{"id": "3335207", "revid": "1805885", "url": "https://it.wikipedia.org/wiki?curid=3335207", "title": "Storia illustrata della chirurgia", "text": "Storia illustrata della chirurgia \u00e8 un saggio a carattere medico scritto dallo svedese Knut H.M. Haeger, chirurgo e storico della medicina. \u00c8 una cronistoria illustrata dell'evoluzione della chirurgia. La trattazione ha inizio dagli albori della medicina e dalla nascita della chirurgia in Occidente fino ad arrivare alla chirurgia complessa contemporanea.\nIl libro mostra le basi sulle quali \u00e8 stata costruita la chirurgia contemporanea, percorrendo millenni e paesi fin dai tempi preistorici, quando un paziente poteva ritenersi fortunato se riusciva a sopravvivere ad una trapanazione del cranio, attraverso le civilt\u00e0 classiche con i loro metodi di cura spesso efficaci, le epidemie e le terribili operazioni sui campi di battaglia del medioevo, il lavoro pioneristico dei medici che rese possibile la fortuna della chirurgia nel XIX secolo, fino al mondo contemporaneo con i trapianti di organi, la chirurgia plastica, le operazioni al cervello con i raggi laser.\nAllo stesso scenario appartengolo le scoperte e le innovazioni provenienti da molti campi correlati, come la sanit\u00e0 pubblica, l'ostetricia e la biochimica.\nIl volume \u00e8 arricchito da quasi 200 illustrazioni a colori accuratamente selezionate.\nAutore.\nKnut H.M. Haeger (1925-84) si \u00e8 laureato in medicina nel 1951 e si \u00e8 specializzato nel 1959 presso l'Universit\u00e0 di Lund in Svezia. Importante clinico e ricercatore, Haeger \u00e8 meglio conosciuto per i suoi contributi alla chirurgia dei vasi sanguigni periferici. I suoi numerosi testi scientifici e divulgativi, ma anche le sue biografie, hanno esplorato differenti aspetti della storia della medicina e della chirurgia."}
{"id": "3335214", "revid": "104701557", "url": "https://it.wikipedia.org/wiki?curid=3335214", "title": "Be\u0219ghioz", "text": "Be\u0219ghioz (in gagauzo \"Be\u0219g\u00f6z\", in russo \"Be\u0161gioz\" \u2013 \u0411\u0435\u0448\u0433\u0438\u043e\u0437) \u00e8 un comune della Moldavia situato nella Gagauzia di 3.391 abitanti al censimento del 2004.\nSociet\u00e0.\nEvoluzione demografica.\nIn base ai dati del censimento, la popolazione \u00e8 cos\u00ec divisa dal punto di vista etnico:"}
{"id": "3335219", "revid": "118669318", "url": "https://it.wikipedia.org/wiki?curid=3335219", "title": "Discografia dei Verdena", "text": "Questa pagina contiene la discografia dei Verdena, a partire dal 1997 fino ai giorni nostri."}
{"id": "3335226", "revid": "287204", "url": "https://it.wikipedia.org/wiki?curid=3335226", "title": "Campionato svizzero di pallavolo maschile", "text": "Il campionato svizzero di pallavolo maschile \u00e8 un insieme di tornei pallavolistici per squadre di club svizzeri, istituiti dalla federazione pallavolistica della Svizzera."}
{"id": "3335229", "revid": "122832981", "url": "https://it.wikipedia.org/wiki?curid=3335229", "title": "McLaren MP4-26", "text": "La McLaren MP4-26 \u00e8 vettura di Formula 1, con la quale il team britannico partecipa al Campionato mondiale di Formula 1 2011.\n\u00c8 stata presentata il 4 febbraio 2011 a Berlino. I piloti sono gli stessi della stagione 2010: gli inglesi Lewis Hamilton e Jenson Button.\nLivrea.\nLa livrea \u00e8 quella degli ultimi anni: grigia metallizzata in cui spiccano gli inserti rossi dello sponsor Vodafone.\nStagione 2011.\nTest.\nLa McLaren salta la prima sessione di test invernali a Valencia, dove il team si presenta con un'evoluzione della macchina dell'anno precedente, in attesa di mettere a punto il nuovo telaio.\nIl debutto avviene a Jerez de la Frontera il 10 febbraio, con Lewis Hamilton al volante. Il giorno seguente \u00e8 la volta di Jenson Button, che fa segnare il terzo miglior tempo.\nNei primi test svolti sul Circuito di Barcellona (18-21 febbraio) la vettura ha fatto segnare tempi sempre attorno alla quarta-quinta posizione di giornata, tranne il terzo giorno in cui ha chiuso terza con Hamilton. Nei test, svolti sempre sul circuito catalano, ma a marzo, Button ha fatto segnare il secondo tempo l'8 marzo, Hamilton il quarto il giorno seguente e il terzo l'ultimo giorno, caratterizzato dalla pioggia.\nTuttavia la monoposto comincia a soffrire in termini di affidabilit\u00e0: alla fine delle prove invernali la McLaren sar\u00e0 la squadra ad aver percorso meno chilometri fra i top-team. Le cause delle difficolt\u00e0 sono riconducibili al sistema di scarico frontale a cui la squadra decide di rinunciare a 4 giorni dalla partenza per Melbourne.\nCampionato.\nIn campionato la vettura si dimostra molto pi\u00f9 competitiva. Hamilton \u00e8 secondo in Australia e vince in Cina, mentre Button coglie il secondo posto in Malesia ed il primo in Canada. A Montreal Button \u00e8 autore di una grande rimonta: dopo un \"pit stop\" dovuto al cambio del musetto e a un \"drive through\" \u00e8 capace di vincere dopo essersi trovato in 22\u00aa posizione, grazie a ben 17 sorpassi in pista, e cogliere il primo posto, all'ultimo giro, dopo un errore commesso dal battistrada Sebastian Vettel.\nNella parte centrale della stagione la vettura s'impone in due occasioni, con Hamilton nel Gran Premio di Germania, gara nella quale il britannico parte dalla prima fila e conquista anche il giro pi\u00f9 veloce e nel Gran Premio d'Ungheria con Button che sfrutta al meglio le condizioni mutevoli della pista.\nDopo la pausa estiva Jenson Button conquista quattro podi di fila, tra cui la vittoria nel Gran Premio del Giappone (in cui conquista anche il giro pi\u00f9 veloce) e due secondi posti a Monza e Singapore. Nel Gran Premio di Corea Hamilton conquista la \"pole\", spezzando una striscia di 16 gare consecutive in prima posizione nelle prove della Red Bull Racing. Col risultato del Gran Premio d'India la scuderia conquista il platonico titolo di vicecampione del mondo costruttori. L'ultima vittoria stagionale viene conquistata ad Abu Dhabi con Lewis Hamilton."}
{"id": "3335233", "revid": "767487", "url": "https://it.wikipedia.org/wiki?curid=3335233", "title": "Bugeac (Gagauzia)", "text": "Bugeac (in gagauzo \"Bucak\", in russo \"Bud\u017eak\" \u2013 \u0411\u0443\u0434\u0436\u0430\u043a) \u00e8 un comune della Moldavia situato nella Gagauzia di 1.525 abitanti al censimento del 2004.\nSociet\u00e0.\nEvoluzione demografica.\nIn base ai dati del censimento, la popolazione \u00e8 cos\u00ec divisa dal punto di vista etnico:"}
{"id": "3335235", "revid": "106872", "url": "https://it.wikipedia.org/wiki?curid=3335235", "title": "R-30 Bulav\u00e1", "text": ""}
{"id": "3335241", "revid": "1654832", "url": "https://it.wikipedia.org/wiki?curid=3335241", "title": "Ettore Giannini", "text": "Biografia.\nLaureatosi in giurisprudenza, Giannini inizia la propria carriera di sceneggiatore, scrivendo sceneggiati radiofonici fra il 1936 ed il 1938. In seguito studia regia presso l'Accademia d'arte drammatica e nel 1936 dirige il suo primo cortometraggio \"La prua incatenata\" che vince il riconoscimento Littorali.\nNegli anni successivi, Ettore Giannini diriger\u00e0 altre tre pellicole: \"L'angelo bianco\", \"Gli uomini sono nemici\" e \"Carosello napoletano\". Quest'ultimo in particolar modo otterr\u00e0 un grande successo di critica e far\u00e0 vincere a Giannini il premio internazionale al Festival di Cannes 1954. Tuttavia la carriera di Giannini si concentrer\u00e0 principalmente intorno alle sceneggiature. Fra i suoi lavori si possono citare \"Manovre d'amore\", \"Processo alla citt\u00e0\", \"Difendo il mio amore\", \"La nonna Sabella\", \"Per pochi dollari ancora\" e \"Colpo maestro al servizio di Sua Maest\u00e0 britannica\".\nGiannini \u00e8 stato anche regista teatrale (sua la prima italiana di \"Strano interludio\" di Eugene O'Neill nel 1946) ed attore nel film \"Europa '51\" di Roberto Rossellini. \u00c8 stato anche direttore del doppiaggio, curando la post-sincronizzazione di numerosi film di Federico Fellini ma anche le edizioni italiane de \"Il padrino\" (1972) e \"Il padrino - Parte II\" (1974), entrambi diretti da Francis Ford Coppola.\nHa avuto dal comune di Napoli una lapide viaria nella zona di Barra. Inoltre \u00e8 stato commemorato da Aldo De Gioia della Commissione Toponomastica."}
{"id": "3335245", "revid": "104701569", "url": "https://it.wikipedia.org/wiki?curid=3335245", "title": "Carbalia", "text": "Carbalia (in gagauzo \"K\u0131rbaal\u0131\", in russo \"Karbalija\" \u2013 \u041a\u0430\u0440\u0431\u0430\u043b\u0438\u044f) \u00e8 un comune della Moldavia situato nella Gagauzia di 534 abitanti al censimento del 2004.\nSociet\u00e0.\nEvoluzione demografica.\nIn base ai dati del censimento, la popolazione \u00e8 cos\u00ec divisa dal punto di vista etnico:"}
{"id": "3335250", "revid": "767487", "url": "https://it.wikipedia.org/wiki?curid=3335250", "title": "Sette ore di fuoco", "text": "Sette ore di fuoco (\"Aventuras del Oeste\") \u00e8 un film del 1965 diretto da Joaqu\u00edn Luis Romero Marchent.\nTrama.\nAlla testa di una carovana di pionieri della quale fanno parte Ethel e suo zio, Buffalo Bill arriva in una citt\u00e0 vessata da una banda di contrabbandieri di armi. Loro riforniscono di armi ai pellerossa che infestano la zona. Il centro di smistamento di armi \u00e8 la cittadina di Custer ed \u00e8 proprio l\u00e0 che Buffalo e i suoi uomini si recano. I pellerossa si sono riuniti per dare battaglia, ma non hanno fatto i conti con Buffalo che ha fatto evacuare Custer e ha chiesto l'intervento dell'esercito."}
{"id": "3335265", "revid": "287204", "url": "https://it.wikipedia.org/wiki?curid=3335265", "title": "Shibishirasu", "text": ""}
{"id": "3335266", "revid": "287204", "url": "https://it.wikipedia.org/wiki?curid=3335266", "title": "Shibibiiru", "text": ""}
{"id": "3335267", "revid": "287204", "url": "https://it.wikipedia.org/wiki?curid=3335267", "title": "Shibirudon", "text": ""}
{"id": "3335268", "revid": "104701540", "url": "https://it.wikipedia.org/wiki?curid=3335268", "title": "Cazaclia", "text": "Cazaclia (in gagauzo \"Kazayak\", in russo \"Kazaklija\" \u2013 \u041a\u0430\u0437\u0430\u043a\u043b\u0438\u044f) \u00e8 un comune della Moldavia situato nella Gagauzia di 7.043 abitanti al censimento del 2004.\nSociet\u00e0.\nEvoluzione demografica.\nIn base ai dati del censimento, la popolazione \u00e8 cos\u00ec divisa dal punto di vista etnico:"}
{"id": "3335269", "revid": "767487", "url": "https://it.wikipedia.org/wiki?curid=3335269", "title": "Lo sceriffo che non spara", "text": "Lo sceriffo che non spara \u00e8 un film del 1965 diretto da Jos\u00e9 Luis Monter e Renato Polselli.\nTrama.\nCoinvolto in una sparatoria, lo sceriffo Jim uccide inavvertitamente il padre e getta alle ortiche la stella e la pistola, con gran sollievo dei criminali della zona. Quando decider\u00e0 di ricominciare a sparare, saranno guai per tutti."}
{"id": "3335276", "revid": "106872", "url": "https://it.wikipedia.org/wiki?curid=3335276", "title": "Lanciatore Sojuz", "text": ""}
{"id": "3335281", "revid": "104701598", "url": "https://it.wikipedia.org/wiki?curid=3335281", "title": "Chioselia Rus\u0103", "text": "Chioselia Rus\u0103, in gagauzo \"K\u00f6seli Rus\", in ucraino \"Kioselija-Rusa\" (\u041a\u0456\u043e\u0441\u0435\u043b\u0456\u044f-\u0420\u0443\u0441\u0430), in russo \"Russkaja Kiselija\" (\u0420\u0443\u0441\u0441\u043a\u0430\u044f \u041a\u0438\u0441\u0435\u043b\u0438\u044f) \u00e8 un comune della Moldavia situato nella Gagauzia di 735 abitanti al censimento del 2004.\nSociet\u00e0.\nEvoluzione demografica.\nIn base ai dati del censimento, la popolazione \u00e8 cos\u00ec divisa dal punto di vista etnico:"}
{"id": "3335282", "revid": "106872", "url": "https://it.wikipedia.org/wiki?curid=3335282", "title": "N1 (razzo)", "text": ""}
{"id": "3335285", "revid": "106872", "url": "https://it.wikipedia.org/wiki?curid=3335285", "title": "Proton (razzo)", "text": ""}
{"id": "3335291", "revid": "106872", "url": "https://it.wikipedia.org/wiki?curid=3335291", "title": "UR (missile)", "text": ""}
{"id": "3335293", "revid": "287204", "url": "https://it.wikipedia.org/wiki?curid=3335293", "title": "R-7", "text": ""}
{"id": "3335295", "revid": "104701592", "url": "https://it.wikipedia.org/wiki?curid=3335295", "title": "Chiriet-Lunga", "text": "Chiriet-Lunga (in gagauzo \"Kiriyet\", in russo \"Kiriet-Lunga\" \u2013 \u041a\u0438\u0440\u0438\u0435\u0442-\u041b\u0443\u043d\u0433\u0430) \u00e8 un comune della Moldavia situato nella Gagauzia di 2.498 abitanti al censimento del 2004.\nSociet\u00e0.\nEvoluzione demografica.\nIn base ai dati del censimento, la popolazione \u00e8 cos\u00ec divisa dal punto di vista etnico:"}
{"id": "3335300", "revid": "599013", "url": "https://it.wikipedia.org/wiki?curid=3335300", "title": "Chiesa dell'Ascensione di Ges\u00f9 e Nostra Signora della Neve", "text": "La chiesa dell'Ascensione di Ges\u00f9 e Nostra Signora della Neve \u00e8 un luogo di culto cattolico situato nella frazione di Sessarego, in piazza Emanuele Cevasco, nel comune di Bogliasco nella citt\u00e0 metropolitana di Genova. La chiesa \u00e8 sede della parrocchia omonima del vicariato di Bogliasco-Pieve-Sori dell'arcidiocesi di Genova.\nStoria.\nSecondo alcuni documenti la presenza di una chiesa o tempio religioso nella frazione di Sessarego sarebbe documentata gi\u00e0 dal 1234. La chiesa, dedicata alla Nostra Signora della Neve e all'Ascensione di Ges\u00f9 Cristo, fu elevata al titolo di parrocchiale nel 1935.\nL'odierna struttura architettonica \u00e8 risalente alla prima met\u00e0 del XVII secolo, ristrutturata nel corso del XIX secolo. Il campanile fu edificato nel 1922.\nDescrizione.\nAl suo interno sono presenti alcuni quadri di scuola genovese di pregevole fattura del XVIII secolo. \u00c8 inoltre conservata una statua in marmo raffigurante la \"Madonna della Neve\" (patrona di Sessarego) attribuita allo scultore lombardo Leonardo Mirano, gi\u00e0 attivo nel capoluogo ligure, e tre crocifissi lignei; uno pi\u00f9 piccolo \u00e8 risalente probabilmente alla fine dell'Ottocento, e due di maggiori dimensioni acquistati degli anni ottanta del Novecento, portati in processione dai \"Cristezzanti\" in occasione delle feste patronali dell'Ascensione e della Madonna della Neve.\nDi pregio \u00e8 anche l'arredo liturgico con paramenti del Settecento e dell'Ottocento tuttora ben conservati.\nLa confraternita.\nLa confraternita di Nostra Signora della Neve fu fondata nel 1897 e ufficialmente riconosciuta dalla locale Curia due anni dopo; da allora ha la propria sede nella chiesa parrocchiale di Sessarego. La comunit\u00e0 oper\u00f2 nella frazione secondo i suoi fini statutari quali il suffragio e la sepoltura dei defunti, l'assistenza agli ammalati e la devozione verso la Madonna della Neve. Nel 1981 essa fu ufficialmente ricostituita dopo anni di inattivit\u00e0. All'interno della parrocchiale oltre ai crocifissi processionali gi\u00e0 citati, esiste una statua lignea della \"Madonna\" che viene portata a spalle in processione in occasione della festivit\u00e0 patronale della Madonna della Neve del 5 agosto."}
{"id": "3335301", "revid": "226458", "url": "https://it.wikipedia.org/wiki?curid=3335301", "title": "Knut H.M. Haeger", "text": "Fu un abile clinico e ricercatore, specializzato nella chirurgia dei vasi sanguigni periferici. Storico della medicina, fu autore di numerosi testi scientifici e divulgativi.\nBiografia.\nLaureatosi in medicina nel 1951, si specializz\u00f2 nel 1959 presso l'Universit\u00e0 di Lund in Svezia.\nDal 1953 al 1972 ha esercitato la sua professione di chirurgo soprattutto presso il General Hospital di Malm\u00f6, ricoprendo durante gli ultimi sette anni la carica di assistente e capo-chirurgo del reparto per le malattie vascolari.\n\u00c8 stato assistente in chirurgia sperimentale nella University of Colorado a Denver (1959) e ha seguito un corso post-dottorato di ricerca (1961-1965) in chirurgia presso l'Universit\u00e0 di Lund.\nImportante clinico e ricercatore, Haeger \u00e8 meglio conosciuto per i suoi contributi alla chirurgia dei vasi sanguigni periferici. I suoi numerosi testi scientifici e divulgativi, ma anche le sue biografie, hanno esplorato differenti aspetti della storia della medicina e della chirurgia."}
{"id": "3335305", "revid": "1305772", "url": "https://it.wikipedia.org/wiki?curid=3335305", "title": "Baroque", "text": ""}
{"id": "3335306", "revid": "287204", "url": "https://it.wikipedia.org/wiki?curid=3335306", "title": "ALFA 15 HP", "text": "La 15 HP \u00e8 una vettura prodotta dall'ALFA, ovvero la casa automobilistica che in seguito sarebbe diventata l'Alfa Romeo, dal 1911 al 1913.\nStoria del modello.\nIl modello deriva strettamente dalla 12 HP rappresentandone la naturale evoluzione e anche una versione pi\u00f9 economica e meno impegnativa rispetto alla sorella maggiore 24 HP; come su quest'ultima, i 15\u00a0HP nel nome si riferiscono alla potenza fiscale.\nLa vettura, progettata da Giuseppe Merosi monta un motore quattro cilindri in linea 2413 cm\u00b3 di cilindrata (alesaggio x corsa\u02d0 80 x 120 mm), con monoblocco e testata fissa in ghisa e distribuzione a valvole laterali comandate da un albero a camme nel basamento mosso da ingranaggi che eroga una potenza di 24 CV a 2.400 giri/min, 2 in pi\u00f9 del precedente modello grazie al rapporto di compressione aumentato a 4,2:1. La potenza viene trasmessa alle ruote posteriori mediante un cambio a quattro marce collegato al motore da un giunto cardanico. Le ruote a raggi in legno montano pneumatici da 820x120 mm. La carreggiata, sia anteriore che posteriore, \u00e8 di 1300 mm e i freni sono a tamburo, quello di servizio agisce sulla trasmissione mentre quello a mano solo sulle ruote posteriori. \nLa vettura, disponibile in versione torpedo o come autotelaio, raggiungeva una velocit\u00e0 massima di 95 km/h ed era in vendita a 9.500 lire."}
{"id": "3335312", "revid": "287204", "url": "https://it.wikipedia.org/wiki?curid=3335312", "title": "Riguree", "text": ""}
{"id": "3335314", "revid": "287204", "url": "https://it.wikipedia.org/wiki?curid=3335314", "title": "Oobemu", "text": ""}
{"id": "3335315", "revid": "106872", "url": "https://it.wikipedia.org/wiki?curid=3335315", "title": "Athena (vettore)", "text": ""}
{"id": "3335318", "revid": "106872", "url": "https://it.wikipedia.org/wiki?curid=3335318", "title": "Lambda (vettore)", "text": ""}
{"id": "3335321", "revid": "149727", "url": "https://it.wikipedia.org/wiki?curid=3335321", "title": "Verrua Siccomario", "text": ""}
{"id": "3335323", "revid": "149727", "url": "https://it.wikipedia.org/wiki?curid=3335323", "title": "Casanova Lunati", "text": ""}
{"id": "3335326", "revid": "106872", "url": "https://it.wikipedia.org/wiki?curid=3335326", "title": "Lanciatore Voschod", "text": ""}
{"id": "3335327", "revid": "149727", "url": "https://it.wikipedia.org/wiki?curid=3335327", "title": "Campo Spinoso", "text": ""}
{"id": "3335328", "revid": "247222", "url": "https://it.wikipedia.org/wiki?curid=3335328", "title": "Exit...Stage Left Tour", "text": ""}
{"id": "3335329", "revid": "106872", "url": "https://it.wikipedia.org/wiki?curid=3335329", "title": "Lanciatore Vostok", "text": ""}
{"id": "3335334", "revid": "106872", "url": "https://it.wikipedia.org/wiki?curid=3335334", "title": "Razzo Pegasus", "text": ""}
{"id": "3335336", "revid": "106872", "url": "https://it.wikipedia.org/wiki?curid=3335336", "title": "Sonda (razzo)", "text": ""}
{"id": "3335338", "revid": "767487", "url": "https://it.wikipedia.org/wiki?curid=3335338", "title": "Perch\u00e9 no? (film 1930)", "text": "Perch\u00e9 no? \u00e8 un film del 1930 diretto da Amleto Palermi.\nTrama.\nRoberto, un uomo di quarant'anni rimasto vedovo e con due figli, vive da solo a Parigi e ha una relazione sentimentale con Annette, un avvenente giovane donna. Quando i figli scoprono la storia d'amore, decidono di fargli interrompere ogni rapporto con lei. Inventano cos\u00ec una scusa per poter conoscere Annette attirandola in casa con una falsa notizia e facendo in modo di provocare una lite tra i due, che si lasciano. A rimettere a posto le cose interviene un'amica comune rivelando ai ragazzi, quanto Annette abbia fatto per la loro educazione al posto di Roberto, troppo assorbito dal lavoro. Una volta conosciuta la verit\u00e0 i fratelli cercheranno in tutti i modi di farli tornare insieme.\nProduzione.\nProdotto dalla Paramount Pictures, il film venne girato negli studi di Joinville-le-Pont, presso Parigi, e fu il primo delle pellicole realizzate dalla casa statunitense per il cinema italiano\nDistribuzione.\nDistribuito dalla Paramount Italiana, usc\u00ec nelle sale cinematografiche italiane nel novembre 1930."}
{"id": "3335344", "revid": "149727", "url": "https://it.wikipedia.org/wiki?curid=3335344", "title": "Castelletto al Po", "text": ""}
{"id": "3335346", "revid": "110157", "url": "https://it.wikipedia.org/wiki?curid=3335346", "title": "Branduzzo", "text": "Branduzzo \u00e8 una frazione del comune di Castelletto di Branduzzo posta a sudovest del centro abitato.\nStoria.\nNoto dal XIII secolo, apparteneva probabilmente anch'esso alla mensa vescovile di Pavia, ma fu dato in enfiteusi alla famiglia pavese Botta, che nel XV secolo ne ebbe la piena signoria nell'ambito del feudo di Calcababbio. Qui i Botta avevano il loro castello e possedevano la maggioranza delle terre, tanto che la localit\u00e0 \"Valle Botta\" ricorda l'opera di bonifica da essi intrapresa nelle zone paludose presso il Po, e per cui organizzarono il paese come una sola enorme cascina unita al loro castello. Il comune fu soppresso nel 1928."}
{"id": "3335348", "revid": "149727", "url": "https://it.wikipedia.org/wiki?curid=3335348", "title": "Mezzana Bottarone", "text": ""}
{"id": "3335350", "revid": "2373", "url": "https://it.wikipedia.org/wiki?curid=3335350", "title": "Tsyklon (vettore)", "text": ""}
{"id": "3335352", "revid": "729019", "url": "https://it.wikipedia.org/wiki?curid=3335352", "title": "Arnold Huber", "text": "\u00c8 fratello di Norbert, G\u00fcnther e Wilfried, a loro volta ex atleti di \"sport della slitta\" di alto livello.\nBiografia.\nHa iniziato l'attivit\u00e0 agonistica nella disciplina dello slittino nelle varie categorie giovanili nella specialit\u00e0 del singolo, ottenendo quale migliore risultato una medaglia di bronzo ai campionati mondiali juniores.\nA livello assoluto ha conquistato il primo podio nella Coppa del Mondo il 17 dicembre 1989 nel singolo ad Igls (2\u00b0), successivamente \u00e8 salito altre sette volte sul podio di Coppa, senza per\u00f2 mai centrare la vittoria.\nNel suo palmar\u00e8s spicca la vittoria del titolo mondiale nel singolo a Winterberg 1991, ma sempre nei campionati mondiali ha conquistato altre due medaglie, una d'argento ed una di bronzo. Oltre a ci\u00f2 ha ottenuto una medaglia di bronzo nei campionati europei.\nHa partecipato ad una sola edizione dei Giochi Olimpici Invernali, quella di , occasione in cui hanno preso parte anche i suoi altri tre fratelli ed in cui \u00e8 stato l'unico della famiglia a non cogliere la medaglia, giungendo ai piedi del podio nella specialit\u00e0 del singolo subito dietro ad un giovanissimo Armin Z\u00f6ggeler.\nProprio l'ascesa del giovane atleta di Merano ed in generale la grande concorrenza interna in quegli anni -infatti la squadra azzurra di quel periodo era composta anche da Gerhard Plankensteiner, Oswald Haselrieder e dai suoi fratelli Norbert e Wilfried- che era stata causa della sua esclusione dalle Olimpiadi di nonostante fosse campione del mondo in carica, \u00e8 stato uno dei motivi principali che lo hanno spinto a lasciare lo slittino per passare al bob, seguendo le orme del fratello G\u00fcnther, che per\u00f2 non \u00e8 riuscito ad eguagliare nei risultati, anche se non sono da dimenticare un quarto ed un quinto posto ai campionati europei di bob. Si \u00e8 ritirato dall'attivit\u00e0 agonistica al termine della stagione 2001/02.\nDopo aver fatto parte dello staff tecnico della nazionale italiana di slittino, ha ricoperto lo stesso ruolo in quella del bob."}
{"id": "3335355", "revid": "1494169", "url": "https://it.wikipedia.org/wiki?curid=3335355", "title": "Corvino", "text": ""}
{"id": "3335358", "revid": "1941276", "url": "https://it.wikipedia.org/wiki?curid=3335358", "title": "I Ain't Thru", "text": "I Ain't Thru \u00e8 un singolo della cantante R&amp;B statunitense Keyshia Cole, pubblicato il 7 dicembre 2010 dall'etichetta discografica Geffen. Si tratta di una collaborazione con la rapper Nicki Minaj.\nIl brano \u00e8 stato scritto dalla stessa Keyshia Cole insieme a R. Gonzalez e Onika Maraj e prodotto da The ARE e Ron Fair. \u00c8 stato estratto dal quarto album di inediti della cantante, \"Calling All Hearts\", pubblicato in contemporanea con l'uscita del singolo.\nNon ha ottenuto un notevole successo di vendite, apparendo soltanto alla posizione numero 54 della classifica Billboard statunitense relativa ai brani hip hop e R&amp;B."}
{"id": "3335370", "revid": "2110845", "url": "https://it.wikipedia.org/wiki?curid=3335370", "title": "Georges Lautner", "text": "Biografia.\nFiglio dell'aviatore L\u00e9opold Lautner e dell'attrice Ren\u00e9e Saint-Cyr, nel 1933 Georges Lautner si trasferisce a Parigi con la madre, che dopo diverse esperienze in teatro debutta sul grande schermo con un ruolo da protagonista nella prima versione sonora di \"Le due orfanelle\" di Maurice Tourneur. Nel 1938 suo padre muore a causa di un incidente aereo. Durante la Seconda guerra mondiale Lautner si iscrive al Liceo Janson de Sailly a Parigi e, al termine del conflitto, ottiene una laurea in scienze politiche e volge lo sguardo al mondo del cinema, svolgendo nel frattempo lavori saltuari.\nIl suo debutto cinematografico risale al 1945 come scenografo nel film \"La Route du Bagne\" di L\u00e9on Mathot. Nel 1947 \u00e8 costretto ad abbandonare Parigi e quindi il cinema, per andare a svolgere il servizio militare in Austria, dove tuttavia ha modo di partecipare a dei corsi per proiezionisti. Al suo ritorno in patria, diventa secondo assistente alla regia di Sacha Guitry per \"Le tr\u00e9sor de Cantenac\". Negli anni cinquanta continua a lavorare su vari set, svolgendo ruoli di aiuto-regista e scenografo, ma comincia anche ad ottenere piccole parti come attore non protagonista in pellicole come \"Capitaine Ardant \"(1951) di Andr\u00e9 Zwoboda. Nel 1958, il direttore di produzione Maurice Juven gli propone di realizzare il film \"La Vie en Rose\", girato soltanto in un mese, ma il primo lungometraggio di Lautner \u00e8 un piccolo fiasco commerciale. Viene contattato nuovamente da Juven che, fiducioso nelle capacit\u00e0 del giovane regista, gli la realizzazione di un nuovo film, \"Colpo alla nuca\" (1960), adattamento del romanzo omonimo di Jack Murray. Grazie ad una certa destrezza con la macchina da presa e ad una buona collaborazione da parte di tutta la troupe sul set, Lautner ottiene il suo primo vero successo.\nDopo aver diretto \"Tempesta in Normandia\" (1961) con Bernard Blier e Henri Virlojeux, nello stesso anno Lautner diviene noto al grande pubblico con il film \"Hitler non \u00e8 morto\", adattato da un romanzo del Colonnello R\u00e9my, pseudonimo di Gilbert Renault. Con questo thriller poliziesco, interpretato da Paul Meurisse nel ruolo di \"Monocle\", un agente segreto francese, il regista ottiene un ottimo successo commerciale, tanto da continuare la propria produzione l'anno successivo con \"Il settimo giurato\" (1962), un dramma-psicologico, interpretato sempre da Bernard Blier. Nel 1963 il produttore Alain Poir\u00e9 gli affida la regia offre la possibilit\u00e0 di realizzare il film \"In famiglia si spara\", film scritto assieme a Michel Audiard e interpretato da Lino Ventura, che sostituisce Jean Gabin a seguito di un piccolo disaccordo con Lautner), Bernard Blier e Francis Blanche. La pellicola ottiene un buon successo e diviene un classico del cinema d'oltralpe, grazie alle sue sfumature comiche.\nNel 1968 Lautner dirige \"La fredda alba del commissario Joss\", riuscendo questa volta ad avere come protagonista Jean Gabin che, compreso a pieno lo stile ricco ed innovativo del regista (caratterizzato da brevi pause, ripetuti primi piani e da un uso vasto di campi lunghissimi), render\u00e0 un'ottima interpretazione, tanto da ricevere la candidatura ad una serie di premi in festival francesi.\nGli anni settanta sono molto prolifici per Lautner, che dirige film di buon successo come \"C'era una volta un commissario...\" (1972), \"Il grande bordello\" (1973), \"Hai mai provato... in una valigia?\" (1973), \"Esecutore oltre la legge\" (1974), \"Infedelmente tua\" (1976) e \"Morte di una carogna\" (1977) con Alain Delon. Successivamente il regista lavora con Jean-Paul Belmondo in \"Poliziotto o canaglia\" (1979), \"Il piccione di piazza San Marco\" (1980) e \"Joss il professionista\" (1981), quest'ultimo uno dei pi\u00f9 grandi successi del cinema francese.\nCon \"Matrimonio con vizietto (Il vizietto III)\" (1985), Lautner conclude inoltre la celebre trilogia avviata da \u00c9douard Molinaro con \"Il vizietto\" (1978) e \"Il vizietto II\" (1980). Negli anni novanta, perso il successo degli anni precedenti con \"L'Inconnu dans la maison\" (1992), sempre con Belmondo protagonista, Lautner si dedica principalmente alla regia di serie televisive.\nNel 2005 pubblica una sua breve autobiografia intitolata \"On aura tout vu\"."}
{"id": "3335377", "revid": "219355", "url": "https://it.wikipedia.org/wiki?curid=3335377", "title": "Canale Burlamacca", "text": "Il canale Burlamacca nasce a Montramito nel comune di Massarosa in provincia di Lucca e arriva al mare nel comune di Viareggio. Prende il nome dalla famiglia lucchese dei Burlamacchi, forse perch\u00e9 esso attraversava dei suoi terreni o perch\u00e9 fu riaperto un fosso sulle antiche tracce delle Fosse Papiriane a spesa di questa famiglia. \u00c8 l'emissario navigabile del Lago di Massaciuccoli.\nIdrografia.\nIl canale Burlamacca \u00e8 il principale emissario del Lago di Massaciuccoli e ha come affluenti i canali Malfante, Le Venti e Le Quindici.\nA Viareggio nel quartiere Varignano \u00e8 presente un sistema di porte vinciane, realizzate nel XVIII secolo per regolare il flusso di acqua salata che rientra dal mare; essendo l'opera insoddisfacente, \u00e8 stata realizzata una nuova barriera poco pi\u00f9 a monte.\nPoco dopo quest'opera idraulica il canale riceve le acque del fosso Farabola (nel quale poco prima \u00e8 confluita la Gora di Stiava) e si dirige verso il mare, alla cui foce \u00e8 presente il porto di Viareggio."}
{"id": "3335381", "revid": "254059", "url": "https://it.wikipedia.org/wiki?curid=3335381", "title": "Pierluigi Bini", "text": "Negli anni 80 rivoluzion\u00f2 l'arrampicata su roccia nel Centro Italia. \nBiografia.\nCominci\u00f2 ad arrampicare a 15 anni.\nApr\u00ec alcune vie sulle pareti del Gran Sasso - sia sul Corno Piccolo che sul Paretone del Corno Grande. Estensore di un nuovo concetto di arrampicata libera nel centro Italia per molti anni \u00e8 stato punto di riferimento per molti appassionati di arrampicata, col suo rivoluzionare l'alpinismo sul Gran Sasso.\nFece scuola la sua tecnica di arrampicata estrema in stile libero, utilizzando cio\u00e8 chiodi solo per sicurezza e non per progressione. Da ragazzo era famoso per affrontare vie di notevoli difficolt\u00e0 calzando semplici scarpette Superga. Famosa la via \"Diedro di Mefisto\" sulla parete est del Corno Grande (Il Paretone), la Via del Vecchiaccio e le Placche di Manit\u00f9.\nFu attivo anche nelle Dolomiti con le prime solitarie della Via dei Fachiri alla Cima Scotoni, della Detassis al Croz dell'Altissimo e della Gogna alla parete Sud della Marmolada come sulle vie della Yosemite Valley nel Parco nazionale di Yosemite, negli USA prima solitaria della via dei polacchi(parete nord ovest Civetta) prima solitaria della via Aste Navasa (Crozzon di Brenta) prima discesa solitaria via Graffer (Campanile Basso di brenta) prima solitaria via Buhl (Piz Ciavazes) prima solitaria via Reali (Piz Ciavazes) prima solitaria via Sold\u00e0 (Sass Pordoi)."}
{"id": "3335383", "revid": "115233", "url": "https://it.wikipedia.org/wiki?curid=3335383", "title": "Me\u1e63a", "text": ""}
{"id": "3335388", "revid": "767487", "url": "https://it.wikipedia.org/wiki?curid=3335388", "title": "La citt\u00e0 dei segreti", "text": "La citt\u00e0 dei segreti \u00e8 il quarto libro della serie Stravaganza di Mary Hoffman.\nTrama.\nIl protagonista \u00e8 Matt Wood (Matteo Bosco in Talia), un ragazzo che frequenta la stessa scuola di Georgia, Sky e Nick, affetto da dislessia. Per il suo compleanno acquista un libro rilegato (il suo talismano) e, quando la sera si addormenta con il testo in mano, si risveglia nello Scriptorium (dove si stampano i libri) dell'Universit\u00e0 di Padula (Padova).\nIn Talia fa la conoscenza con il professor Constantin, il suo mentore e Luciano, a Padula per studiare. Entra a far parte degli Stravaganti e con loro deve contrastare i malvagi piani di Fabrizio de' Chimici, dopo la morte del padre divenuto Gran Duca della Tuschia e loro mortale nemico. Grazie all'appoggio della Chiesa \u00e8 infatti riuscito a far promulgare, in mezza Talia, severe leggi contro la magia e la vecchia religione, che prevedevano la pena di morte per i trasgressori.\nNel libro si ritrovano anche gli altri personaggi: Georgia, Nick, Sky, Arianna, Silvia, Rodolfo, Dethridge, Guido Parola, Enrico Poggi, i Chimici ecc.\nIl libro non \u00e8 uscito in lingua italiana."}
{"id": "3335397", "revid": "149727", "url": "https://it.wikipedia.org/wiki?curid=3335397", "title": "Port Albera", "text": ""}
{"id": "3335399", "revid": "106872", "url": "https://it.wikipedia.org/wiki?curid=3335399", "title": "Lanciatore Molnija", "text": ""}
{"id": "3335402", "revid": "599013", "url": "https://it.wikipedia.org/wiki?curid=3335402", "title": "Chiesa di San Bernardo (Bogliasco)", "text": "La chiesa di San Bernardo \u00e8 un luogo di culto cattolico situato nella frazione di Poggio Favaro-San Bernardo, in via San Bernardo, nel comune di Bogliasco nella citt\u00e0 metropolitana di Genova. La chiesa \u00e8 sede della parrocchia omonima del vicariato di Bogliasco-Pieve-Sori dell'arcidiocesi di Genova.\nStoria.\nOriginariamente sorse nel XVI secolo come cappella dell'antica pieve di san Michele Arcangelo di Pieve Ligure. La sua costruzione fu fortemente voluta e costruita dalla locale popolazione di Favaro. In seguito fu prolungata nel 1780 e l'ultimo rifacimento della facciata risale al 1922; nello stesso anno fu eretto il campanile.\nNel 1839 divenne succursale di Pieve Ligure e solo dal 1934 fu eretta a vicaria autonoma; due anni dopo, 30 luglio del 1936, fu eletta al titolo di chiesa parrocchiale.\nDescrizione.\nAl suo interno \u00e8 conservato un pregevole dipinto del XVII secolo, recentemente restaurato, attribuito alla scuola di Bartolomeo Biscaino e raffigurante la \"Madonna Addolorata con i santi Bernardo, Maurizio, Francesco, Antonio abate e Lucia\".\nSull'altare di sinistra \u00e8 presente un dipinto ad olio su tela del 1924 ad opera del pittore Gerolamo Nerli di Siena."}
{"id": "3335403", "revid": "1254355", "url": "https://it.wikipedia.org/wiki?curid=3335403", "title": "ALFA 15-20 HP", "text": "La 15-20 HP \u00e8 una vettura prodotta dall'ALFA, ovvero dalla casa automobilistica che in seguito sarebbe diventata Alfa Romeo, dal 1914 al 1915 e anche 1920.\nStoria del modello.\nIl modello deriva strettamente dalla 15 HP rappresentandone la naturale evoluzione e anche una versione pi\u00f9 economica e meno impegnativa rispetto alla sorella maggiore 24 HP, e, come su quest'ultima, i 15-20 HP nel nome si riferiscono alla potenza fiscale.\nLa vettura, progettata da Giuseppe Merosi monta un motore quattro cilindri in linea 2413 cm\u00b3 di cilindrata (alesaggio x corsa\u02d0 80 x 120 mm), con monoblocco e testata fissa in ghisa e distribuzione a valvole laterali comandate da un albero a camme nel basamento mosso da ingranaggi che eroga una potenza di 28 CV a 2.400 giri/min, 4 in pi\u00f9 del precedente modello grazie al rapporto di compressione aumentato a 4,3:1. La potenza viene trasmessa alle ruote posteriori mediante un cambio a quattro marce collegato al motore da un giunto cardanico. Le ruote a raggi in legno montano pneumatici da 820x120 mm. La carreggiata, sia anteriore che posteriore, aument\u00f2 di 50 mm e raggiunse i 1.350 mm, invece i freni sono a tamburo, quello di servizio agisce sulla trasmissione mentre quello a mano solo sulle ruote posteriori. \nLa vettura, disponibile in versione torpedo o come autotelaio, raggiungeva una velocit\u00e0 massima di 100 km/h e poteva accelerare da 0 a 100 km/h in 100 secondi. Al momento del lancio era in vendita a 9.500 lire mentre nel 1920, dopo la fine della prima guerra mondiale, il prezzo era lievitato a 24.000 lire. La produzione tuttavia fu interrotta dal 1915 al 1919 per gli eventi bellici. Per vedere sui mercati un modello Alfa Romeo con caratteristiche simili si dovr\u00e0 aspettare il 1923, quando la casa del Biscione lanci\u00f2 la RM."}
{"id": "3335407", "revid": "834", "url": "https://it.wikipedia.org/wiki?curid=3335407", "title": "Fribourg-Gott\u00e9ron", "text": ""}
{"id": "3335410", "revid": "287204", "url": "https://it.wikipedia.org/wiki?curid=3335410", "title": "Episodi di Un ciclone in convento (prima stagione)", "text": "La prima stagione di \"Un ciclone in convento\" \u00e8 stata trasmessa sul canale tedesco Das Erste dall'8 gennaio al 9 aprile 2002.\nIn Italia \u00e8 andata in onda dal 2 luglio al 13 agosto 2004 su Rai 1, in prima serata.\nTamburi Africani.\nTrama.\nSorella Lotte, di ritorno da una missione, viene mandata in un convento nei pressi di Monaco di Baviera, a Kaltenthal. Alla stazione Lotte incontra una ragazza che sta per partorire e insieme alle due sorelle novizie decidono di portarla in convento. Il sindaco di Kalthental \u00e8 Wolfgang W\u00f6ller ed \u00e8 intenzionato all'acquisto del convento...\nSabbia nell'ingranaggio.\nTrama.\nLe suore del convento, capeggiate da sorella Lotte, sono alle prese con i problemi relativi alla scoperta di una discarica abusiva nei pressi del convento, di cui W\u00f6ller era a conoscenza...\nDalle stelle alle stalle.\nTrama.\nSorella Lotte salva la vita al signor Diebold. Nel frattempo il paese \u00e8 in subbuglio per la campagna elettorale che vede protagonista W\u00f6ller, il sindaco di Kalthental.\nLa pecorella smarrita.\nTrama.\nAnnika, una giovane sbandata, trova rifugio al convento. Nel frattempo sorella Lotte viene convocata a Monaco dalla Madre generale, la quale vuole spiegazioni sulle vicende che ruotano attorno al convento.\nAiutati che Dio ti aiuta.\nTrama.\nAl convento si rifugiano i giovani sfrattati dal centro giovanile del paese. Sorella Lotte fa da paciera tra le famiglie di due innamorati.\nColpo su colpo.\nTrama.\nMentre W\u00f6ller sta ballando con la sua segretaria, arriva Laban, il marito della donna, che accecato dalla gelosia, colpisce il sindaco. Per vendetta, W\u00f6ller licenzia la segretaria e denuncia suo marito. Sorella Lotte trova il modo di far rappacificare il sindaco con la sua segretaria ed il marito geloso. La Madre Generale ordina di installare una linea ADSL per tenere pi\u00f9 sotto controllo l'attivit\u00e0 delle suore. Sorella Lotte si impegna a fornire alla Reverenda Madre un piano economico per raddrizzare le sorti del convento.\nOra et labora.\nTrama.\nSta per iniziare il primo seminario organizzato da Sorella Lotte al convento di Kaltenthal. Ai due iniziali partecipanti si unisce anche W\u00f6ller, il quale, scoperto che il vescovo parteciper\u00e0 in incognito al seminario, vuole convincerlo a chiudere il convento. Il terzo partecipante, il signor Stolpe, \u00e8 oppresso da problemi di lavoro e di famiglia, ma grazie all'atmosfera del convento riacquister\u00e0 fiducia in se stesso. E cos\u00ec, malgrado i tentativi di sabotaggio del sindaco W\u00f6ller, tesi a screditare Sorella Lotte anche davanti alla Madre Generale, il seminario al convento di Kaltenthal si rivela un successo ed ottiene l'approvazione del vescovo. \nPer qualche euro in pi\u00f9.\nTrama.\nLe suore decidono di vendere il vecchio liquore alle erbe per pagare i debiti con il comune, mentre il signor Christlein tenta di speculare sull'acquisto per far fronte ai suoi debiti di gioco, W\u00f6ller cerca di impedirlo, facendo pignorare il liquore. Ma resteranno tutti e due con un palmo di naso, perch\u00e9 Sorella Sophie riuscir\u00e0 a vendere il liquore via internet ad un prezzo molto pi\u00f9 alto\nLe vie del Signore sono infinite.\nTrama.\nDopo una lunga riflessione, sorella Lotte decide di candidarsi a sindaco, ma la madre generale la avverte che se verr\u00e0 eletta, dovr\u00e0 lasciare l'abito da religiosa. W\u00f6ller mostra al revisore delle tasse una falsa ricevuta su carta intestata del convento, per una donazione di 44.000 euro. Lotte gli regge il gioco ma subito dopo si prende una grossa rivincita. Nel finale, Lotte va alla ricerca di Eva, un'amica di sorella Sophie, in un quartiere a luci rosse. La trova e riesce a convincerla a cambiare vita.\nScelte.\nTrama.\nSorella Lotte \u00e8 in piena campagna elettorale. Insieme con il sindaco partecipa ad un talk-show in cui, dopo aver sbaragliato W\u00f6ller, rivolge un appello ad un giovane colpito da cancro affinch\u00e9 accetti di sottoporsi alla chemioterapia. Intanto Barbara, la giovane novizia, incoraggiata da Lotte, prima di decidersi a prendere il velo si reca dal dottor Richter con il quale si sente coinvolta sentimentalmente.\nErbe ed erbette.\nTrama.\nNel bosco del convento viene scoperta una rigogliosa piantagione di canapa indiana da cui si estrae l'hashish. Il sindaco W\u00f6ller ne approfitta subito per sfruttare la situazione a suo vantaggio: a giorni ci saranno le elezioni comunali e a questo punto la situazione sembra disperata per Sorella Lotte, ma per fortuna viene fuori che la vecchia nonna dell'agente Meier ha il pollice verde, ed \u00e8 lei che coltiva la canapa nel bosco.\nUn municipio per due.\nTrama.\nSorella Barbara decide di lasciare il convento di Kaltenthal e coronare il suo sogno d'amore. Con l'approssimarsi del giorno delle elezioni, Sorella Lotte \u00e8 sempre pi\u00f9 tesa. Non \u00e8 affatto sicura di voler vincere, anzi, l'idea la terrorizza ma come sempre, saranno le urne a decidere ed il risultato sar\u00e0 a suo favore.\nMonache senza tonache.\nTrama.\nDepresso per essere stato sconfitto alle elezioni, W\u00f6ller sparisce e fa amicizia con un barbone. Il figlio Wolfgang, preoccupato per le stranezze del padre e per il fatto che questi non vuole pi\u00f9 passargli l'assegno mensile, chiede consigli a sorella Lotte. Nel frattempo, con l'aiuto del Vescovo, Lotte riceve il permesso di fare il sindaco senza dover rinunciare alla tonaca."}
{"id": "3335416", "revid": "149727", "url": "https://it.wikipedia.org/wiki?curid=3335416", "title": "Bescap\u00e8", "text": ""}
{"id": "3335419", "revid": "287204", "url": "https://it.wikipedia.org/wiki?curid=3335419", "title": "Episodi di Un ciclone in convento (seconda stagione)", "text": "La seconda stagione di \"Un ciclone in convento\" \u00e8 stata trasmessa sul canale tedesco Das Erste dal 7 gennaio al 15 aprile 2003.\nIn Italia \u00e8 andata in onda dal 13 agosto 2004 su Rai 1.\nIl capo sono io.\nTrama.\nLotte vorrebbe organizzare un pellegrinaggio al convento contro il volere della madre generale, ma con l'appoggio del Vescovo. In un duro scontro con la reverenda madre, Lotte la spunta e riesce nel suo intento. Il quadro di Santa Maddalena, che doveva essere la meta del pellegrinaggio, sparisce misteriosamente. Lotte accusa W\u00f6ller di averlo rubato e minaccia di rendere pubbliche alcune sue irregolarit\u00e0 sugli appalti. W\u00f6ller riesce a trovare il quadro e scopre che, sotto la crosta, c'\u00e8 un prezioso dipinto originale. \nLotta senza quartiere.\nTrama.\nSorella Lotte deve aiutare Elena, che conduce assieme al marito un piccolo circo. La donna vuole per\u00f2 che il figlio frequenti la scuola invece di diventare un artista. E per questo \u00e8 decisa anche a lasciare l'uomo che ha sposato.\nDubbi.\nTrama.\nW\u00f6ller vuole approfittare di alcuni errori del nuovo sindaco per sfiduciarlo. La concessione municipale di un sexy shop, posto vicino ad una chiesa protestante, \u00e8 scandalosa quasi quanto aver messo a repentaglio i posti di lavoro della ditta di Huber. Sorella Lotte, grazie all'aiuto di una banca, salva quei posti di lavoro e viene riconfermata come sindaco. In cuor suo Lotte non \u00e8 per\u00f2 convinta di restare in carica perch\u00e9 desidera seguire meglio il suo convento dove sorella Sophie ha aperto un ricovero per aiutare persone sole.\nTutto all'improvviso.\nTrama.\nI preparativi per l'imminente matrimonio di Barbara procedono senza problemi, mentre sorella Lotte \u00e8 sempre alle prese con i problemi derivanti dal suo incarico di sindaco; sorella Lotte \u00e8 sempre pi\u00f9 convinta di non poter sostenere questo impegno, ma in preda a dubbi, ancora non ha comunicato la sua decisione alla madre generale. Intanto durante un viaggio a Monaco, una delle suore del convento vede in un caff\u00e8 il dottore, futuro marito di Barbara, in teneri atteggiamenti con un'altra donna. Durante il viaggio di ritorno \u00e8 poi testimone di un fatto ancora pi\u00f9 drammatico: il dottore \u00e8 coinvolto in un incidente nel quale perde la vita. A questa notizia Barbara cade nella disperazione, sotto gli occhi di sorella Lotte, che addolorata capisce che \u00e8 tempo di dedicarsi esclusivamente alle cure del convento.\nAmori a sorpresa.\nTrama.\nIl sindaco W\u00f6ller trova una ragazza attraverso un annuncio ma sorella Lotte, insospettitasi, riuscir\u00e0 a scoprire e a far capire a W\u00f6ller che la ragazza non \u00e8 innamorata di lui ma solo interessata ai suoi soldi. Nel frattempo prende alloggio in convento un esattore delle tasse insieme ad un misterioso personaggio, le suore troveranno una pistola sotto il suo letto ma, alla fine, il misterioso personaggio si riveler\u00e0 essere un poliziotto incaricato di vigilare sulla sicurezza dell'esattore delle tasse.\nNuovi arrivi.\nTrama.\nBarbara rientra in convento e subito scopre a sua insaputa di essere incinta. Intanto nel convento arrivano gli ospiti del seminario di fine settimana: il signor Leitner che deve decidere se deve aprire o meno un caso sulla corruzione dei partiti anche se ostacolato dal suo Governo ed il misterioso signor Ratke, che \u00e8 segretamente incaricato di sorvegliare lo scomodo signor Leitner onde evitare uno scandalo ed una crisi nella maggioranza. Il professore relatore del seminario non reputa che sia il caso di intervenire e cos\u00ec sorella Lotte decide di invitare a sorpresa il Vescovo Rossbauer.\nDi qua non si passa.\nTrama.\nL'agente Meier porta al convento una ragazza trovata ubriaca in Discoteca, Katrine. Sorella Lotte scopre che la giovane alcolista \u00e8 la figlia del pastore protestante del paese e che soffre per il divorzio dei suoi genitori. Mentre W\u00f6ller impazzisce per una sua nuova micetta di nome Mausi, la Madre generale dell'Ordine, dopo aver scoperto di essere gravemente ammalata, decide di dimettersi, ma non prima di aver risolto la situazione del convento che rischiano di perdere.\nUno sciamano in convento.\nTrama.\nW\u00f6ller sollecita la perizia da parte del Ministero dei Beni Culturali per riuscire a dichiarare il convento inagibile. Trova aiuto nella Madre generale che, credendosi gravemente malata, vuole risolvere il problema prima di lasciare le redini. Sorella Lotte fa venire dall'Africa un grande sciamano nonch\u00e9 professore universitario, che rid\u00e0 serenit\u00e0 alla reverenda Madre, la quale viene poi avvertita che per un errore le \u00e8 stata attribuita la malattia di un'altra persona.\nLa trappola.\nTrama.\nSorella Lotte rientrata a Kaltenthal dopo esser stata in Nigeria per una missione, vive in pace in un convento con le sue consorelle, sempre alle prese con i battibecchi col sindaco W\u00f6ller. L'infermiera Margarete, viene licenziata dall'ospedale in cui lavora con sorella Felicitas, a causa del rifiuto delle avances da parte di un medico.\nAlex Alexandra.\nTrama.\nIl sindaco decide di far analizzare il liquore alle erbe delle suore, perch\u00e9 la sua vendita comincia a fruttare parecchio, e vuole fermarla. Alex Alexandra, un transessuale compagno di baldorie giovanili di W\u00f6ller, si ripresenta al suo vecchio amico, mettendolo in un terribile imbarazzo. Lotte far\u00e0 capire al sindaco che l'amicizia non conosce barriere.\nLa ruta della discordia.\nTrama.\nSorella Sophie \u00e8 convinta che una sua assistita, Nonna Grieshaber, sia vittima delle angherie della nuora. Lotte capisce che la verit\u00e0 \u00e8 diversa e fa riappacificare le due donne. Dalle analisi di laboratorio risulta che nel liquore del convento c'\u00e8 anche la ruta che, se usata impropriamente, pu\u00f2 avere effetti nocivi. Per questo la distilleria viene chiusa. W\u00f6ller \u00e8 convinto di avere in mano le suore, ma la madre generale intende dare battaglia.\nLa gatta rapita.\nTrama.\nW\u00f6ller promette una grossa ricompensa a chi gli riporter\u00e0 Mausi, la sua gattina. Huber gli fa credere di averla rapita, ma \u00e8 solo un brutto scherzo. La signora Schrader confida a Lotte che suo marito uscir\u00e0 di prigione prima del previsto e Lotte si offre di ospitarlo nel convento. Il signor Schrader, per\u00f2, sparisce per andare a recuperare la refurtiva nascosta anni prima. Nel frattempo arriva la perizia dei Beni Culturali che decreta che il convento \u00e8 inagibile.\nDomani \u00e8 un altro giorno.\nTrama.\nSorella Lotte decide di intervenire per beneficenza all'annuale festa per i poveri. Il sindaco, saputo che le suore parteciperanno attivamente allo spettacolo, non vuole essere da meno e si presenta vestito da Elvis Presley, imitandolo. Le suore invece cantano un brano degli Abba fra l'entusiasmo di un pubblico scatenato. Tornando al convento per\u00f2 hanno l'amara sorpresa di trovare attaccata alla porta l'ingiunzione di sgombero."}
{"id": "3335423", "revid": "1272592", "url": "https://it.wikipedia.org/wiki?curid=3335423", "title": "Marino del Giudice", "text": "Biografia.\nMarino del Giudice fu canonico della cattedrale di Amalfi. Nominato vescovo di Castellammare di Stabia il 18 febbraio 1370, tre anni dopo, il 18 maggio fu trasferito a Cassano, da cui fu cacciato nel 1378 per il suo appoggio a papa Urbano VI. Nel 1379 fu promosso arcivescovo di Brindisi e Oria ed un anno dopo circa fu trasferito all'arcidiocesi di Taranto, sede che tenne fino al 1385. Nel medesimo periodo gli fu anche affidata l'amministrazione della diocesi di Imola e di Aversa.\nPapa Urbano VI lo nomin\u00f2 cardinale con il concistoro del 21 dicembre 1381, assegnadogli il titolo di cardinale presbitero di Santa Pudenziana. Nel 1383 fu nominato camerlengo di Santa Romana Chiesa.\nMentre papa Urbano VI era assediato dalle truppe di Carlo III di Napoli nel castello di Nocera, il cardinale Marino con i colleghi Giovanni d'Amelia, Adam Easton, O.S.B., Gentile di Sangro, Bartolomeo di Coturno e Ludovico da Venezia, organizz\u00f2 una congiura per attirare papa Urbano nel vicino convento di Sant'Antonio, deporlo, condannarlo al rogo per eresia e quindi dar luogo alla sua esecuzione. Il giorno fissato era il 13 gennaio 1385, ma il papa fu avvertito dal cardinale Orsini e quando i congiurati giunsero al castello, furono arrestati, torturati e quindi deposti e sostituiti.\nUrbano VI fugg\u00ec poi a Genova, portandosi dietro come prigionieri i cardinali ribelli, che quivi, con la sola eccezione dello Easton, furono giustiziati nel dicembre 1385 (o nel gennaio 1386).\nIl cadavere di Marino venne poi gettato a mare."}
{"id": "3335433", "revid": "169040", "url": "https://it.wikipedia.org/wiki?curid=3335433", "title": "Episodi di Un ciclone in convento (terza stagione)", "text": "La terza stagione di \"Un ciclone in convento\" \u00e8 stata trasmessa sul canale tedesco Das Erste dal 6 gennaio al 6 aprile 2004.\nIn Italia \u00e8 andata in onda su Rai 1 dal 21 gennaio al 10 febbraio 2005 ,poi il 22 luglio sempre in prima serata ed infine dal 28 luglio al 4 agosto 2006 in tarda mattinata. La terza stagione ha subito una sospensione da parte di Rai 1 a causa degli ascolti non soddisfacenti: la serie \u00e8 andata in onda sempre al venerd\u00ec sera e ha mantenuto quasi costantemente i suoi telespettatori ma nulla ha potuto con i programma-punta della concorrenza come Paperissima e Zelig che totalizzavano rispettivamente una media di 9 e 10 milioni di telespettatori. Dopo la cancellazione il telefilm \u00e8 ritornato in prima serata il 22 luglio 2005 ma \u00e8 stato nuovamente sospeso e relegato in day time a causa dei bassi ascolti.\nCampane a festa.\nTrama.\nLa giovane Marie scappa dalla chiesa al momento del fatidico si del suo matrimonio perch\u00e9 \u00e8 convinta che Martin la sposi solo per interessi. Lotte la aiuter\u00e0 a riconciliarsi con il suo ragazzo. Woller attua un nuovo piano per ottenere lo sgombero del convento ma con l'aiuto di Marianne, Lotte scopre l'imbroglio e fa fare l'ennesima figuraccia al sindaco. Barbara viene colpita improvvisamente dalle doglie e d\u00e0 alla luce la sua bambina nell'auto dell'agente Meier.\nAddio, Mausi....\nTrama.\nLa signora Benzicz risulta deceduta all'anagrafe, cos\u00ec Huber pu\u00f2 rientrare in possesso dell'appartamento occupato dalla vecchia signora e procedere con lavori di restauro. La madre generale confida a Lotte, che ne rimane sconvolta, di averla segnalata come suo successore a Monaco. Intanto Meier investe involontariamente la gattina del sindaco, Mausi, e, spaventato per aver provocato la morte della bestiola e per la possibile reazione del sindaco, decide di non dirlo a nessuno se non a sorella Lotte.\nMilioni e milioni.\nTrama.\nUn avvocato si rivolge al convento per avere informazioni su una donna che ha appena ereditato nove milioni di euro dal fratello defunto. Se la donna o i suoi eredi non verranno trovati, il denaro sar\u00e0 devoluto al comune di Kaltenthal. Il sindaco ostacola in tutti i modi le ricerche dell`erede.\nL'abito non fa la monaca.\nTrama.\nDurante una festa di compleanno, il sindaco Woller brinda un po' troppo e scrive una lettera d'amore a sorella Lotte. Il giorno dopo, passata la sbronza, cerca disperatamente di rientrare in possesso della lettera per distruggerla, ma non ci riesce. Intanto una ladruncola entra furtivamente nel convento di Kaltenthal e ruba una tonaca e il portafoglio di sorella Julia.\nIntrighi e strategie.\nTrama.\nDurante un seminario in convento un giovane, capo di una societ\u00e0 in crisi, avvicina di proposito una imprenditrice di successo nel tentativo di risolvere i problemi della sua azienda. Nel frattempo, la Madre Generale \u00e8 chiamata in Vaticano e vuole che Lotte prenda il suo posto.\nUn bello scherzo.\nTrama.\nWoeller trova finalmente un testimone che ha filmato l'agente Maier mentre investe Mausi, ma quando decide di usare il video come prova, scopre che si \u00e8 cancellato. La Madre Generale decide di non accettare pi\u00f9 l'incarico a Roma e Lotte le confessa che lei e sorella Mechthild si erano messe d'accordo per non farla dimettere.\nIl re dei quiz.\nTrama.\nL'agente Meier, costretto a partecipare a un quiz televisivo a cui l'ha iscritto sua nonna, fa una figuraccia e abbandona la trasmissione. Intanto il sindaco riesce a cacciare le suore dal convento, ma sorella Lotte non si d\u00e0 per vinta.\nLa guerra \u00e8 guerra.\nTrama.\nEsasperato dalla presenza delle suore in casa sua, Woller passa la notte in uno chalet. La reverenda Madre, una volta venuta a conoscenza conoscenza del trasferimento delle sorelle dal sindaco, decide di recarsi a Kaltenthal per discutere con sorella Lotte, ma quest'ultima le propone un valido progetto per salvare il convento. Il consiglio comunale sembra compiaciuto delle idee delle sorelle e Woller \u00e8 adirato.\nLa scappatella.\nTrama.\nMentre il progetto di sorella Lotte per il centro congressi viene approvato e attrae investitori, la nuora di Woller scopre il marito con l'amante. Ma sorella Lotte risolver\u00e0 tutto. Nel frattempo le sorelle tornano in convento e sorella Julia prende il posto di sorella Hildegard a Monaco, che, a sua volta, si trasferisce a Kaltenthal, cominciano a lavorare all'asilo.\nFredde amicizie.\nTrama.\nIl rapporto fra Annegret e Sylvia, due giovani pattinatrici, rischia di incrinarsi durante una gara. L'allenatore della prima infatti ha manomesso i pattini dell'altra.\nIl grande stratega.\nTrama.\nJulia confida a sorella Lotte che probabilmente la banca di suo padre non potr\u00e0 finanziare il centro congressi. Intanto, la vulcanica suora segue il caso di una bambina data in affidamento.\nIl Signore del piano di sopra.\nTrama.\nMentre \u00e8 attiva per organizzare una dimostrazione contro la posa della prima pietra, Lotte sviene e entra in coma. Ricoverata in ospedale, dopo alcune ore si riprende, intanto la madre generale, informata della protesta, arriva a Kaltenthal dove intende comunicare a Lotte che vuole trasferirla in Canada in una missione esquimese. Woeller intanto, viene incolpato del malore di Lotte e dato che in cuor suo la stima molto, fa il voto di rinunciare al Centro Congressi in cambio della sua guarigione. Quando viene a sapere che Lotte sta meglio, Woeller si convince che sia tutto merito della sua capacit\u00e0 di trattare col \u201cSignore del piano di sopra\u201d.\nL'uomo di Kaltenthal.\nTrama.\nNonostante il voto fatto, Woeller decide di andare avanti col suo progetto e fissa la cerimonia della posa della prima pietra. Lotte, che non si vuole arrendere, gira per la cittadina con un furgone munito di altoparlante invitando tutti a manifestare contro questa iniziativa. Woeller avverte la madre generale, che intima alle suore di lasciare immediatamente il convento. Intanto Max organizza un \u201cmatrimonio a sorpresa\u201d e riesce finalmente a sposare Barbara. Al convento la cerimonia ha inizio, ma non appena la ruspa si mette in moto, compaiono i resti di un'antica tomba che sembra risalire all'et\u00e0 della pietra."}
{"id": "3335434", "revid": "1833487", "url": "https://it.wikipedia.org/wiki?curid=3335434", "title": "Carpignago", "text": "Carpignago \u00e8 una frazione del comune italiano di Giussago. Nel 1872 al comune di Carpignago vennero aggregati i soppressi comuni di Guinzano e Liconasco.\nCarpignago costitu\u00ec un comune autonomo fino al 1928.\nStoria.\nCarpignago, noto fin dal 1181 come Carpignaco, apparteneva alla squadra di Giussago nell'ambito della Campagna Soprana. Era feudo del Monastero della Certosa di Pavia. Nel 1757 gli fu aggregato il comune di \"Villanova de' Beretti\", e nel 1872 i comuni di \"Guinzano\" e \"Liconasco\". Nel 1928 fu soppresso e unito a Giussago.\nSociet\u00e0.\nEvoluzione demografica.\nAbitanti censiti:"}
{"id": "3335438", "revid": "149727", "url": "https://it.wikipedia.org/wiki?curid=3335438", "title": "Carpignago con Villa Nova de' Beretti", "text": ""}
{"id": "3335439", "revid": "123928900", "url": "https://it.wikipedia.org/wiki?curid=3335439", "title": "Paradosso di Ellsberg", "text": "Il paradosso di Ellsberg \u00e8 un paradosso evidenziato dall'economia sperimentale, in cui le scelte degli individui violano l'ipotesi alla base della teoria dell'utilit\u00e0 attesa. \u00c8 generalmente considerato come una prova a favore dell'avversione all'ambiguit\u00e0. Il paradosso fu reso celebre da Daniel Ellsberg, ma una versione dello stesso fu osservata molto tempo prima da John Maynard Keynes.\nEllsberg sollev\u00f2 due problemi: con una e due urne. Di seguito, \u00e8 descritto quello, pi\u00f9 noto, con una sola urna.\nIl paradosso con una urna.\nSi supponga di avere un'urna contenente 30 biglie rosse e 60 altre biglie nere e gialle. Non si sa quante nere e quante gialle ci siano, ma solo che il loro numero totale \u00e8 60. Le biglie sono ben mischiate, in modo tale che la probabilit\u00e0 di essere estratta \u00e8 uguale per ognuna di esse. \u00c8 consentito effettuare due tipi di scommesse:\nMentre su un'altra urna con esattamente le stesse propriet\u00e0 \u00e8 consentito effettuare le due seguenti scommesse:\nQuesta configurazione sottopone l'individuo ad una situazione d'incertezza (nel senso dato da Frank Knight) - riguardo alla possibilit\u00e0, su cui non si ha indicazioni, che le biglie non rosse siano gialle o nere - e probabilit\u00e0 - per quel che riguarda invece la possibilit\u00e0 che una data biglia sia rossa (\u2153 dei casi) o non rossa (\u2154).\nInterpretazione in teoria dell'utilit\u00e0.\nL'approccio della teoria dell'utilit\u00e0 al problema assume che nel momento di dover scegliere tra le due scommesse, gli individui assegnino una \"probabilit\u00e0\" che le biglie non rosse siano gialle e non nere, e che in base a questa probabilit\u00e0 calcolino quindi il \"valore atteso\" di ogni singola scommessa.\nIn questo contesto, siccome le vincite in palio sono esattamente le stesse, ne consegue che si preferir\u00e0 la scommessa A alla B se e solo se si attribuisce all'estrazione di una biglia rossa una probabilit\u00e0 maggiore che all'estrazione di una biglia nera. Se si attribuisce alle due possibilit\u00e0 la stessa probabilit\u00e0, non ci sar\u00e0 una particolare preferenza.\nSimilmente, si preferir\u00e0 la scommessa C alla D \"se e solo se\" si crede pi\u00f9 probabile estrarre una biglia rossa o gialla che nera o gialla. Se estrarre una biglia rossa \u00e8 pi\u00f9 probabile che estrarne una nera, estrarne una \"rossa o gialla\" \u00e8 pi\u00f9 probabile che estrarne una \"nera o gialla\". Di conseguenza, se si preferisce la scommessa A alla B, dovrebbe seguirne che si preferisce la C alla D, e viceversa se si preferisce la D alla C, si dovrebbe preferire la B alla A.\nTuttavia, si osserva nei test sperimentali che la maggior parte degli individui preferisce la scommessa A alla B \"e\" la D alla C. Ci\u00f2 significa che alcuni degli assunti base della teoria dell'utilit\u00e0 sono violati.\nDimostrazione formale.\nDal punto di vista matematico, possiamo denotare con formula_1, formula_2 e formula_3 le probabilit\u00e0 assunte che esca rispettivamente una biglia rossa, gialla o nera. Se la scommessa A \u00e8 preferita alla B, ci\u00f2 si riflette in una relazione tra le rispettive utilit\u00e0 attese:\nformula_4\u20acformula_5\u20acformula_6\u20acformula_7\u20acformula_8\ndove formula_9 \u00e8 la propria funzione di utilit\u00e0. Assumendo che formula_10\u20acformula_11\u20acformula_12 (che si preferisca 100 \u20ac a nulla), possiamo riscrivere la relazione come:\nformula_13\u20acformula_14\u20acformula_15\u20acformula_14\u20acformula_17\nAllo stesso modo, se si preferisce la scommessa D alla C, si ottiene la diseguaglianza:\nformula_18\u20acformula_19\u20acformula_20\u20acformula_21\u20acformula_19\u20acformula_23\u20acformula_8\nche si semplifica in:\nformula_25\u20acformula_14\u20acformula_27\u20acformula_14\u20acformula_29\nLa contraddizione implica che tali preferenze sono inconsistenti con l'ipotesi dell'utilit\u00e0 attesa.\nGeneralit\u00e0 del paradosso.\nSi noti che la forma della funzione di utilit\u00e0, nonch\u00e9 l'entit\u00e0 della possibile vincita, sono fattori abbastanza irrilevanti: qualunque scommessa si scelga, il premio in caso di vincita e di perdita (0) \u00e8 lo stesso per cui, in ultima analisi, ci sono solo due possibili esiti: si vince una certa somma, o non si riceve nulla. Perci\u00f2, \u00e8 sufficiente assumere che si preferisca ricevere la somma di denaro prefissata piuttosto che niente (addirittura, neanche questa assunzione \u00e8 necessaria, dato che la contraddizione si pu\u00f2 ottenere dalla dimostrazione precedente anche con formula_30\u20acformula_31\u20acformula_8 o formula_30\u20acformula_34\u20acformula_8).\nInoltre, il risultato \u00e8 valido a prescindere dall'avversione al rischio. Qualsiasi scommessa prevede un rischio. Scegliendo la D, c'\u00e8 una possibilit\u00e0 su 3 di non ricevere nulla, e 2 possibilit\u00e0 su 3 se si sceglie la A. Se la scommessa A fosse meno rischiosa della B, ne seguirebbe che C lo sarebbe meno della D (e viceversa), quindi non \u00e8 l'avversione al rischio a motivare la scelta dei partecipanti agli esperimenti.\nTuttavia, siccome le esatte probabilit\u00e0 di vincita sono conosciute per le scommesse A e D, ma non per le B e C, sembra affiorare un esempio di avversione all'ambiguit\u00e0, che non viene considerata dall'ipotesi dell'utilit\u00e0 attesa. \u00c8 stato dimostrato che il fenomeno si verifica solo quando l'insieme delle scelte consente un confronto tra la proposizione \"ambigua\" ed una meno vaga (e non quando le proposizioni ambigue sono sottoposte singolarmente).\nPossibili interpretazioni.\nSono stati effettuati vari tentativi di spiegare le osservazioni di Ellsberg dal punto di vista della teoria della decisione. Siccome l'informazione dell'individuo sulle varie probabilit\u00e0 \u00e8 incompleta, questi tentativi si concentrano talvolta sulla quantificazione dell'ambiguit\u00e0 non probabilistica che il soggetto affronta - si veda il concetto di incertezza. In altri termini, questi approcci assumono che l'individuo concepisca una probabilit\u00e0 soggettiva (non necessariamente nel senso bayesiano) sugli esiti possibili.\nUno di tali tentativi \u00e8 basato sulla teoria della decisione informazione-incognita. Al soggetto sono date le probabilit\u00e0 esatte di alcuni eventi, nonostante il significato pratico dei valori di probabilit\u00e0 non sia del tutto chiaro. Ad esempio, per quel che riguarda le scommesse descritte, la probabilit\u00e0 di una biglia di un certo colore \u00e8 30/90, che \u00e8 un numero ben preciso; tuttavia, l'individuo potrebbe non distinguere, intuitivamente, tra questo numero e 30/91. Nessuna informazione \u00e8 disponibile sulla probabilit\u00e0 di altri esiti, per cui l'individuo ha una valutazione soggettiva poco chiara di queste probabilit\u00e0.\nA causa dell'ambiguit\u00e0 nelle probabilit\u00e0 dei vari esiti, non \u00e8 in grado di valutare con precisione il valore atteso delle scommesse. Di conseguenza, non \u00e8 nemmeno in grado di \"massimizzare\" questo valore atteso. L'approccio informazione-incognita assume che l'individuo formula implicitamente dei modelli informazione-incognita sulle probabilit\u00e0 sconosciute e prova quindi a \"satisficing\" l'utilit\u00e0 attesa e a massimizzarne la robustezza nei confronti del rischio legato alle probabilit\u00e0 imprecise. Questo approccio pu\u00f2 essere sviluppato esplicitamente per dimostrare che le scelte dell'individuo evidenziano proprio l'apparente contraddizione delle preferenze osservata da Ellsberg.\nUn'altra possibile spiegazione \u00e8 che questo tipo di situazione stimola un meccanismo di \"avversione alla delusione\". Molti esseri umani assumono che nelle situazioni della vita, se una probabilit\u00e0 non viene rivelata loro \u00e8 per illuderli. Se le persone effettuano in un esperimento*** scelte analoghe a quelle che farebbero nella vita di tutti i giorni, lo sperimentatore assume la figura di colui che vuole illudere il soggetto e che agisce contro i suoi interessi. Quando si trova davanti alla scelta tra una biglia rossa ed una nera, la probabilit\u00e0 30/90 \u00e8 confrontata con la parte \"inferiore\" dell'intervallo [0/90, 60/90] (la probabilit\u00e0 di pescare una biglia nera). L'individuo medio si aspetta che ci siano meno biglie nere che gialle perch\u00e9 si aspetta che lo sperimentatore abbia convenienza a metterne pi\u00f9 nere che gialle nell'offrire una scommessa del genere. Allo stesso tempo, quando la scelta \u00e8 tra biglie rosse/gialle e nere/gialle, si tende ad assumere che ci saranno meno di 30 biglie gialle, ovvero meno di quante ci si potrebbe aspettare. Al momento di effettuare una scelta, \u00e8 possibile che gli individui semplicemente dimentichino che lo sperimentatore non ha la possibilit\u00e0 di modificare il contenuto dell'urna tra le due estrazioni. In situazioni di vita di tutti i giorni, anche se la urna non viene modificata, le persone temerebbero di illudersi anche su questo fronte.\nUna modifica della teoria dell'utilit\u00e0 che incorpora l\"'incertezza\" come concetto distinto dal \"rischio\" \u00e8 quella fondata sull'integrale di Choquet, che fornisce anche una soluzione a questo paradosso.\nIl paradosso con due urne.\nSi supponga di avere due urne, R e H rispettivamente, ognuna contenente 100 biglie assortite bianche e nere. L'urna R contiene 49 biglie bianche e 51 nere, mentre la composizione dell'urna H non \u00e8 specificata. Si supponga ora di pescare casualmente una biglia da ciascuna urna e di non conoscere il colore delle biglie estratte. A questo punto si dovr\u00e0 decidere quale delle due biglie scegliere (se quella pescata dall'urna R o quella dell'urna H), dopodich\u00e9 sar\u00e0 possibile conoscere il colore delle biglie estratte. Nello scegliere la biglia ci si trova di fronte a tale opportunit\u00e0 di scelta: \nInterpretazione in teoria dell'utilit\u00e0.\nCon le informazioni a disposizione la maggior parte delle persone scelgono la biglia estratta dall'urna R nella scommessa A, ci\u00f2 implica che usando le PROBABILITA' SOGGETTIVE la probabilit\u00e0 che la biglia estratta dall'urna H sia bianca \u00e8 maggiore di 0.49. Conseguentemente nell'affrontare la scommessa B dovrebbero scegliere l'urna H: tale scelta sarebbe consistente in teoria dell'utilit\u00e0. Tuttavia questo non accade. Affrontando la scommessa B gli individui continuano a scegliere l'urna R: la scelta di avere una probabilit\u00e0 di 0.49 certa e ben compresa \u00e8 preferita confronto alla scelta in condizione di incertezza dell'urna H.\nNe deduciamo che nella teoria delle probabilit\u00e0 soggettive tutta l'incertezza al rischio \u00e8 ridotta attraverso i comportamenti degli individui esprimibili come probabilit\u00e0. Si parla al riguardo di AMBIGUITA', nel senso che le scelte non sono pi\u00f9 guidate dai canonici assiomi microeconomici matematicamente consistenti, ma sono ambiguamente orientate verso soluzioni soggettivamente preferibili."}
{"id": "3335440", "revid": "174925", "url": "https://it.wikipedia.org/wiki?curid=3335440", "title": "Giardini di Mecenate", "text": ""}
{"id": "3335441", "revid": "31886", "url": "https://it.wikipedia.org/wiki?curid=3335441", "title": "Episodi di Un ciclone in convento (quarta stagione)", "text": "La quarta stagione di \"Un ciclone in convento\" \u00e8 stata trasmessa sul canale tedesco Das Erste dal 4 gennaio al 29 marzo 2005.\nIn Italia \u00e8 andata in onda dal 7 al 23 agosto 2006 su Rai 1."}
{"id": "3335443", "revid": "287204", "url": "https://it.wikipedia.org/wiki?curid=3335443", "title": "P-500 Bazal\u2019t", "text": ""}
{"id": "3335445", "revid": "1149807", "url": "https://it.wikipedia.org/wiki?curid=3335445", "title": "Chiba TV", "text": ", anche conosciuta come , \u00e8 un canale televisivo giapponese che copre la prefettura di Chiba, bench\u00e9 sia ricevuto in gran parte della nazione. \u00c8 membro dell'associazione giapponese delle stazioni televisive indipendenti (JAITS). \u00c8 spesso coinvolta nella produzione degli anime trasmessi da CTV o da altri canali, e nella maggior parte dei casi di genere seinen. Le trasmissioni di Chiba TV sono iniziate ufficialmente il 1\u00ba maggio 1971, mentre il 4 aprile 2006 sono iniziate le trasmissioni in digitale."}
{"id": "3335449", "revid": "64550720", "url": "https://it.wikipedia.org/wiki?curid=3335449", "title": "Episodi di Un ciclone in convento (quinta stagione)", "text": "La quinta stagione di \"Un ciclone in convento\" \u00e8 stata trasmessa sul canale tedesco Das Erste dal 3 gennaio al 28 marzo 2006."}
{"id": "3335450", "revid": "339392", "url": "https://it.wikipedia.org/wiki?curid=3335450", "title": "Metel\u2019", "text": ""}
{"id": "3335452", "revid": "767487", "url": "https://it.wikipedia.org/wiki?curid=3335452", "title": "Episodi di Un ciclone in convento (sesta stagione)", "text": "La sesta stagione di \"Un ciclone in convento\" \u00e8 stata trasmessa sul canale tedesco Das Erste dal 23 gennaio al 24 aprile 2007."}
{"id": "3335455", "revid": "1833487", "url": "https://it.wikipedia.org/wiki?curid=3335455", "title": "Turago Bordone", "text": "Turago Bordone \u00e8 una frazione del comune italiano di Giussago, nella provincia di Pavia. Costitu\u00ec un comune autonomo fino al 1928.\nStoria.\nTurago Bordone, noto fin dal XII secolo come \"Toragum\", apparteneva alla Campagna Soprana pavese; fu feudo dei Beccaria di Mezzano e nel XVIII secolo dei Peverelli di Milano. Nel 1928 fu soppresso e unito a Giussago.\nSociet\u00e0.\nEvoluzione demografica.\nAbitanti censiti:"}
{"id": "3335457", "revid": "767487", "url": "https://it.wikipedia.org/wiki?curid=3335457", "title": "Episodi di Un ciclone in convento (settima stagione)", "text": "La settima stagione di \"Un ciclone in convento\" \u00e8 stata trasmessa sul canale tedesco Das Erste dall'8 gennaio all'8 aprile 2008.\nIn Italia \u00e8 andata in onda nel 2009 su Rai 1 tranne l'episodio \"L'attentato\" che \u00e8 andato in onda per la prima volta venerd\u00ec 15 luglio 2011."}
{"id": "3335461", "revid": "834", "url": "https://it.wikipedia.org/wiki?curid=3335461", "title": "H.C. Lugano 2006-2007", "text": ""}
{"id": "3335468", "revid": "834", "url": "https://it.wikipedia.org/wiki?curid=3335468", "title": "H.C. Lugano 2007-2008", "text": ""}
{"id": "3335470", "revid": "834", "url": "https://it.wikipedia.org/wiki?curid=3335470", "title": "H.C. Lugano 2008-2009", "text": ""}
{"id": "3335471", "revid": "834", "url": "https://it.wikipedia.org/wiki?curid=3335471", "title": "H.C. Lugano 2009-2010", "text": ""}
{"id": "3335472", "revid": "834", "url": "https://it.wikipedia.org/wiki?curid=3335472", "title": "H.C. Lugano 2010-2011", "text": ""}
{"id": "3335475", "revid": "767487", "url": "https://it.wikipedia.org/wiki?curid=3335475", "title": "Patatrac (film)", "text": "Patatrac \u00e8 un film del 1931 diretto da Gennaro Righelli."}
{"id": "3335477", "revid": "474175", "url": "https://it.wikipedia.org/wiki?curid=3335477", "title": "Stadio Gimnasia y Esgrima de Buenos Aires", "text": "Lo Stadio Gimnasia y Esgrima de Buenos Aires (), noto anche come G.E.B.A., era uno stadio multiuso di Buenos Aires, Argentina. Era lo stadio del Club de Gimnasia y Esgrima de Buenos Aires. La capacit\u00e0 era di spettatori. Fu uno degli stadi utilizzati per la disputa della prima \"Coppa America\" nel 1916. Attualmente viene utilizzato per concerti.\nPer molti anni, soprattutto negli anni 50-60, era lo stadio utilizzato dalla nazionale argentina di rugby. Ma dal 1970, solo tre partite internazionali si sono disputate in questo stadio, essendo stai preferiti impianti pi\u00f9 capienti come lo Stadio R. Etcheverri, lo Stadio J.Amalfitani e il \"Monumental\" Stadio A. V. Liberti\nL'ultimo incontro dei \"Pumas\" allo stadio G.E.B.A. risale al 1993."}
{"id": "3335478", "revid": "22475", "url": "https://it.wikipedia.org/wiki?curid=3335478", "title": "Casatico (Giussago)", "text": "Casatico \u00e8 una frazione del comune italiano di Giussago. Costitu\u00ec un comune autonomo fino al 1872.\nStoria.\nCasatico \u00e8 noto dal 1191 come Cassaticum; faceva parte della Campagna soprana pavese e non era infeudato nel XVIII secolo. Nel 1872 il comune fu soppresso e unito a Giussago.\nSociet\u00e0.\nEvoluzione demografica.\nAbitanti censiti:\nArchitetture religiose.\nChiesa di Sant'Andrea apostolo del XV secolo. Fu sede di parrocchia fino al 25 marzo 1978."}
{"id": "3335479", "revid": "1961262", "url": "https://it.wikipedia.org/wiki?curid=3335479", "title": "Lo\u00edsmo", "text": "Il lo\u00edsmo, o italianizzato in loismo, \u00e8 una peculiarit\u00e0 di alcuni dialetti spagnoli che consiste nella sostituzione del pronome personale \"le\" (che rappresenta generalmente l'oggetto indiretto) con \"lo\" (riservato, nei dialetti non loisti, all'oggetto diretto). La \"Real Academia Espa\u00f1ola\" ha disapprovato il lo\u00edsmo nel 1874 riconoscendolo come un volgarismo, per cui non \u00e8 corretto l'uso \"lo\u00edsta\" nello spagnolo normativo.\nUso normativo.\nA volte cambia il significato delle frasi: quando un \"loista\" dice \"lo pegu\u00e9\", un non-loista intende che \"la cosa\" riferita fu attaccata (con un adesivo) e non \"colpita\" \u2014 che \u00e8 ci\u00f2 che il \"lo\u00edsta\" voleva dire. Per sapere se un complemento preceduto dalla preposizione \"a\", sia indiretto deve essere sostituito con \"para\"; allora, se il significato dell'enunciato seguita ad essere lo stesso, il complemento \u00e8 indiretto. In caso contrario, \u00e8 complemento diretto.\nLa lingua spagnola mantiene l'antica declinazione latina e l'uso dei casi latini nei pronomi personali, nonostante l'evoluzione della lingua spagnola verso l'eliminazione totale dei casi latini; ci\u00f2 si riflette nel fatto che alcune persone hanno la tendenza a sopprimere la differenza funzionale tra il complemento diretto e quello indiretto tramite il genere.\nCi\u00f2 si traduce nell'uso di \"lo\" e \"los\" in funzione di complemento (oggetto) indiretto; quando il referente \u00e8 di genere maschile invece si ha \"le\" e \"les\". Viene prodotto dal parallelismo con il la\u00edsmo: \"la\" e \"las\" per il genere femminile; \"lo\" e \"los\" pera il genere maschile. Il \"lo\u00edsmo\" \u00e8 un fenomeno parallelo al la\u00edsmo e al le\u00edsmo, ma molto meno comune, dato che le entit\u00e0 in base a cui la norma la\u00edsta/le\u00edsta riferisce il pronome \"lo\" raramente svolgono il ruolo semantico abitualmente assegnato all'oggetto indiretto.\nIl \"le\" indiretto \u00e8 ambiguo; per evitare l'ambiguit\u00e0 si utilizza un secondo pronome con preposizione: \"Dale un beso, a ella / a \u00e9l\" [dagli un bacio, a lei / a lui]."}
{"id": "3335487", "revid": "110157", "url": "https://it.wikipedia.org/wiki?curid=3335487", "title": "Goido", "text": "Goido \u00e8 una frazione del comune italiano di Mede. Costitu\u00ec un comune autonomo fino al 1928."}
{"id": "3335498", "revid": "767487", "url": "https://it.wikipedia.org/wiki?curid=3335498", "title": "Episodi di Un ciclone in convento (ottava stagione)", "text": "L'ottava stagione di \"Un ciclone in convento\" \u00e8 stata trasmessa sul canale tedesco Das Erste dal 23 dicembre 2008 al 12 maggio 2009.\nIn Italia \u00e8 andata in onda dal 25 agosto al 5 settembre 2009 su Rai 1 fino all'episodio 9 mentre i restanti sono stati trasmessi nell'estate 2011. Da segnalare l'episodio \"Piccolo Grande Amore\" che vede una breve comparsa di Sorella Lotte."}
{"id": "3335499", "revid": "2173588", "url": "https://it.wikipedia.org/wiki?curid=3335499", "title": "Titanato di litio", "text": "Il titanato di litio \u00e8 il sale di litio dell'acido titanico.\nUsi.\n\u00c8 il componente principale dell'anodo della batteria litio-titanato a caricamento rapido, che grazie alle loro grandi propriet\u00e0 si ritiene sostituiranno quelle attuali agli ioni di litio nel , specialmente nel campo delle automobili ibride ."}
{"id": "3335503", "revid": "834552", "url": "https://it.wikipedia.org/wiki?curid=3335503", "title": "\u010cernyi al'bom", "text": "Kino, o anche \u010cernyi al'bom (in russo \u0427\u0451\u0440\u043d\u044b\u0439 \u0430\u043b\u044c\u0431\u043e\u043c ovvero \"L'album nero\"), \u00e8 il settimo ed ultimo album in studio della rock band sovietica Kino. Venne registrato poco dopo la morte del leader della band Viktor Coj a seguito di un incidente stradale il 15 agosto 1990, utilizzando quindi per le parti vocali i suoi demo tape.\nAll'album non venne dato ufficialmente un nome, quello con cui viene chiamato solitamente \u00e8 dovuto al fatto che la copertina \u00e8 completamente nera, in segno di lutto, ad eccezione del nome del gruppo in bianco. Inizialmente, non erano riportati neanche i titoli dei brani, che vennero introdotti solo in edizioni successive."}
{"id": "3335507", "revid": "767487", "url": "https://it.wikipedia.org/wiki?curid=3335507", "title": "Paraninfo (film)", "text": "Paraninfo \u00e8 un film del 1934 diretto da Amleto Palermi.\nTrama.\nDon Pasquale Minnedda, brigadiere della Guardia di Finanza in congedo, non potendo avere pi\u00f9 soddisfazioni dal lavoro e non riuscendo ad avere figli dalla propria moglie, occupa il suo tempo libero cercando di fare incontrare coppie di futuri sposi, che secondo lui sono anime gemelle, per farli convolare a nozze. Nonostante il suo sincero e onesto interesse filantropico a volte non tutto va per il verso giusto, tanto che qualcuno arriva persino ad accusare il \"paraninfo\" per il non buon andamento del proprio matrimonio da lui combinato, anche per cause sopravvenute, come ritrovarsi la suocera in casa.\nL'occasione di vendicarsi, per gli \"scontenti\" arriva fortuitamente, quando in paese giungono un aitante direttore di banda musicale ed un suo amico, un dottore intellettuale, i quali sono entrambi single; Don Pasquale coglie al volo la nuova occasione di ammogliare due uomini e pensa subito a due donne che facciano al caso loro: le sorelle Macam\u00e9, nelle quali, pur se listate sempre a lutto per motivi familiari, l'ex brigadiere vede ancora due potenziali mogli, e provvede a convincerle di ci\u00f2 grazie alla sua instancabile arte persuasiva.\nFatto ci\u00f2, don Pasquale parla altrettanto bene delle due donne ai due \"pretendenti\", dicendo loro che si tratta di donne che hanno, oltretutto, grandi ricchezze e ottime doti, e infine li conduce alla loro casa, spacciandoli per ispettori statali che devono controllare i danni di un recente terremoto per quantificare il risarcimento spettante. Le sorelle Macam\u00e9, ignare che gli uomini in arrivo siano i loro potenziali mariti e credendo si tratti davvero di ispettori statali, al fine di ottenere quanto pi\u00f9 danaro possibile, si vestono di stracci e predispongono la casa in modo che sembri pericolante e inaffidabile, con l'aiuto di un fattore di loro conoscenza. Quando don Pasquale, il direttore di banda e il dottore arrivano, quindi, la situazione non \u00e8 certo quella che il primo si aspettava, e gli altri due, pensando di essere stati turlupinati per andare a conoscere due straccione, se ne vanno dando dell'imbecille al paraninfo e lasciandolo appiedato.\nDon Pasquale, avvilito per l'accaduto, prima se la prende con le sorelle Macam\u00e9, senza successo, e poi si rimette in cammino verso il paese, dove intanto \u00e8 giunta gi\u00e0 la notizia del suo fallimento e i suoi detrattori hanno preparato la vendetta: quando don Pasquale sar\u00e0 giunto, gli faranno sapere che si \u00e8 sparsa voce che \u00e8 stato insultato da due forestieri e che quindi sar\u00e0 necessario un duello di spada per ripristinare l'onore compromesso. Il buon don Pasquale prova in ogni modo ad evitare questo confronto in cui prevede la propria morte sicura, pensando addirittura di avvisare il locale maresciallo dei Carabinieri (essendo il duello vietato dal codice penale), ma non c'\u00e8 verso: lo convincono che il duello \u00e8 ineluttabile e addirittura gli preparano gi\u00e0 una barella per quando dovr\u00e0 essere portato via ferito, o morente.\nLa moglie di don Pasquale si allarma per tutto ci\u00f2, e alla fine riesce a sapere che il duello \u00e8 tutta una burla dei mariti scontenti dell'operato di don Pasquale, mentre intanto a casa di questo giungono le sorelle Macam\u00e9, ben vestite e pentite di avergli fatto fare quella magra figura. A questo punto, nonostante don Pasquale sar\u00e0 l'ultimo a scoprire di essere stato beffato, tutto andr\u00e0 verso l'ovvio finale lieto: il matrimonio delle sorelle Macam\u00e9 si far\u00e0, e lui stesso scoprir\u00e0 che la propria moglie \u00e8 incinta del tanto desiderato figlio maschio.\nLa critica.\n\"\u00c8 un peccato veder sprecato un attore dalla sorprendente forza comica di Musco in un film buttato gi\u00f9 alla meno peggio. \u00c8 un peccato e un errore, perch\u00e9 cos\u00ec facendo si scredita la produzione italiana. Non intendo dire con ci\u00f2 che ridurre un film \"Il paraninfo\" di Capuana ed eleggere a interprete Angelo Musco sia una brutta partenza...\" (Dino Falconi, \"Il Popolo d'Italia\", 25 ottobre 1934)"}
{"id": "3335509", "revid": "74801", "url": "https://it.wikipedia.org/wiki?curid=3335509", "title": "Torre del Mangano", "text": "Torre del Mangano \u00e8 una frazione del comune di Certosa di Pavia.\nStoria.\nIl toponimo \u00abTorre del Mangano\u00bb, indicato come appartenente al Barco Novo, risale al secolo XIV. Precedentemente la localit\u00e0 era denominata Burgarum e solo nel corso del Trecento, dopo che la famiglia patriazia pavese dei Del Mangano fece fortificare con una torre (documentata dal 1302) il podere agricolo che possedevano nel luogo, prese l'attuale nome. Sempre nel corso del XIV secolo, i Del Mangano trasformarono la torre in un castello, menzionato la prima volta nel 1328. Torre del Mangano \u00e8 il centro storico e la sede comunale di Certosa di Pavia, conta abitanti. Il toponimo fu sostituito dall'attuale nel 1929, al momento dell'annessione di Torriano e Borgarello.\nSociet\u00e0.\nEvoluzione demografica.\nAbitanti censiti:\nInfrastrutture e trasporti.\nFra il 1880 e il 1936 la localit\u00e0 ospit\u00f2 una fermata della Tranvia Milano-Pavia."}
{"id": "3335514", "revid": "657000", "url": "https://it.wikipedia.org/wiki?curid=3335514", "title": "Episodi di Un ciclone in convento (nona stagione)", "text": "La nona stagione di \"Un ciclone in convento\" \u00e8 stata trasmessa sul canale tedesco Das Erste nel corso del 2010.\nIn Italia \u00e8 andata in onda dal 12 agosto al 27 agosto 2011 su Rai 1."}
{"id": "3335515", "revid": "132266", "url": "https://it.wikipedia.org/wiki?curid=3335515", "title": "Unmanned aerial vehicle", "text": ""}
{"id": "3335517", "revid": "439868", "url": "https://it.wikipedia.org/wiki?curid=3335517", "title": "Torriano", "text": "Torriano \u00e8 uno dei centri abitati che compongono il comune italiano di Certosa di Pavia, conta 949 abitanti. Costitu\u00ec un comune autonomo fino al 1929, quando venne unito ai comuni di Borgarello e Torre del Mangano, a formare il comune di Certosa di Pavia.\nLa chiesa di Sant'Apollinare Vescovo e martire, originaria del secolo XV, \u00e8 sede di parrocchia.\nSociet\u00e0.\nEvoluzione demografica.\nAbitanti censiti:"}
{"id": "3335519", "revid": "106872", "url": "https://it.wikipedia.org/wiki?curid=3335519", "title": "Energia (razzo)", "text": ""}
{"id": "3335525", "revid": "599013", "url": "https://it.wikipedia.org/wiki?curid=3335525", "title": "Callum McManaman", "text": "\u00c8 primatista di presenze (6) con la maglia del nelle competizioni calcistiche europee."}
{"id": "3335527", "revid": "33689", "url": "https://it.wikipedia.org/wiki?curid=3335527", "title": "Erennio Modestino", "text": "Biografia.\nNacque nella parte di lingua greca dell'impero romano o forse in Dalmazia, e fu studente di Ulpiano, attivo durante la prima met\u00e0 del III secolo d.C. Tra il 226 e il 244 fu \"praefectus vigilum\" di Roma, mentre dal 227 al 228 fu precettore di Massimino il giovane, figlio dell'imperatore Massimino Trace. \nNella legge delle citazioni \u00e8 uno dei cinque giuristi, assieme a Ulpiano, Papiniano, Gaio e Paolo, le cui opere erano automaticamente fonti utilizzabili in processi legali. Nel Digesto di Giustiniano I almeno 345 passi sono tratti da scritti di Modestino."}
{"id": "3335531", "revid": "448172", "url": "https://it.wikipedia.org/wiki?curid=3335531", "title": "Modestino", "text": ""}
{"id": "3335532", "revid": "295700", "url": "https://it.wikipedia.org/wiki?curid=3335532", "title": "Zeppole", "text": ""}
{"id": "3335535", "revid": "295700", "url": "https://it.wikipedia.org/wiki?curid=3335535", "title": "Bocconotti", "text": ""}
{"id": "3335537", "revid": "1318658", "url": "https://it.wikipedia.org/wiki?curid=3335537", "title": "Campomorto", "text": "Campomorto (\"Camort\" in dialetto pavese) \u00e8 una frazione del comune italiano di Siziano posta a sud del centro abitato, verso Vidigulfo. Costitu\u00ec un comune autonomo fino al 1871.\nStoria.\nCampo Morto era un piccolo centro abitato del milanese di antica origine, sede di una parrocchia dell'Arcidiocesi di Milano. Al censimento del 1751 la localit\u00e0 fece registrare 112 residenti, saliti a 491 nel 1805.\nL'attuale collocazione in Provincia di Pavia \u00e8 il frutto delle riforme illuministe del governo austriaco. Il primo decreto in tal senso fu emanato dall'imperatore Giuseppe II nel 1786, ma venne revocato cinque anni dopo. La misura divenne invece definitiva dal 1815, in concomitanza con la proclamazione del Regno Lombardo-Veneto.\nL'abitato conobbe una discreta crescita per un villaggio agricolo, tanto da far registrare 740 anime nel 1853, e 771 nel 1859. Il municipio, la cui denominazione era stata nel frattempo rettificata in \"Campomorto\", fu definitivamente soppresso il 5 marzo 1871 su decreto di Vittorio Emanuele II, venendo annesso a Siziano.\nTerritorio.\nLa frazione dista 80 metri da Siziano, \u00e8 composta da una strada, via Campomorto, che prende il nome dalla localit\u00e0 stessa. Sono presenti cascine, aziende agricole, abitazioni residenziali, la chiesa di Santa Maria Assunta, l\u2019abazia, il cimitero, il campo di calcio parrocchiale e un parco giochi.\nEconomia.\nNei dintorni si trovano cascine e aziende agricole che coltivano mais, insalate, verdure a foglia verde e riso, il quale viene venduto al dettaglio.\nManifestazioni.\nA Maggio l'amministrazione comunale e la Pro Loco organizzano \"Medioevo nel Borgo\" una manifestazione storica per rivivere la vita del passato.\nRievocazione di vita medievale, mercato prodotti agricoli, mostra di storia, arte e leggenda, esposizione di antichi attrezzi agricoli e di bonsai, visite nelle cascine con animali, santa messa, animazioni musicali e teatrali, sfilata corte storico e sbandieratori. Ristoro con prodotti locali.\nCuriosit\u00e0.\nCampomorto viene pi\u00f9 volte menzionato nel romanzo Magia Rossa di Gianfranco Manfredi quale sede di una misteriosa biblioteca di antichi manoscritti.\nMonumenti e luoghi d'interesse.\nChiesa di Santa Maria Assunta.\nLa chiesa si trova nella frazione e risale al XIV secolo \u00e8 annessa all'abazia.\nAbazia di Campomorto.\nSul luogo gi\u00e0 di una sanguinosa battaglia svoltasi nel 1061 tra pavesi e milanesi, complici le truppe imperiali del Barbarossa si ha il toponimo di Campomorto. Secondo la legenda, in periodo visconteo si trovarono a combattere sui due fronti opposti tale Boschino Mantegazza, comandante delle truppe di Gian Galeazzo, e il proprio figlio, al comando del contingente pavese. Boschino fer\u00ec a morte il figlio e per espiare la sua colpa decise di fare erigere nello stesso luogo della tragedia una chiesa e un convento per i pellegrini. La prima venne eretta poco dopo lo scontro, mentre il monastero, venne edificato per opera dei suoi discendenti nel corso del XIV secolo, dove era gi\u00e0 presente un fortilizio. Le tracce attualmente riscontrabili sul terreno sono i resti di un rivellino che proteggeva l'ingresso di un monastero medioevale, che era stato (non sappiamo esattamente quando, ma probabilmente tra XIV e XV secolo) fortificato. Oggi rimangono solo due corpi di fabbrica ortogonali.\nCimitero di Campomorto.\nIl cimitero si trova all'ingresso della frazione in prossimit\u00e0 della strada provinciale.\nParco di Campomorto.\nIl parco giochi \u00e8 stato realizzato nel 2012.\nPozzo di Campomorto.\nIl pozzo si trova nel centro della frazione e una volta veniva utilizzato come abbeveratoio."}
{"id": "3335539", "revid": "287204", "url": "https://it.wikipedia.org/wiki?curid=3335539", "title": "Prelude (album)", "text": ""}
{"id": "3335543", "revid": "767487", "url": "https://it.wikipedia.org/wiki?curid=3335543", "title": "Gli uomini non sono ingrati", "text": "Gli uomini non sono ingrati \u00e8 un film del 1937 diretto da Guido Brignone.\nTrama.\nDopo aver visitato le propriet\u00e0 del fidanzato Aladar, appena scesa dal treno la giovane Giorgina viene baciata da uno sconosciuto e questo provoca la rottura del fidanzamento.\nIl giovane \u00e8 Ferencz, bravo ragazzo ma senza un quattrino. Antonia, ex attrice di variet\u00e0 e zia di Giorgina, interviene per aiutare il ragazzo e combinare il matrimonio tra i due.\nNote.\nCome molti altri film dell'epoca la storia \u00e8 ambientata in Ungheria. \nL'attore Girno Cervi in una scena accenna una canzone suonando la chitarra."}
{"id": "3335548", "revid": "1889177", "url": "https://it.wikipedia.org/wiki?curid=3335548", "title": "Jacopo Tasso", "text": "Avvocato Bellunese, di idee mazziniane, contribu\u00ec alla difesa della Repubblica Veneziana di Manin e Calvi del 1849 inviando a Venezia volontari Bellunesi. Scoperta la sua attivit\u00e0 clandestina, gli austriaci lo fucilarono il 10 aprile 1849 sotto il Bastione di Santa Sofia a Treviso.\nBiografia.\nNasce a Longarone il 23 ottobre 1808 da una famiglia che coltivava sentimenti patriottici.\nAlla fine degli anni venti la famiglia si trasferisce a Padova, dove lui si iscrive a giurisprudenza entrando in contatto con la carboneria e potendo approfondire le idee del Mazzini. Si associa alla \"Giovane Italia\".\nNel 1832 si laurea ed intraprende la professione di avvocato a Belluno.\nIn quel periodo \u00e8 attivista nei gruppi di dissenso dall'Austria, radunando patrioti e rivoluzionari sino ad organizzare la sommossa del marzo del 1848.\nRientrati gli Imperiali a Belluno, il Tasso va esule a Venezia.\nHa il battesimo del fuoco nello sfortunato scontro di Cornuda e, dopo Custoza, torna a Belluno.\nRiaperto lo studio, diviene il principale referente della lotta all'Austria nel Bellunese e segretamente invia uomini e mezzi a Venezia per favorire cos\u00ec la resistenza della Repubblica.\nAd uno di questi uomini la polizia austriaca sequestra una lettera autografa del Tasso, che viene cos\u00ec arrestato il 9 gennaio 1849 e condannato all'impiccagione dal tribunale militare di Treviso, con pena successivamente trasformata in fucilazione.\nRaffaello Barbiera nel 1918 descrive il giorno dell'esecuzione nelle pagine delle notizie biografiche del Tasso in \"Ricordo delle terre dolorose\":\nCuriosit\u00e0.\nA Treviso, sotto il bastione di Santa Sofia, dove il Tasso \u00e8 stato fucilato, \u00e8 posto un cippo che recita:\n Sul retro del cippo si legge: \nA Belluno, in via del Cansiglio, \u00e8 posta una targa che recita:\nLongarone, gli aveva innalzato un monumento, opera di Urbano Nono, inaugurato il 10 settembre 1911; travolto dal disastro del Vajont, di questo monumento furono recuperati il basamento e la testa, oggi restaurato ad opera di Gianni Pezzei e collocato nell'omonima piazza il 20 maggio 2000. "}
{"id": "3335561", "revid": "123229932", "url": "https://it.wikipedia.org/wiki?curid=3335561", "title": "Morfofonologia", "text": "La morfofonologia (altrimenti detta morfofonemica o morfonologia) \u00e8 una branca della linguistica che studia:\nEsempi di alternative morfofonologiche nella lingua inglese comprendono queste distinzioni:\nL'inglese, avendo perduto la sua flessione, non ha molta morfofonologia. Le lingue flessive e agglutinanti possono avere sistemi estremamente complicati, come la gradazione consonantica.\nAnalisi morfofonemica.\nL'analisi morfofonemica sta a indicare le procedure analitiche mediante le quali tramite paradigmi con alternanze fonologiche sono ridotti a rappresentazioni basilari (o sottostanti) e regole fonologiche.\nIl termine \"analisi morfofonemica\" risulta attualmente di origine oscura. Negli anni quaranta e cinquanta, molti fonologi lavoravano a una teoria in cui (grosso modo) venivano ipotizzate tutte le norme neutralizzanti da applicare piuttosto che tutte le regole allofoniche. In effetti ci\u00f2 divideva la fonologia in due componenti: un componente neutralizzante, le cui unit\u00e0 venivano chiamate \"morfofonemi\", e un componente non-neutralizzante, che riguarda i fonemi e gli allofoni. Questa teoria fonologica bifida viene oggi ampiamente considerata insostenibile, ma la \"morfofonemica\" resta un termine utile per distinguere lo studio delle norme fonologiche neutralizzanti applicate nei paradigmi.\nQuando si conduce un'analisi morfofonemica, si cerca di stabilire un collegamento tra i dati e teoria, la quale presume che i morfemi siano immagazzinati nel lessico in una forma fonemica invariante, legati insieme da regole morfologiche e sintattiche e, dunque, convertite nelle loro forme superficiali da una sequenza di morme fonologiche (spesso neutralizzanti), applicate secondo un particolare ordine. Lo scopo dell'analisi morfofonemica \u00e8 quello di scoprire un insieme di forme basilari e regole prescritte coerenti con i dati; il risultato \u00e8 che esteriormente i modelli complessi vengono spesso semplificati.\nL'analisi morfofonemica pu\u00f2 trovarsi in disaccordo con l'analisi fonemica. L'analisi fonemica \u00e8 una forma pi\u00f9 limitata di analisi fonologica, la quale cerca solo di scoprire le regole (allofoniche) non-neutralizzanti della fonologia. Nell'analisi fonemica, viene esaminata solo la distribuzione e la somiglianza dei foni. Perci\u00f2, i dati non hanno bisogno di essere raggruppati in paradigmi, ma necessitano solo di contenere un insieme di parole sufficientemente grande e rappresentativo.\nCome quella fonemica, l'analisi morfofonemica pu\u00f2 essere realizzata con un metodo sistematico.\n\u00c8 quasi sempre pi\u00f9 facile fare l'analisi morfofonemica con i dati gi\u00e0 espressi come fonemi, cos\u00ec se questo non \u00e8 ancora stato fatto, \u00e8 opportuno prima ridurre i dati a fonemi.\nIl passo successivo \u00e8 quello di disgragare le forme nei loro morfemi componenti. Una potenziale complicazione \u00e8 che le alternanze fonologiche possano oscurare questa divisione. Nei casi difficili, si deve tentare pi\u00f9 di una possibilit\u00e0 per \"collocare i trattini d'unione\", selezionando in definitiva la scelta che produca un'analisi che funzioni. Dato che tutte le parole vengono divise in morfemi, \u00e8 di solito possibile comunque stabilire e ordinare le regole morfologiche attive.\nCome per la divisione morfemica, il problema di scegliere le rappresentazioni sottostanti spesso implica il prendere in considerazione pi\u00f9 di un'ipotesi, con una scelta finale che giustifichi la sua direzione verso un'analisi funzionale. \u00c8 spesso utile la seguente strategia. Supponiamo che un segmento A si alterni con un segmento B nei dati. In tale caso, l'analista dovrebbe considerare due possibilit\u00e0:\nIpotizziamo di prendere una direzione particolare per le regole da sperimentare (/A/=&gt;[B], o /B/=&gt;[A]), il prossimo passo sar\u00e0 quello di costruire delle rappresentazioni sottostanti. Diamo qui una procedura consigliata:\nQuando si \u00e8 ottenuto un idoneo insieme di forme sottostanti ipotizzate, \u00e8 utile disporle in fila, allineando le loro corrispettive forme superficiali al di sotto, nel modo seguente:\nSi tratta dunque di pervenire a un singolo sistema normativo che deriver\u00e0 la fila in basso da quella superiore. Se si tiene fisso questo, si pu\u00f2 cercare di raccogliere le condizioni locali per i suoni che mutano, come descritto sopra per l'analisi fonemica.\nQuando si decide se sistemare A al di sotto e derivare B da essa, o viceversa, vi \u00e8 spesso una indizio nei dati come punto guida, vale a dire, un contrasto contestualmente circoscritto. Nel presente caso, bisogna notare che mentre l'estensione vocalica \u00e8 fonemica nel chimbalazi, soltanto le vocali brevi sono permesse quando seguono pi\u00f9 di tre sillabe dalla fine di una frase, o una vocale lunga. Tali limitazioni sono una forte indizio riguardo all'esistenza di una regola che elimini il contrasto in queste situazioni.\nUn altro modo di dire la medesima cosa \u00e8 la massima: \"non analizzare in una direzione opposta a quella di una neutralizzazione\". Quando analizziamo il chimbalazi mediante abbreviazione, o l'analisi ben si adatta alla distribuzione contestualmente neutralizzata di vocali lunghe e brevi nella lingua. Se, tuttavia, cerchiamo di analizzare il chimbalazi con allungamento, la distribuzione fonologica ce lo impedisce. Il seguente quadrupletto di forme renderebbe questo punto chiaro.\n 'estrarre' 'essere estratto'\n 'crescere' 'essere cresciuto'\nLa fila in alto di forme mostra un'alternanza tra e , che precedentemente abbiamo analizzato ipotizzando sottostante e la regola neutralizzante di abbreviazione pre-lunga. \u00c8 evidente che l'abbreviazione pre-lunga sia neutralizzante, poich\u00e9 la forma passiva di [x-ku:l-a], , \u00e8 identica alla passiva di , che significa 'crescere'. Se avessimo erroneamente scelto sottostante per la radice che significa 'estrarre', avremmo fallito: qualsiasi regola di allungamento avessimo cercato, non importa quale, sarebbe stata incapace di derivare per 'esatrarre' e per 'crescere', poich\u00e9 queste due forme avrebbero la stessa rappresentazione sottostante.\nScorciatoia della forma di isolamento e perch\u00e9 talvolta non funziona.\nQuando si cercano le forme sottostanti, si \u00e8 tentati a far ricorso a una \"scorciatoria\" che le trovi molto velocemente:\nLa scorciatoia della forma di isolamento\nQuesta strategia \u00e8 adatta in modo particolare a un tipo di lingue quali l'inglese, dove la parte tematica appare di solito isolata. Ascoltando un'alternanza come ~ (\"plant\" ~ \"planting;\" siamo tentati di prendere l'evidente forma di isolamento come prova sufficiente di per s\u00e9 a giustificare la forma sottostante . Ci\u00f2 \u00e8 adeguato in questo caso particolare.\nTuttavia, in generale la scorciatoia della forma di isolamento non funziona. La ragione di ci\u00f2 risiede in come il sistema viene settato, e nella semplice logica: \u00e8 certamente possibile che le regole di neutralizzazione si possano applicare \"proprio nel caso in cui nessuno affisso sia aggiunto al tema\". Si potrebbe dire che i questi casi, l'affisso \"protegge\" il tema dalla regola neutralizzante, a mo' di \"buffer\".\nPer rendere ci\u00f2 pi\u00f9 preciso: le regole fonologiche neutralizzanti sono spesso condizionate dal margine della parola; vale a dire, esse hanno situazioni come /___]parola. Quando \u00e8 presente un affisso, il tema sar\u00e0 conservato dall'affisso, e la norma decisiva non sarebbe applicabile. Infatti, la regola verr\u00e0 applicata solo \"in quei membri del paradigma dove non vi \u00e8 l'affisso\", in modo che l'effetto di conservazione sia assente.\nLe fonologie che possiedono questo tipo di fenomeno sono abbastanza comuni, come nel coreano, giapponese, inglese, tedesco, russo e molte altre lingue.\nTermini dell'ordinamento della regola (\"rule-ordering\").\nSi deve notare che l'apocope, quando espone un gruppo consonantico a fine di parola, \"rende possibile\" a causa di ci\u00f2 l'applicazione della riduzione del gruppo consonantico. La seguente derivazione abbreviata mostra questo:\nQuesto, come suol dirsi, \u00e8 un caso di alimentazione (\"feeding\"): l'apocope \"nutre\" la riduzione consonantica. Il termine viene definito in generale come segue:\nLa regola A nutre la regola B quando:\n- A \u00e8 ordinato prima di B, e\n- A crea nuove configurazioni applicabili da B.\nConsideriamo le successive interazioni dell'epentesi e la cancellazione vocalica, mostrata nella seguente derivazione abbreviata:\n\u00c8 chiaro che \"se l'epentesi non venisse applicata\", allora la cancellazione vocalica avrebbe un mutamento aggiuntivo da applicare, creando . Perci\u00f2, potremmo dire che l'epentesi , in questa derivazione particolare, \"blocca\" o \"pre-vuota\" la cancellazione vocalica. Il termine standard utilizzato, tuttavia, \u00e8 emorragia (\"bleeding\"); l'epentesi \"dissangua\" la cancellazione vocalica. Pi\u00f9 in generale:\nLa regola A dissangua la regola B quando:\n- A \u00e8 ordinata prima di B, e\n- A rimuove le configurazioni che avrebbe potuto altrimenti applicare a B.\nContesto ortografico.\nIl morfema plurale inglese \"s\" viene scritto senza tenere conto della sua pronuncia: \"cats, dogs\". Questa \u00e8 una grafia morfofonemica. Se l'inglese usasse un'ortografia puramente fonemica (lo stesso sistema senza nessuna considerazione morfonemica), le precedenti parole potrebbero avere rispettivamente la grafia \"cats\" e \"dogz,\" perch\u00e9 e sono fonemi separati nella lingua inglese.\nIn qualche misura l'ortografia inglese riflette l'etimologia delle sue parole, e come tale \u00e8 parzialmente morfofonemica. Questo spiega non solo l'esempio precedente di \"cats e \"dogs , ma anche\nLa maggior parte delle ortografie morfofonemiche, tuttavia, riflettono unicamente la morfologia attiva, come \"cats\" vs. \"dogs,\" o \"chased\" vs. \"loaded\". Il turco e il tedesco hanno entrambi sistemi di scrittura estesamente fonemici, ma mentre il tedesco \u00e8 morfofonemico, e trascrive perci\u00f2 i fonemi \"sottostanti\", il turco \u00e8 puramente fonemico, ovvero trascrive solo i fonemi superficiali (almeno tradizionalmente; sembra essere in fase di evoluzione). Per esempio, il turco ha due parole, 'carne' e 'fare', le quali in isolamento appaiono come omonimi. Tuttavia, quando c'\u00e8 una vocale seguente, le radici divergono: 'la sua carne', ma 'egli fa'. In turco quando una radice terminante in non ha una vocale successiva, la diventa (desonorizzazione occlusiva finale), e viene riflessa nella grafia: \"et, et, eti, edir\".\nIl tedesco ha una relazione similare tra e . Le parole per 'bagno' e 'consiglio' sono e , ma le forme verbali sono 'bagnare' e 'consigliare'. Tuttavia, esse sono scritte \"Bad, baden\" e \"Rat, raten\" come se le consonanti non mutassero affatto. Infatti, un parlante pu\u00f2 percepire il fatto che la consonante finale in \"Bad\" sia diversa dalla consonante finale di \"Rat\", in quanto le flessioni differiscono, sebbene la loro pronuncia sia la stessa. Un'ortografia morfofonemica come questa ha il vantaggio di mantenere la forma ortografica della radice senza tener conto della flessione, che aiutando il riconoscimento durante la lettura.\nNell'alfabeto fonetico internazionale, vengono spesso usate le barre verticali (| |) per indicare una rappresentazione morfofonemica piuttosto che fonemica. Un'altra convenzione comune sono le doppie sbarre oblique (// //), implicando graficamente che la trascrizione \u00e8 'pi\u00f9 fonemica che semplicemente fonemica'. Altre convenzioni incontrate talvolta sono le doppie barre verticali (|| ||) e le parentesi graffe ({ }).\nUn altro esempio di ortografia morfofonemica \u00e8 l'hang\u016dl moderno, e ancor di pi\u00f9 l'obsoleta ortografia \"chos\u014fn-\u014f sinch'\u014flchab\u014fp\" del nord-coreano."}
{"id": "3335564", "revid": "106872", "url": "https://it.wikipedia.org/wiki?curid=3335564", "title": "Saturn (famiglia di razzi)", "text": ""}
{"id": "3335571", "revid": "911622", "url": "https://it.wikipedia.org/wiki?curid=3335571", "title": "Ruud Boffin", "text": ""}
{"id": "3335572", "revid": "106872", "url": "https://it.wikipedia.org/wiki?curid=3335572", "title": "Thor (famiglia razzi)", "text": ""}
{"id": "3335573", "revid": "149727", "url": "https://it.wikipedia.org/wiki?curid=3335573", "title": "Campo Morto", "text": ""}
{"id": "3335578", "revid": "352448", "url": "https://it.wikipedia.org/wiki?curid=3335578", "title": "Morfofonemica", "text": ""}
{"id": "3335580", "revid": "106872", "url": "https://it.wikipedia.org/wiki?curid=3335580", "title": "Kosmos (vettore)", "text": ""}
{"id": "3335585", "revid": "352448", "url": "https://it.wikipedia.org/wiki?curid=3335585", "title": "Morfonologia", "text": ""}
{"id": "3335587", "revid": "106872", "url": "https://it.wikipedia.org/wiki?curid=3335587", "title": "Scout (vettore)", "text": ""}
{"id": "3335590", "revid": "938", "url": "https://it.wikipedia.org/wiki?curid=3335590", "title": "Popoli della Polinesia", "text": "Con la locuzione popoli polinesiani si indica, in senso generico, il raggruppamento dei vari gruppi etnici che parlano le lingue polinesiane e abitano la Polinesia. I gruppi etnici polinesiani occupano la maggior parte delle isole della Polinesia, ma anche nel resto del Pacifico, come nella Polinesia periferica, anche se da un punto di vista demografico oggi la popolazione indigena non prevale per oltre il 90% in alcune isole, come nel caso delle Hawaii, di Tahiti e delle Figi. Ci\u00f2 \u00e8 dovuto alla colonizzazione europea, che influenz\u00f2 fortemente la cultura di queste popolazioni, diffuse la religione cristiana e il sistema economico occidentale, ma ci furono frequenti flussi migratori e contatti con altri popoli anche prima di questo processo. Del resto queste comunit\u00e0 tentano talvolta di recuperare le tradizioni e le religioni cancellate dall'arrivo dei missionari.\nDescrizione.\nL'origine di questi gruppi \u00e8 ricondotta all'emigrazione di alcuni popoli del Sud-est asiatico che, a partire da circa 5000 anni fa, si spostarono in Indonesia, nella Penisola di Malacca ed in Oceania, portando con s\u00e9 profonde conoscenze nel campo dell'agricoltura e della navigazione, grazie alle quali riuscirono a raggiungere tutte le aree del continente e si differenziarono da un punto di vista linguistico e culturale, formando varie popolazioni con qualche tratto in comune. Gli antropologi hanno diviso la Polinesia in varie aree culturali. Ad esempio, le Figi, Tonga e le Samoa appartengono alla Polinesia occidentale, le Isole della Societ\u00e0, le Marchesi, le Hawaii e la Nuova Zelanda appartengono alla Polinesia orientale, mentre le isole Cook, Tokelau e Tuvalu fanno parte della Polinesia intermedia. Inoltre in Oceania, anche al di fuori della Polinesia, ci sono etnie di origine polinesiana, come i tikopiani, gli abitanti di Ontong Java e di Ouv\u00e9a.\nNella cultura delle etnie polinesiane viene data molta importanza al rito del dono e lo status di un individuo dipende anche dalla primogenitura e dall'anzianit\u00e0. La terra \u00e8 una risorsa fondamentale, dalla quale si ottiene il taro, lo yam e i frutti dell'albero del pane, mentre fanno parte della tradizione danze e tecniche di modificazione del corpo, come il tatuaggio. Gran parte della Polinesia occidentale era caratterizzata da un sistema politico dominato da vari capi, che talvolta dirigevano i cosiddetti \"chiefdom\". Invece Tahiti e le Hawaii erano controllate da un regno, Tonga addirittura da un impero.\nElenco.\nI popoli polinesiani comprendono:"}
{"id": "3335591", "revid": "1833487", "url": "https://it.wikipedia.org/wiki?curid=3335591", "title": "Castel Lambro", "text": "Castel Lambro \u00e8 una frazione del comune italiano di Marzano posta a nord del centro abitato oltre il Lambro, sulla strada per Torrevecchia Pia.\nGeografia.\nIl territorio di Castel Lambro \u00e8 solcato ad ovest e a sud dal fiume Lambro Meridionale e dal corso naturale del Roggiolo ad est e che, segna il confine con la provincia di Lodi. Geologicamente il suolo \u00e8 costituito da strati, tra cui considerando i pi\u00f9 superficiali si notano: argilla, silice e strato coltivabile. In pi\u00f9 punti del territorio \u00e8 presente anche uno strato di tufo, soprattutto nell'area compresa tra il Cavo Marocco e il Roggiolo. I profili del paesaggio, di particolare interesse paesaggistico sono leggermente rilevati, con piccole collinette o dossi fluviali, soprattutto nella fascia di terreni presso il fiume Lambro Meridionale e il Roggiolo. Nel territorio, costituito prevalentemente da coltivi con prevalenza di riso, mais, frumento o pioppeti, ci sono anche impianti forestali e alcuni lembi di ambienti con caratteristiche pi\u00f9 spiccatamente naturali con vegetazione erbacea igrofila, alcuni biotopi come tifeti, residui di ontaneti e boschi ripariali sono presenti diverse zone umide di particolare valore ambientale, come il fontanile del Roggiolo, a sud est, e che origina il suddetto corso d'acqua e alcuni paleoalvei o mortizze del fiume Lambro Meridionale, dove crescono rigogliose le stazioni floreali del raro Leucojum aestivum (Campanellino estivo), pianta tutelata dall'Unione internazionale per la conservazione della natura. Presenti sono anche alcune specie animali tutelate, quali la licena delle paludi (rara farfalla estinta nella maggior parte del territorio europeo), il cavaliere d'Italia, il martin pescatore e il falco di palude.\nStoria.\nCastel Lambro \u00e8 una localit\u00e0 agricola di antica origine posta lungo il fiume Lambro, ai confini occidentali del territorio pavese.\nNel territorio \u00e8 attestata la presenza di insediamenti umani stabili sin dal Neolitico, confermati da alcuni rinvenimenti, sovente occasionali, succedutisi nel tempo. \u00c8 tuttavia con l'avvento dell'et\u00e0 romana che questa zona crebbe d'importanza strategico-militare, venendosi a trovare in una posizione di confine tra le giurisdizioni delle vicine citt\u00e0 di \"Ticinum\" (Pavia), \"Laus Pompeia\" (Lodi Vecchio) e \"Mediolanum\" (Milano). Il territorio di Castel Lambro, essendo posto sulla riva sinistra del fiume Lambro Meridionale, millenario confine amministrativo, apparteneva in et\u00e0 romana probabilmente alla giurisdizione della citt\u00e0 di \"Laus Pompeia\". Diversi studi e scavi archeologici confermano il passaggio nel suddetto territorio della strada consolare romana \"Ticinum\" - \"Laus Pompeia\". Tale strada, proveniente da \"Ticinum\", oltrepassato il sito romano dell'antico \"Vicus Martianus\" (originaria Marzano), documentato anche da scavi archeologici nel 2002, varcava il Lambro tramite un ponte, penetrando nel territorio di Castel Lambro, puntando verso il \"Vicus Morganorum\" (odierno sito della cascina Morgnana), quindi Caselle Lurani, cascina Vistarina, Le Gualdane e Lodi Vecchio. Proprio dietro l'attuale cimitero neogotico di Castel Lambro, nel campo \u201cVignola\u201d, dalla via \"Ticinum \u2013 Laus Pompeia\", si diramavano altri due percorsi stradali: a sinistra una via puntava verso il \"Vicus Azonis\" (Vigonzone), proseguendo poi in direzione di \"Basilica Petri\" (Bascap\u00e8) per giungere a \"Melonianum\" (Melegnano), quest'ultimo probabilmente, l'antico \"Ad Milium nonum\" della via Emilia. A destra invece un altro itinerario puntava su \"Vallaria\" (Valera Fratta), proseguendo poi in direzione di Sant'Angelo Lodigiano. Fin dal I secolo a.C. nella zona di Castel Lambro esistevano pi\u00f9 insediamenti rustici abitativi, fiancheggiati da piccole necropoli. \nLo storico lodigiano Giovanni Agnelli inserisce Castel Lambro e d\u00e0 notizia di rinvenimenti archeologici; ecco lo stralcio della notizia: \u00abScavando il terreno nelle vicinanze di Castel Lambro si trovarono pozzi profondi, urne ed olle piene di terra cenerognola e un grosso avello con coperchio in pietra, con entro un mazzo di chiavi\u2026\u00bb. Tra 1898 e il 1900, inoltre, durante abbassamenti di terreno al campo \u201cVignola\u201d, si rinvennero alcune tombe alla cappuccina tardo-romane in laterizi, disposte lungo due linee rette che mostravano due tratti dell'antico itinerario stradale, altre tombe proto-imperiali si rinvennero al campo \u201cCerca\u201d, dislocato a nord-est di Castel Lambro. Tali reperti furono recuperati e studiati dal nobile avvocato e archeologo Giovanni Spizzi, proprietario con la sua famiglia di Castel Lambro dall'anno 1862. La localit\u00e0, inoltre, compare gi\u00e0 nei documenti del V secolo d.C. sotto la denominazione di \"Castrum ad Lambrum\". Secondo le cronache, nel 401 il re goto Radagaiso soggiorn\u00f2 al Castello al Lambro con un corpo di soldati. Nel 409, invece, vi fu re Alarico con i suoi visigoti, che da Lodi Vecchio si estendevano in marcia fino a Pavia. Doveva quindi esistere fin dall'et\u00e0 tardo-antica un apprestamento fortificato di notevole importanza. \nNel 976 sono i conti di Rovescala i proprietari di Castel Lambro. Dall'anno 1000 si sa che il castello di Castel Lambro apparteneva alle forze milanesi contro quelle lodigiane. Il luogo era definito anche Cuneo Milanese. In questo periodo era di propriet\u00e0 della famiglia Isella. Nel 1005 Carlo Pancrazio Isella fece costruire una chiesa dedicata a San Pancrazio, presso il castello e al borgo, per comodit\u00e0, in quanto la chiesa parrocchiale altomedievale di Santo Stefano Protomartire con annesso convento era distante poco pi\u00f9 di mezzo chilometro dal borgo. Era vicino al tratto di strada romana allora ancor in uso, detta \u201cStrada Pompeja\u201d, in direzione della cascina Morgnana. Questa chiesa venne demolita verso la fine del Duecento a causa dei gravi danni riportati dalle continue guerre. Tra il 1150 e 1158 il castello era ancora valida difesa dei milanesi contro i lodigiani. Tuttavia, dopo la distruzione di \"Laus Pompeia\" ad opera dei milanesi il 27 luglio 1158, una gran parte dell'esercito milanese fu assediato in Castel Lambro dalle numerose milizie di Federico Barbarossa; si comp\u00ec cos\u00ec una sanguinosa battaglia, ove secondo le cronache perirono uomini di ambo le parti. Ebbero la peggio per\u00f2 i milanesi, che ne risultarono sconfitti. Il Barbarossa lasci\u00f2 un presidio militare al Castello al Lambro. Federico I, a capo del forte dell'esercito, prese successivamente la via per Salerano e si rec\u00f2 in soccorso dei lodigiani e nell'agosto del medesimo anno fond\u00f2 la nuova Lodi sul colle Eghezzone. La devastazione della battaglia, in cui oltre ai campi vennero distrutte anche molte costruzioni, lasci\u00f2 incolume il castello maggiore. Nonostante la vittoria riportata da Federico I, il Castello al Lambro continu\u00f2 ad appartenere al Ducato di Milano e dal 1200 in avanti vi si tenne sempre un presidio militare, in quanto castello confinante con il Principato di Pavia. \nIl toponimo poi compare come \"Castellum Lambri\" nel diploma dell'imperatore Federico I del 1164 nell'elenco dei luoghi su cui i pavesi hanno diritto alle \u201cregalie\u201d. Castel Lambro \u00e8 citato come \u201cCastello de Lambro\u201d della zona \"\u201cinter papiam et Mediolanum\u201d\" nell'elenco di pagamenti di fodro e di giogatico del 1181. Successivamente viene confermata la dipendenza di questa localit\u00e0 da Pavia con il diploma di Enrico VI del 1191 con la denominazione \"Castrum de Lambro\". In un diploma di Ludovico di Baviera, mentre stava in Pavia l'11 agosto 1329, si conferma il feudo di \"Castrum Lambri\" alla Famiglia Bascap\u00e8 di \"Basilica Petri\" (odierna Bascap\u00e8), che lo tenne, in parte in concomitanza con altre famiglie nobili proprietarie, sino al 1420. Sempre nel secolo XIV proprietaria di beni in Castel Lambro \u00e8 la famiglia Sacchella, residente nel Palazzo di Castel Lambro (l'edificio storico davanti alla chiesa). Questa nobile famiglia fece edificare sul finire del Trecento \"\u201cSacellum Parum\u201d\", l'esistente chiesa parrocchiale di Santo Stefano Protomartire, originariamente dedicata a San Biagio. \nSul finire del secolo XIV il territorio di Castel Lambro pass\u00f2 ai Visconti di Milano, la zona fu annoverata tra le cosiddette \u201cterre comuni\u201d, indipendenti dalla giurisdizione di Milano e Pavia, costituite perch\u00e9 vi fosse un territorio neutro invece di un'immediatezza di confini tra stati sempre in lite, a tal punto da meritarsi l'appellativo di \u201cTerre della discordia\u201d. \nNel secolo XV viene menzionata in alcuni documenti una \u201cCasa della commenda\u201d per il ricovero di viandanti e pellegrini. Nel 1515 la Parrocchia di Castel Lambro passa dall'arcidiocesi di Milano alla diocesi di Lodi. I documenti presenti nell'Archivio di Stato di Milano testimoniano della decadenza di Castel Lambro a partire dalla met\u00e0 del Cinquecento. Il borgo fu soggetto, come tutto il territorio lombardo, a continui passaggi di truppe, saccheggi e miseria; si aggiunse poi il flagello della peste del 1560. A causa di questa peste mor\u00ec anche Antonio Attilio Visconti, feudatario di Castel Lambro. \nA partire dal 1600 il territorio, appartenente ancora al milanese, fu trasmesso in eredit\u00e0 a diverse nobili famiglie. Negli anni venti del Settecento gran parte degli appezzamenti di terreni in territorio di Castel Lambro erano ancora di propriet\u00e0 Visconti. Fino al 1786 il comune di Castel Lambro appartenne alla Provincia del Ducato di Milano, poi pass\u00f2 sotto la giurisdizione della citt\u00e0 di Pavia. Nel 1862 i Visconti Borromeo Litta Arese vendono Castel Lambro alla nobile famiglia Spizzi. \nNel 1751 vennero registrati 234 residenti, saliti a 280 nel 1805, e a 320 nel 1853. Nel 1861 il Comune di Castel Lambro, che contava 295 abitanti, fu inserito nel circondario di Pavia compreso nell'omonima provincia. Nel 1872, nell'ambito del processo di soppressione dei comuni minori, il comune di Castel Lambro fu soppresso ed aggregato coi suoi 288 residenti a Marzano.\nUrbanistica del centro storico.\nCastel Lambro rappresenta nell'inscindibile connubio tra beni culturali e paesaggio \u00abun bene di alto valore\u00bb; cos\u00ec lo defin\u00ec anche l'ex ministro dei Beni e delle Attivit\u00e0 Culturali e del Turismo, Massimo Bray. Il centro storico di Castel Lambro conserva diversi edifici databili dal tardo Medioevo al XIX secolo. L'impianto urbano \u00e8 sparso, caso piuttosto singolare nel pavese, nel lodigiano e nel milanese, perch\u00e9 i piccoli centri abitati sono solitamente a schiera. L'abitato ricalca molto probabilmente una traccia insediativa fossile pi\u00f9 arcaica, di et\u00e0 compresa tra la fine dell'Alto Medioevo e i primi due secoli del Basso Medioevo. Questo tipo di insediamento rurale si richiama a una tipologia di et\u00e0 feudale curtense. Nello specifico, il centro si disloca su tre vie: via Milano, la principale, provenendo da Marzano inizia dal ponte austriaco sul fiume Lambro, edificato nel 1826. Nel centro del borgo, dalla via Milano si dipartono altre due vie: a sinistra via Torchiara, richiamante molto probabilmente i torchi da vino; questa era l'antica strada medievale per Spirago, attuale frazione del comune di Marzano. A destra la via Ponte Vecchio, antica strada per Marzano, sino all'edificazione del ponte austriaco.\nArchitettura civile.\nL'abitato, stratificatosi nei secoli, conserva varie architetture, sovente con grandi corti o ampi giardini cinti da mura, tutti di propriet\u00e0 privata. Diversi edifici si denotano pi\u00f9 marcatamente per alcune particolarit\u00e0 architettoniche e artistiche.\nCase a schiera all'imbocco di via Ponte Vecchio.\nAll'inizio di via Ponte Vecchio, in angolo con via Milano, sul lato destro \u00e8 presente una fila di abitazioni a schiera d'impianto dei secoli XV e XVI, con modifiche successive, che terminano con una corte agricola. In questi caseggiati erano presenti le botteghe almeno sino dalla met\u00e0 del Settecento. La prima casa, corrispondente al civico 2, rivolta con un fronte su via Milano, conserva nel tetto le travi portanti e i mensoloni aggettanti del secolo XVIII circa, in legno, incassati nella muratura per l'appoggio alla gronda. Su via Milano si pu\u00f2 vedere una piccola targa marmorea recante l'iscrizione dell'altitudine di M. 78 sul livello marino e la dicitura \"Municipio di Milano\", questo perch\u00e9 Castel Lambro apparteneva al territorio milanese, passato alla giurisdizione di Pavia nel 1787.\nEx-asilo Spizzi.\nDi particolare rilievo architettonico, sempre all'imbocco di via Ponte Vecchio, sul lato sinistro \u00e8 l'ex-asilo infantile Spizzi, edificato dalla nobile famiglia Spizzi nella seconda met\u00e0 dell'Ottocento; attualmente conserva ancora notevoli particolarit\u00e0 architettoniche e decorative salienti: finestre ad arco a tutto sesto e i portali sempre a tutto sesto, recanti inserti in pietra lavorati con bassorilievi a palmette stilizzate.\nL'Antica Spezieria o casa del Muro Storto.\nEdificio con pianta ad elle, sorge su un piccolo slargo denominato \u201cPiazzetta\u201d all'imbocco di via Torchiara. Trattasi una casa di origine duecentesca, pluristratificata. Varie sono le modifiche e trasformazioni che questo edificio ha subito nei secoli. Originariamente, nel tardo secolo XIII sorse come una semplice casa\u2013torre, avente anche una cantina da vino, ora restaurata. Nei secoli XV e XVI l'edificio fu ampliato sul fronte della \u201cpiazzetta\u201d; di questo periodo si conservano le due finestre ad arco ribassato sul fronte strada, di cui una recuperata e in uso. Tali finestre tagliano una muratura recante una fascia decorativa in mattoni disposti a spina di pesce. In alto, nel sotto-gronda di facciata \u00e8 possibile vedere una traccia di affresco quattrocentesco, raffigurante un portale ad arco in mattoni; tale affresco era parte di una pi\u00f9 ampia scena pittorica andata perduta nei secoli. All'interno si conservano alcune porte del secolo XV lasciate a vista. Nel Tardo Medioevo una parte del fabbricato era utilizzata anche come officina da maniscalco. Dalla met\u00e0 del Settecento all'originario fabbricato \u00e8 stata aggiunta l'ala ovest, interna al cortile. Dal Settecento in avanti l'edificio assurse funzione abitativa e anche di spezieria (farmacia). La farmacia permase sino agli anni '50 del Novecento. Gli ultimi farmacisti furono i Preda, come testimonia la scritta a tinta a calce lasciata a vista sul portale d'ingresso della ex-farmacia. La denominazione locale di Casa del Muro Storto deriva dal fatto che la struttura possiede su due facciate accentuati basamenti scarpati, aggiunti tra il Settecento e l'Ottocento come rinforzo delle murature medievali..\nEx-villa Corvini.\nL'abitazione di origine trecentesca \u00e8 l'ultima al termine del tratto civile della via Torchiara, antica strada medievale per Spirago. La costruzione, ancora sulle mappe del Catasto Teresiano del 1722, si componeva di tre corpi di fabbrica, quindi con pianta a C con il lato aperto sul fronte strada. Ancora nella met\u00e0 del Settecento era di propriet\u00e0 della nobile famiglia Corvini. L'antica abitazione sub\u00ec forti rimaneggiamenti e demolizioni soprattutto nell'Ottocento. Dell'originaria costruzione si conserva una parte di ala nord. Recenti restauri hanno riportato a vista il paramento murario in mattoni e un arco a sesto acuto del portale d'ingresso. All'interno si conservano soffitti lignei e travature con capriate del secolo XIX.\nIl Palazzo di Castel Lambro.\nSituato nel cuore del centro storico sorge dirimpetto alla chiesa Parrocchiale di Santo Stefano Protomartire, ed \u00e8 protetto da una muraglia rasentante la sinuosit\u00e0 dell'antica via Milano. La nobile costruzione di origine medievale, era di propriet\u00e0 nel secolo XIV della nobile famiglia Sacchella che fece edificare la chiesa di San Biagio, (attuale chiesa parrocchiale di Santo Stefano Protomartire) come mausoleo privato. La propriet\u00e0 pass\u00f2 in successione a varie famiglie nobili tra le quali si ricordano i Taverna, i Litta Arese Visconti, e gli Spizzi.\nIl Palazzo \u00e8 denominato anche \u201cCasa dalle Cento Porte\u201d, per via delle numerose aperture di cui dispone e anche \u201cIl Vaticano\u201d. La struttura a pianta rettangolare su due livelli, possiede sul fronte della corte, al pian terreno, un piccolo loggiato con due archi a tutto sesto, del secolo XVI, sotto il quale spiccano due affreschi con la \"Madonna e il Bambino\", uno del secolo XVI e l'altro del secolo XIX. Alla sinistra del loggiato, incassato nel muro vi \u00e8 un pozzo medievale protetto da due colonne in terracotta e tettoia in laterizi, sulla parete, tra le due colonne del pozzo, si vede una finestra quattrocentesca, ora murata: permetteva originariamente la raccolta dell'acqua direttamente dalla cucina dell'abitazione. Le finestre attualmente in uso sono frutto di un grande intervento di ristrutturazione del secolo XVI, in cui fu pareggiato il tetto a due falde a una quota unitaria, inglobando nel sottotetto una torre, parte integrante dell'abitazione. Il grande loggiato superiore, rivolto al fronte strada, \u00e8 invece opera di un allungamento effettuato nel tardo Ottocento. All'interno si conservano molti soffitti a cassettoni di nobile fattura, quello del pian terreno del grande salone \u00e8 del secolo XVI ed \u00e8 arricchito con formelle a fiori stilizzati dipinti. La base della torre, possiede una volta ad ombrello su cui sono affrescati decori sette \u2013 ottocenteschi a grottesche e piccoli putti; nelle lunette piane, appena sotto la volta, sono affrescati vari stemmi nobiliari, alternati da vasi colmi di frutti e fiori. Grandi camini sono presenti in tutte le stanze, quello del salone \u00e8 del secolo XVI, in arenaria, \u00e8 arricchito da sculture in bassorilievo ed \u00e8 sorretto da due pilastrini verticali decorati a testa di leone. Al centro del mensolone orizzontale spicca lo stemma identificato come quello appartenente alla famiglia Taverna. Entrando dall'ingresso carraio ad arco, opera muraria del secolo XIX, si accede al cortiletto principale. Spicca al centro della corte un pozzo, contornato da gradinate, di foggia classicheggiante in pietra calcarea decorato a bassorilievo. Di fronte al portale, \u00e8 presente un elegante cancello in ferro battuto, immettente al campo retrostante e al parco, di particolare valore paesistico, in cui si conservano alcuni tigli secolari. \nDi fronte al Palazzo vi \u00e8 un corpo di fabbrica cinquecentesco di pianta rettangolare, speculare come elementi architettonici. Al pian terreno dispone di un loggiato con archi a tutto sesto, analoghi a quelli del palazzo. Originariamente questo edificio era adibito a ricovero per carrozze, scuderia e officina del maniscalco, al primo piano era la legnaia e il fienile. Nell'Ottocento, la parte del fabbricato in fregio alla strada fu convertita in abitazione del custode e della servit\u00f9. La struttura sorge su resti di edifici trecenteschi e romanici, di cui si conservano alcune tracce murarie.\nEx via del Castellone.\nUscendo dal paese, percorrendo via Milano, a circa trenta metri a destra dopo la chiesa parrocchiale, vi \u00e8 una stradicciola sui cui lati sono state edificate alcune abitazioni di et\u00e0 contemporanea, la via termina in un'antica corte agricola che conserva case d'abitazione d'impianto quattrocentesco. Originariamente la via continuava nel campo attualmente identificato come \u201cMarcita del Castello\u201d ed era l'ingresso principale alla roccaforte di Castel Lambro; da qui la denominazione di via del Castellone, rimasta in auge sino al 1968, e poi caduta in disuso.\nAzienda Agricola Rossi.\nSituata su via Milano, all'ingresso nord del centro abitato, l'azienda agricola risale al Cinquecento; la casa padronale con decori attorno alle finestre e affreschi interni, e il grande arco di ingresso risalgono invece al 1892. Nel Settecento la vasta azienda agricola era di propriet\u00e0 Visconti, dalla seconda met\u00e0 del secolo XIX era di propriet\u00e0 della nobile famiglia Spizzi che vendettero tutte le strutture attorno alla met\u00e0 degli anni '50 alla famiglia Rossi, ancor attuale proprietaria, famiglia che modernizz\u00f2 l'azienda agricola gi\u00e0 a partire dalla met\u00e0 degli '70, dotandola di nuovi capannoni per il bestiame e rimesse per i mezzi agricoli. L'attivit\u00e0 di allevamento bovino \u00e8 cessata attorno alla fine degli anni '80. Allo stato attuale i tetti sono stati restaurati, ma le strutture in uso sono solo le rimesse agricole. Prevale la coltivazione a monocoltura.\nArchitettura religiosa.\nChiesa parrocchiale di Santo Stefano Protomartire.\nLa struttura con tetto a capanna, risale agli ultimi anni del secolo XIV. Fu costruita per volont\u00e0 della nobile famiglia Sacchella, in particolare per decisione di Jacobina Sacchella che la volle consacrata a San Biagio Vescovo e Martire, a seguito di una grazia ricevuta dal Santo per la Figlia Giovanna. Originariamente, quindi, la chiesa era l'oratorio privato della famiglia, utilizzato all'interno anche come sepolcreto. Tuttavia la struttura svolgeva anche la funzione di chiesa sussidiaria dell'allora parrocchiale di Santo Stefano Protomartire, distante poco pi\u00f9 di un chilometro dal borgo. L'antica chiesa di Santo Stefano, che sorgeva in direzione della cascina Morgnana gi\u00e0 da prima del Mille, era officiata dal 1000 al 1430 dai padri cistercensi e dal 1430 sin verso la fine del Quattrocento dai Gerolomitani. La chiesa cominci\u00f2 ad essere parrocchiale a partire dall'anno 1495, fu ridedicata a Santo Stefano Protomartire, dopo che la parrocchia originaria venne distrutta, assieme al convento, dall'allora possidente Giovanni Visconti, a seguito di una lunga contesa avuta con i frati e i vicini proprietari Beccaria. La parrocchiale apparteneva all'arcidiocesi di Milano, dal 1515 pass\u00f2 sotto la diocesi di Lodi e vi rimase sino all'anno 1978, quando pass\u00f2 sotto la diocesi di Pavia. \nLa struttura della chiesa, pur mantenendo l'originalit\u00e0 della navata e del presbiterio, \u00e8 stata stratificata nei secoli dall'aggiunta di altri corpi di fabbrica che gli hanno conferito una pianta a croce latina. Nel 1500, il parroco don Antonio Ottavio Abbiati, aggiunse la sacrestia, verso la met\u00e0 del Cinquecento venne edificata una cappella, alla destra della facciata della chiesa e a ridosso della sacrestia. Tale cappella con altare, conteneva una sepoltura sotto il pavimento, contenente lo scheletro di un adulto e un bambino, e ivi, all'interno su vari mensoloni erano accatastati diversi crani e ossa lunghe. La struttura fu purtroppo demolita nel 1972. Dopo pochi anni addossata alla sacrestia venne edificata, l'ancora esistente la piccola grotta della Madonna di Lourdes. Nel 1630, il parroco don Giovanni Bossolo fece sopraelevare il campanile medievale, portandolo all'attuale altezza di metri 19,80. Don Martino Bossi nel 1638 fece erigere la cappella di destra, dedicata alla Beata Vergine del Rosario con le elargizioni della Confraternita del SS. Rosario. La cappella di sinistra, invece, dedicata a Santo Stefano, fu edificata nel 1865 sotto la reggenza dell'arciprete di Lodi Annibale Cairo, a spese della nobile famiglia Spizzi che la utilizzava per assistere alle funzioni, entrando da un'apposita porta ora murata. Per quanto concerne l'altare maggiore, in marmo, fu edificato nel 1773, sostituendo il precedente in pietra, durante la reggenza di don Giuseppe Oppizzi. Al secolo XIX risalgono invece gli altari in marmo della cappella della Beata Vergine del Rosario, del 1849, compresa la statua e l'altare di Santo Stefano Protomartire, assieme al pulpito, opere del 1872. Alla destra e alla sinistra dell'ingresso, invece, le due absidiole sono opere di cui si suppone una data tra Sette e Ottocento, l'absidiola di destra, la pi\u00f9 antica, contiene il fonte battesimale, il grande coperchio ottagonale ligneo, \u00e8 opera del secolo XV, proveniente dall'antica chiesa di Santo Stefano. L'absidiola di sinistra \u00e8 pi\u00f9 recente e contiene la pregevole statua lignea della Madonna dei Sette dolori con la Deposizione di Cristo. Il protiro d'ingresso della chiesa, in arenaria e gradini in granito \u00e8 un'opera eseguita negli ultimi anni dell'Ottocento.\nLa chiesa parrocchiale \u00e8 stata oggetto di interventi di consolidamento e restauro nel 2008.\nGli affreschi esterni.\nPer quanto concerne gli affreschi, all'esterno in facciata si evidenziano pochi miseri lacerti di colore, pertinente a una vasta scena tinta a secco e a tempera che raffigurava il martirio di Santo Stefano, eseguito nel 1600. Sulle due pareti laterali, sopra le due absidiole, si possono ancora vedere due tracce di affreschi quattrocenteschi: a sinistra, la Madonna delle Grazie, a destra la Madonna in trono e ai lati due Santi, a destra probabilmente Sant'Ambrogio.\nGli affreschi interni.\nAll'interno la chiesa conserva numerosissimi preziosi affreschi Tardo medievali e rinascimentali attribuiti in parte alla scuola del Bergognone e al pittore Leonardo Vidolenghi da Marzano (1446-1502) che, oper\u00f2 anche a Pavia, realizzando alcuni affreschi alla chiesa del Carmine tra le quali la vergine con il bambino tra San Lucio e Santa Lucia, firmato e datato 1463. Il Vidolenghi lavor\u00f2 parecchio in Liguria e per facilit\u00e0 di presentazione us\u00f2 lo anche lo pseudonimo di Leonardo da Pavia; cos\u00ec si firm\u00f2 nel 1466 nel dipinto \"Madonna con Bambino e Santi\" (Palazzo Bianco, Genova). Nel 1490 insieme ad altri artisti partecip\u00f2 alla decorazione della sala da ballo del Castello Sforzesco di Milano in occasione delle nozze di Ludovico Sforza, Duca di Milano, e Beatrice d'Este (1491). Allo stato attuale delle conoscenze, diversi affreschi rimangono tuttavia ancora senza attribuzione, i recenti restauri del 2008 hanno portato alla luce, inoltre, altri residui di affreschi Tardo medievali. Le opere artistiche in questione si possono suddividere in quattro cicli pittorici.\nPrimo ciclo: primi anni del Quattrocento.\nSulla parete destra si possono vedere i \"Santi Cosma e Damiano\", \"Sant'Elena Imperatrice\", \"Santa Caterina d'Alessandria\" e probabilmente \"San Domenico di Guzm\u00e1n\". Questi affreschi risalgono al 1407, le opere suddette vennero recuperate nei restauri ottocenteschi; presentano lacune e tracce di scalpellature risalenti con molta probabilit\u00e0 agli anni della peste del 1560, quando si pens\u00f2 per motivi di disinfezione e igiene, rintonacare a calce gran parte della chiesa. Posti sulla parete destra del presbiterio, lato dell'Epistola e sempre appartenenti al primo ciclo sono i santi Giustino e Cipriano Martiri databili ai primi anni del Quattrocento. Anche in questo caso gli affreschi sono picchettati per far aderire il nuovo intonaco.\nSecondo ciclo: prima met\u00e0 del Quattrocento.\nSulla parete di fondo del coro \u00e8 affrescata la \"Crocefissione\", \u00e8 attribuita all'artista Leonardo Vidolenghi. Al centro il Cristo Crocefisso, e procedendo dalla sinistra della croce, verso destra si trovano Santo Stefano Protomartire, la Madonna Addolorata, ai piedi della croce la Maddalena; subito a destra della croce San Giovanni Apostolo e San Bassiano, il volto di San Bassiano secondo alcuni studi \u00e8 stato rifatto nel restauro del 1897 ad opera di Romeo Borgognoni restauratore pavese. Sulla volta del presbiterio, attribuiti alla scuola di Leonardo Vidolenghi si trovano affrescati: \"San Gregorio Papa\", \"Sant'Agostino\", \"San Girolamo\", \"Sant'Ambrogio\", il \"Padre Eterno con la Colomba dello Spirito Santo e i simboli dei quattro Evangelisti\".\nTerzo ciclo: seconda met\u00e0 del secolo XV.\nSempre sulla volta del presbiterio sono raffigurati gli \"Angeli con gli emblemi della Passione\", per cui si ipotizza la scuola del Bergognone.\nNell'arco del presbiterio gli \"Apostoli con gli articoli del Credo\", della scuola del Bergognone.\nQuarto ciclo: seconda met\u00e0 del secolo XV e prima met\u00e0 del secolo XVI.\nSulla parete destra del presbiterio, lato dell'epistola si pu\u00f2 vedere \"San Giorgio a cavallo che uccide il drago e salva l'imperatrice Alessandra\", della seconda met\u00e0 del Quattrocento. Sulla parete sinistra del presbiterio si trova la figura di \"San Sebastiano\" in piedi trafitto da frecce, dei primi anni del secolo XVI reca numerose tracce di successive ridipinture. Sulla facciata del presbiterio si trova un'interessante stratificazione di affreschi, incorniciati in uno scenario architettonico di impalcati lignei affrescati a finte aperture a sesto acuto, e tettoie a capanna, ridipinte in due fasi. Alcuni affreschi sono stati riportati alla luce nei restauri del 2008. Sopra l'arco del presbiterio \u00e8 presente la \"Resurrezione di Cristo\": affresco della fine del Quattrocento. Sul lato destro dell'arco della facciata del presbiterio si notano residui d'affresco di due santi non identificati, tagliati anche da una nicchia di et\u00e0 successiva, sempre sulla destra e in sottosquadro di intonaco \u00e8 stato riportato a vista il residuo di affresco raffigurante Ponzio Pilato nell'atto di lavarsi le mani probabilmente degli ultimi anni del Quattrocento. Alla sinistra dell'arco, in alto, un lacerto di affresco tardo quattrocentesco raffigura Ges\u00f9 che porta la Croce, sopra quest'ultimo un'altra figura di Santo di et\u00e0 cinquecentesca. In basso a sinistra, sempre in facciata del presbiterio si trova l\"Annunciazione\", affresco votivo appartenente alla prima met\u00e0 del secolo XVI su tracce di preesistenze. In vari punti sono anche presenti specchiature con croci azzurre databili alla met\u00e0 del Cinquecento. Sempre appartenenti al quarto ciclo sono alcuni affreschi posti sulla parete di controfacciata. A destra del portale d'ingresso si pu\u00f2 ammirare \"San Francesco d'Assisi che riceve le stigmate\", del secolo XVI. Alla sinistra del portale, invece, \"Sant'Antonio Abate che fa visita a San Paolo Eremita\", sempre del secolo XVI. Tutti questi affreschi allo stato attuale non hanno ancora un'attribuzione artistica.\nQuinto ciclo: fine del Cinquecento o primi anni del Seicento, circa.\nSulla parete di controfacciata, alla sinistra del portale, sopra l'affresco \"Sant'Antonio Abate che fa visita a San Paolo Eremita\", \u00e8 presente l'affresco di \"Santa Teresa\", probabilmente eseguito nei primi anni del Seicento, alla destra del portale, sopra l'affresco di \"San Francesco\", si trova \"Sant'Isidoro\", probabilmente della fine del secolo XVI. Questi affreschi la cui attribuzione artistica resta allo stato attuale ignota, sono inseriti su precedenti specchiature architettoniche di colore blu e rosso scuro, con finte colonne classicheggianti, sovrastate da una fascia decorativa comprendente l'oculo sopra il portale, tali specchiature sono probabilmente di fine Quattrocento.\nSesto ciclo: seconda met\u00e0 del secolo XIX.\nA quest'ultima fase di affreschi sono pertinenti i decori e i cartigli che sovrastano le finestre e il portale d'ingresso; comprese le fasce a grottesche attorno alle pareti, con inseriti in medaglioni i volti dei profeti. A questa fase di interventi \u00e8 pertinente anche il sopralzo del tetto della chiesa.\nIl cimitero neogotico.\nPosto sulla curva stradale di via Milano, in direzione di Vigonzone e Torrevecchia Pia, a un carrobbio di strade campestri di origine medievale, sorge il piccolo cimitero neogotico, edificato nel secolo XIX. La pianta \u00e8 rettangolare, in facciata, al centro, \u00e8 posto il cancello in ferro battuto sostenuto da due pilatri granitici a forma di obelisco. Sul muro di facciata sono murate vecchie lapidi marmoree pertinenti alle nobili famiglie locali dei Cattaneo e Rovida. A sinistra, entrando, \u00e8 collocato il piccolo edificio della camera mortuaria contenente ancora il tavolo con colatoi per le autopsie. Di particolare interesse, in fondo al cimitero, al centro, \u00e8 collocata la cappella della nobile famiglia Spizzi, edificata negli anni '60 dell'Ottocento. La cappella, sempre in stile neogotico italiano di ispirazione francese, consta di un piano interrato ove sono poste le salme dei famigliari, entro loculi. Dal pian terreno dipartono due rampe di scale in granito che si congiungono in un sovrastante ballatoio con corrimano in ferro battuto, al centro del primo piano: la cappella per le funzioni con altare marmoreo, avente tre porte, con ante di marmo bianco finemente cesellate con crocette e inserti di vetro colorato. Il tetto in pietra possiede quattro guglie angolari, al centro del tetto spicca un angelo in pietra calcarea."}
{"id": "3335599", "revid": "1833487", "url": "https://it.wikipedia.org/wiki?curid=3335599", "title": "Spirago", "text": "Spirago \u00e8 una frazione del comune italiano di Marzano. Costitu\u00ec un comune autonomo fino al 1872."}
{"id": "3335605", "revid": "1543377", "url": "https://it.wikipedia.org/wiki?curid=3335605", "title": "Minni Boh", "text": "Nacque a Geestem\u00fcnde, sobborgo di Bremerhaven, da un commerciante, Johann Heinrich Ankele. Fin dall'infanzia dimostr\u00f2 interesse per la scrittura, componendo favole per i fratelli.\nDopo il matrimonio con lo scrittore Felix Boh, nel 1882, cominci\u00f2 a pubblicare le proprie opere. Si tratta perlopi\u00f9 di favole, poesie e racconti per bambini, che ebbero un grande successo: la favola \"Ein Flug durchs Zauberland\" fu accettata dall'imperatrice Augusta Vittoria di Schleswig-Holstein-Sonderburg-Augustenburg come lettura per i principi mentre la fiaba teatrale natalizia \"Im Nixenschloss\" fu rappresentata a lungo a Dresda (dove la Boh si era trasferita a seguito del marito), Vienna e Chemnitz.\nMor\u00ec a Pillnitz, all'epoca un sobborgo, oggi un quartiere di Dresda, il 6 aprile 1918."}
{"id": "3335611", "revid": "106872", "url": "https://it.wikipedia.org/wiki?curid=3335611", "title": "AA-1 Alkali", "text": ""}
{"id": "3335617", "revid": "106872", "url": "https://it.wikipedia.org/wiki?curid=3335617", "title": "AA-2 Atoll", "text": ""}
{"id": "3335626", "revid": "106872", "url": "https://it.wikipedia.org/wiki?curid=3335626", "title": "AA-3 Anab", "text": ""}
{"id": "3335631", "revid": "647919", "url": "https://it.wikipedia.org/wiki?curid=3335631", "title": "Vasyl' Vasyl'ovy\u010d Cyblijev", "text": ""}
{"id": "3335633", "revid": "106872", "url": "https://it.wikipedia.org/wiki?curid=3335633", "title": "AA-4 Awl", "text": ""}
{"id": "3335636", "revid": "767487", "url": "https://it.wikipedia.org/wiki?curid=3335636", "title": "Live - Iowa State University", "text": "Live - Iowa State University \u00e8 il quinto ed ultimo album live di Long John Baldry, registrato nel 1987 e pubblicato nel 2004 in DVD dalla Angel Air Records.\nL'album \u00e8 stato rimasterizzato nel 2008 in DVD, e ripubblicato nel 2009 in CD."}
{"id": "3335638", "revid": "149727", "url": "https://it.wikipedia.org/wiki?curid=3335638", "title": "Villanuova Ardenghi", "text": ""}
{"id": "3335643", "revid": "767487", "url": "https://it.wikipedia.org/wiki?curid=3335643", "title": "Live in Toronto!", "text": "Live in Toronto! \u00e8 il quarto album live di Long John Baldry, pubblicato nel 2002."}
{"id": "3335644", "revid": "106872", "url": "https://it.wikipedia.org/wiki?curid=3335644", "title": "AA-5 Ash", "text": ""}
{"id": "3335646", "revid": "149727", "url": "https://it.wikipedia.org/wiki?curid=3335646", "title": "Corte Olona", "text": ""}
{"id": "3335649", "revid": "1143927", "url": "https://it.wikipedia.org/wiki?curid=3335649", "title": "Monte Leone sui Colli Pavesi", "text": ""}
{"id": "3335651", "revid": "106872", "url": "https://it.wikipedia.org/wiki?curid=3335651", "title": "AA-6 Acrid", "text": ""}
{"id": "3335654", "revid": "106872", "url": "https://it.wikipedia.org/wiki?curid=3335654", "title": "AA-7 Apex", "text": ""}
{"id": "3335657", "revid": "161374", "url": "https://it.wikipedia.org/wiki?curid=3335657", "title": "Londinium (accampamento romano)", "text": ""}
{"id": "3335658", "revid": "38302236", "url": "https://it.wikipedia.org/wiki?curid=3335658", "title": "Glomerulonefrite post-streptococcica", "text": ""}
{"id": "3335659", "revid": "6923", "url": "https://it.wikipedia.org/wiki?curid=3335659", "title": "Long John Baldry Trio Live", "text": "Long John Baldry Trio Live \u00e8 il terzo album live di Long John Baldry, pubblicato nel 2000."}
{"id": "3335662", "revid": "106872", "url": "https://it.wikipedia.org/wiki?curid=3335662", "title": "AA-8 Aphid", "text": ""}
{"id": "3335670", "revid": "287204", "url": "https://it.wikipedia.org/wiki?curid=3335670", "title": "Hitomoshi", "text": ""}
{"id": "3335671", "revid": "287204", "url": "https://it.wikipedia.org/wiki?curid=3335671", "title": "Ranpuraa", "text": ""}
{"id": "3335672", "revid": "287204", "url": "https://it.wikipedia.org/wiki?curid=3335672", "title": "Shandera", "text": ""}
{"id": "3335673", "revid": "31886", "url": "https://it.wikipedia.org/wiki?curid=3335673", "title": "Via dei Maestri Celestiali", "text": "Tianshi Dao (\u5929\u5e2b\u9053) o Via dei Maestri Celestiali \u00e8 un movimento cinese Daoista fondato da Zhang Daoling nel 142 d.C. Nel suo momento di massimo splendore, il movimento controllava uno stato teocratico dove adesso si trova Sichuan.\nStoria.\nVia dei Cinque Sacchi di Riso.\nNel 142, Zhang Daoling annunci\u00f2 che Laozi gli era apparso e gli aveva comandato di guidare sulla retta via il mondo di decandenza che si era creato e formare uno stato costituito solo da \"gente prescelta\". Zhang divent\u00f2 il primo Maestro Celestiale, ed inizi\u00f2 a diffondere la sua setta nella provincia di Sichuan. Il movimento venne inizialmente chiamato Via dei Cinque Sacchi di Riso, poich\u00e9 ogni persona che desiderasse entrare doveva donare tale quantitativo di riso. La setta si diffuse rapidamente, particolarmente sotto a suo figlio Zhang Heng e suo nipote Zhang Lu. La loro ribellione contro la Dinastia Han \u00e8 nota come la Ribellione dei Cinque Sacchi di Riso. Dopo il successo della rivolta nel 184, fondarono lo stato teocratico di Zhang Han nella Valle Hanzhong di Sichuan, godendo di piena indipendenza.\nNel 215, Zhang Lu si arrese a C\u00e1o C\u0101o, comandante del Regno di Wei. In cambio a Zhang e a diversi suoi parenti e generali venne dato un titolo e della terra. Sua figlia si spos\u00f2 al figlio di C\u00e1o C\u0101o, C\u00e1o Y\u01d4. I suoi seguaci furono cos\u00ec costretti ad andare in altre zone della Cina, un gruppo si diresse verso la zona di Chang'an, e l'altro marci\u00f2 verso Luoyang. Zhang si trasfer\u00ec alla corte di Han finch\u00e9 la Dinastia Han lasci\u00f2 il posto a quella Wei. Us\u00f2 poi la propria influenza come leader religioso per dare legittimit\u00e0 al dominio di Wei, proclamando che la corte di Wei aveva ereditato l'autorit\u00e0 divina dalla chiesa Tao e dalla legge di Confucio.\nIl collasso del Regno di Wei nel 260, insieme alla caduta della Cina del Nord contro gli Unni nel 317, port\u00f2 al discioglimento della setta, che ricomparse poi nel IV e nel V secolo come due fazioni differenti, i Maestri Celestiali del Nord e quelli del Sud.\nI Maestri Celestiali del Sud.\nDopo la caduta di Luoyang contro invasori non cinesi del 311, ci\u00f2 che restava della corte si spost\u00f2 a Jiankang (oggi Nanchino) e diede inizio alla Dinastia J\u00ecn. Fra i membri della corte vi erano alcuni Maestri Celesti. \nDopo la sottomissione di Zhang Lu nei confronti di C\u00e1o C\u0101o, numerosi addetti fuggirono da Sichuan. Questi vari seguaci della Via dei Maestri Celestiali formarono cos\u00ec una variante della setta originale, i Maestri Celestiali del Sud, che resistettero come movimento distinto fino al V secolo.\nI Maestri Celestiali del Nord.\nKou Qianzhi, allevato nella famiglia di un Maestro Celestiale, ricevette due visioni di Laozi nel 415 e nel 423. Nel 424, port\u00f2 il lavoro prodotto per indicazione di queste due visioni alla Dinastia Wei del Nord. I governatori misero il suo lavoro in pratica, e Kou divenne il Maestro Celestiale della teocrazia Daoista dei Wei del Nord. Dopo la morte di Kou nel 448, il primo ministro, Cui Hao, divenne affamato di potere ed inizi\u00f2 ad insultare i governatori Wei. Irritati dall'insubordinazione di Cui, i governatori lo fecero giustiziare nel 450, e posero fine alla teocrazia Daoista.\nI Maestri Celestiali ai nostri giorni.\nDurante la Dinastia Yuan, la Scuola Daoista di Zhengyi Dao si dichiar\u00f2 della stessa stirpe dei Maestri Celestiali, divenendo una delle due caposcuole Daoiste della Cina, insieme al Taoismo Quanzhen. il Daoismo Zhengyi divenne comune nelle province cinesi di Jiangxi, Jiangsu, e Fujian, e a Taiwan.\nI Maestri Celestiali sopravvissero in Cina fino al XX secolo. Nel 1949, dopo che i comunisti guadagnarono il potere, i Maestri Celestiali rimanenti si spostarono a Taiwan, dove sono presenti ancora oggi.\nImportante.\nI Maestri Celestiali furono il primo gruppo daoista organizzato. Prima della loro fondazione, il Daoismo non esisteva come religione organizzata. I Maestri Celestiali fondarono dunque la base dei movimenti daoisti seguenti, come lo Shangqing e Lingbao."}
{"id": "3335675", "revid": "106872", "url": "https://it.wikipedia.org/wiki?curid=3335675", "title": "AA-9 Amos", "text": ""}
{"id": "3335683", "revid": "106872", "url": "https://it.wikipedia.org/wiki?curid=3335683", "title": "AA-10 Alamo", "text": ""}
{"id": "3335686", "revid": "1543377", "url": "https://it.wikipedia.org/wiki?curid=3335686", "title": "C/2006 M4 SWAN", "text": "C/2006 M4 (SWAN) \u00e8 una cometa non periodica con orbita iperbolica.\nLa cometa ha una denominazione che pu\u00f2 trarre in inganno su chi l'ha scoperta: il nome deriva dallo strumento SWAN a bordo della sonda spaziale SOHO. La cometa porta anche il nome non ufficiale di SOHO-1170.\nStoria della scoperta.\nL'effettiva scoperta nelle immagini riprese da SWAN \u00e8 merito di due astrofili, lo statunitense Robert D. Matson e l'australiano Michael Mattiazzo.\nLa cometa fu scoperta inizialmente sulle immagini dello SWAN riprese a partire dal 20 giugno, fu ritrovata su un'immagine presa il 30 giugno con una macchina fotografica dalla Terra e infine confermata definitivamente da Robert H. McNaught il 12 luglio."}
{"id": "3335688", "revid": "767487", "url": "https://it.wikipedia.org/wiki?curid=3335688", "title": "On Stage Tonight - Baldry's Out!", "text": "On Stage Tonight - Baldry's Out! \u00e8 il secondo album live di Long John Baldry, registrato il 28 aprile 1993 e pubblicato il 2 maggio 1994 dalla Stony Plain Records."}
{"id": "3335689", "revid": "106872", "url": "https://it.wikipedia.org/wiki?curid=3335689", "title": "AA-11 Archer", "text": ""}
{"id": "3335691", "revid": "701660", "url": "https://it.wikipedia.org/wiki?curid=3335691", "title": "Madonna del Latte (Andrea Pisano)", "text": "La Madonna del Latte, conservata al Museo Nazionale di San Matteo di Pisa, ma originariamente posta dentro una nicchia all'interno della chiesa di Santa Maria della Spina, \u00e8 opera di Andrea Pisano; viene considerata un capolavoro del Trecento italiano, per la sua incredibile espressivit\u00e0 e soprattutto per il suo stile del tutto innovativo. Il progetto e l'esecuzione di tale opera sono da attribuirsi al maestro Andrea Pisano, anche se \u00e8 possibile riscontrare la mano del figlio Nino, soprattutto nelle rifiniture e nel trattamento della superficie marmorea.\nStoria e descrizione.\nL'opera \u00e8 il risultato dell'intensa riflessione che Andrea comp\u00ec sul suo pi\u00f9 grande maestro, Giovanni Pisano, che proprio nel piccolo oratorio della Spina lasci\u00f2 la sua impronta nelle statue della \"Madonna con Bambino\", nella piccola edicola in facciata e nelle statue della parete meridionale esterna. \nLorenzo Ghiberti descrive Andrea come \"... bonissimo scultore ...\", il quale \"... fece in Pisa moltissime cosa a Santa Maria a Ponte\", ma non ci lascia alcuna descrizione delle opere da lui compiute. Fu Giorgio Vasari nelle \"Vite\" a parlare per la prima volta dell'opera, attribuendola erroneamente al figlio Nino: \"... andato poi a Pisa, fece nella Spina una Nostra Donna di marmo dal mezzo in su, che allatta Ges\u00f9 Cristo fanciulletto involto in certi panni sottili\". \nLa critica sembra ora concorde nell'attribuire questo capolavoro al mastro Andrea da Pontedera, aiutato dai suoi pi\u00f9 dotati allievi, quali Nino e Tommaso, suoi figli. \nUna delle descrizioni pi\u00f9 significative della \"Madonna del Latte\" ci viene fornita da Igino Benvenuto Supino nel 1904, ma come possiamo leggere ancora errata nell'attribuzione: \"... Niun altro lavoro di Nino raggiunge infatti la perfezione di questa mezza figura, derivata evidentemente dal vero: le estremit\u00e0 sono condotte con accurato studio e il volto oblungo e un po' depresso della Vergine contribuisce a dare un'espressione pi\u00f9 intensa alla fisionomia; la bocca semiaperta, con gli angoli sollevati, d\u00e0 l'illusione del respiro un po' affannoso, e par che nasconda, nella contrazione forzatamente sorridente del volto, il dolore che prova la madre nell'allattare\". \nAndrea con quest'opera si allontana bruscamente dalla chiarezza classica delle opere fiorentine per giungere ad un modello in cui rinuncia ad un immediato risalto plastico in funzione di un espressionismo tipico di Giovanni Pisano. Le linee curve delle vesti della Vergine si risolvono senza interruzione in quelle del bambino, creando un movimento vorticoso, che dal viso della donna parte per percorrere sinuosamente le spalle, il braccio, le gambe del Bambino fino al viso dello stesso; e in mezzo a questo gioco ondulato, l'unica linea retta, posta quasi ad interrompere bruscamente il movimento dei due corpi, \u00e8 quella che collega lo sguardo di Maria allo sguardo di Ges\u00f9. \nViste le dimensioni della statua ancora rimane da stabilire se Andrea avesse concepito una figura intera, o un busto, ma la scarsa profondit\u00e0, che nulla toglie alla ricerca di particolari nella zona posteriore, fa pensare ad una statua progettata per essere inserita in una nicchia, dove in effetti ora si trova."}
{"id": "3335692", "revid": "106872", "url": "https://it.wikipedia.org/wiki?curid=3335692", "title": "AA-12 Adder", "text": ""}
{"id": "3335697", "revid": "6923", "url": "https://it.wikipedia.org/wiki?curid=3335697", "title": "Live in Paramount Seattle", "text": "Live in Paramount Seattle \u00e8 il primo album live di Long John Baldry, pubblicato nel 1972."}
{"id": "3335698", "revid": "1442080", "url": "https://it.wikipedia.org/wiki?curid=3335698", "title": "Tokyo Indoor 1983 - Singolare", "text": "Il singolare del torneo di tennis Tokyo Indoor 1983, facente parte della categoria Grand Prix, ha avuto come vincitore Ivan Lendl che ha battuto in finale Scott Davis 3-6, 6-3, 6-4."}
{"id": "3335700", "revid": "72396", "url": "https://it.wikipedia.org/wiki?curid=3335700", "title": "Pierre Delbet", "text": "Nel 1889 ricevette il dottorato in medicina e nel 1909 divent\u00f2 professore di chirurgia a Parigi. Nel 1921 divent\u00f2 membro della \"Acad\u00e9mie de M\u00e9decine\".\nDelbet \u00e8 ricordato per il suo sostegno all'utilizzo del cloruro di magnesio. Durante la prima guerra mondiale, Delbet cercava una soluzione che permettesse di pulire le ferite, ma che non danneggiasse i tessuti come facevano gli altri antisettici. Nel 1915 scopr\u00ec che il cloruro di magnesio non era soltanto un antisettico, ma era innocuo per i tessuti del corpo.\nAssieme a Jean-Fran\u00e7ois-Auguste le Dentu ed altri autori pubblic\u00f2 il trattato medico in pi\u00f9 volumi \"Trait\u00e9 de chirurgie clinique et op\u00e9ratoire\" (1901 e segg.)."}
{"id": "3335704", "revid": "339392", "url": "https://it.wikipedia.org/wiki?curid=3335704", "title": "Chicago Midway Airport", "text": ""}
{"id": "3335715", "revid": "1305772", "url": "https://it.wikipedia.org/wiki?curid=3335715", "title": "R-27", "text": "R-27 \u00e8 il nome di due missili russi."}
{"id": "3335718", "revid": "1442080", "url": "https://it.wikipedia.org/wiki?curid=3335718", "title": "Hong Kong Open 1983 - Singolare", "text": "Il singolare del torneo di tennis Hong Kong Open 1983, facente parte della categoria Grand Prix, ha avuto come vincitore Wally Masur che ha battuto in finale Sammy Giammalva 6-1, 6-1."}
{"id": "3335721", "revid": "599013", "url": "https://it.wikipedia.org/wiki?curid=3335721", "title": "Michael McKay", "text": ""}
{"id": "3335722", "revid": "767487", "url": "https://it.wikipedia.org/wiki?curid=3335722", "title": "Death's Marathon", "text": "Death's Marathon \u00e8 un cortometraggio muto del 1913 diretto da David W. Griffith.\nTrama.\nDue soci in affari sono innamorati della stessa donna, che sceglie e sposa uno dei due, il quale per\u00f2 si dimostra ben presto un uomo superficiale, interessato al gioco d'azzardo e meno alla donna. Un giorno, dopo aver perso una grossa somma di denaro a carte, l'uomo disperato tenta il suicidio, telefonando alla donna mentre si punta una pistola alla tempia, mentre il socio in affari corre ad aiutarlo, senza per\u00f2 arrivare in tempo, poich\u00e9 trova il suo socio ormai gi\u00e0 morto. Nel finale la moglie triste accetta un mazzo di fiori dal suo ex spasimante, sorridendo.\nProduzione.\nIl film fu prodotto dalla Biograph Company, girato nell'aprile 1913 a Hollywood, negli studi della Biograph.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale USA il 14 giugno 1913.\nData di uscita.\nIMDb"}
{"id": "3335723", "revid": "1442080", "url": "https://it.wikipedia.org/wiki?curid=3335723", "title": "ATP Taipei 1983 - Singolare", "text": "Il singolare del torneo di tennis ATP Taipei 1983, facente parte della categoria Grand Prix, ha avuto come vincitore Nduka Odizor che ha battuto in finale Scott Davis 6-4, 3-6, 6-4."}
{"id": "3335724", "revid": "306856", "url": "https://it.wikipedia.org/wiki?curid=3335724", "title": "Wirtschaftswunder", "text": "Il termine tedesco Wirtschaftswunder (in italiano \"miracolo economico\") descrive la rapida ricostruzione e lo sviluppo dell'economia della Germania Ovest e dell'Austria nel dopoguerra della seconda guerra mondiale. Il termine \u00e8 stato utilizzato per la prima volta in questa accezione dal \"Times\" nel 1950.\nSi considera l'inizio di questo periodo con la sostituzione, avvenuta nel 1948, del Reichsmark con il marco tedesco come moneta nazionale (una riforma simile venne adottata in Austria con la reintroduzione dello scellino austriaco), e fu caratterizzato da un periodo con una bassa inflazione ed una rapida crescita industriale.\nQuesto periodo fu guidato dal cancelliere Konrad Adenauer e dal suo ministro delle Finanze Ludwig Erhard, passato alla storia come il \"padre del miracolo economico tedesco\".\nIn Austria, la nazionalizzazione delle industrie port\u00f2 il Paese in un periodo di crescita economica simile, sebbene assai inferiore a quella tedesca."}
{"id": "3335725", "revid": "92723", "url": "https://it.wikipedia.org/wiki?curid=3335725", "title": "Test di Perthes", "text": "Il test di Perthes \u00e8 un test clinico per valutare la perviet\u00e0 della vena femorale profonda prima di un'operazione chirurgica della vena varicosa. Prende il nome dal chirurgo tedesco Georg Perthes.\nIn un paziente in piedi, che presenta vene varicose rigonfie, si applica un laccio emostatico al terzo inferiore della coscia e poi lo si fa camminare e flettere l'arto. Se le vene profonde sono aperte le varici si svuoteranno immediatamente, se ci\u00f2 non avviene si pu\u00f2 ipotizzare un'ostruzione del circolo venoso profondo.\nQuesto test \u00e8 a volte indicato come il test di Delbet-Mocquot, dal nome dei medici francesi Pierre Delbet e Pierre Mocquot."}
{"id": "3335732", "revid": "1442080", "url": "https://it.wikipedia.org/wiki?curid=3335732", "title": "Wembley Championship 1983 - Singolare", "text": "Il singolare del torneo di tennis Wembley Championship 1983, facente parte della categoria Grand Prix, ha avuto come vincitore John McEnroe che ha battuto in finale Jimmy Connors 7-5, 6-1, 6-4."}
{"id": "3335738", "revid": "1442080", "url": "https://it.wikipedia.org/wiki?curid=3335738", "title": "Ferrara Open 1983 - Singolare", "text": "Il singolare del torneo di tennis Ferrara Open 1983, facente parte della categoria Grand Prix, ha avuto come vincitore Thomas H\u00f6gstedt che ha battuto in finale Butch Walts 6-4, 6-4."}
{"id": "3335740", "revid": "124362185", "url": "https://it.wikipedia.org/wiki?curid=3335740", "title": "Paolo Morelli (scrittore)", "text": "Biografia.\nPaolo Morelli \u00e8 nato e vive a Roma. A met\u00e0 degli anni '70 fa parte del gruppo jazz \"Folk Magic Band\" con il quale incide un lp per la FonitCetra. Negli anni '70 partecipa alla vita della rivista di satire \"Il Male\", sceneggiando e dirigendo il fotoromanzo \"Un'idea \u00e8 l'amante mia\", alla quale esperienza fa seguire quella di autore e attore teatrale di \"Cavalli di battaglia\" e \"L'alba di Ferruccio Gardner\", tutti e tre con Victor Cavallo. \u00c8 anche redattore delle riviste \"Guida Poetica Italiana\" e \"Poetical\" e fra gli organizzatori del I e II Festival internazionale dei Poeti di Roma. Negli anni '80 studia sceneggiatura con Ugo Pirro e Leo Benvenuti e cura una trasmissione radiofonica sulla Rivoluzione Francese nell'ambito di RomaEuropaFestival. Collabora a \"Il cavallo di Troia\".\nNegli anni '90 lavora come critico cinematografico e letterario per i periodici \"Movie magazine\", \"Farevideo\" e \"Next\". Nel 1993 vince il \"Premio Haiku\" dell'Istituto Giapponese di Cultura. Dal 1994 al 1997, con Gianni Celati, Ermanno Cavazzoni e altri \u00e8 redattore dell'almanacco letterario Il semplice, edito da Feltrinelli. Partecipa alla rassegna Ricercare di Reggio Emilia. Collabora a \"l'immaginazione\".\nNel 2007 partecipa alla realizzazione del settemestrale di \"letteratura comparata al nulla\" \"l'accalappiacani\" presso DeriveApprodi ed., dal quale si distacca due anni dopo. Collabora a varie riviste on-line, tra le quali \"Zibaldoni, Minima &amp; Moralia\", \"Nazione Indiana,\" oppure \"Alfabeta2, Alias, Blowup, T\u00e8chne\".\n\u00c8 studioso di cinese e ha tradotto opere di Pseudo-Omero, Zhuang Zi, Lao Zi, Rabelais, Stevenson, Poe. Dal 2002 al 2012 ha curato per il quotidiano \"il manifesto\" una rubrica di calcio dal titolo \"Profondo Viola\".\nNel 2000, 2001 e 2012 organizza le rassegne di letture letterarie \" Parentele Fantastiche \" e relative antologie. Come performer, dal 1996 al 2004 ha curato lo spettacolo \"Animali Parlanti\" (con G. Anzini, U. Cornia. A. Gianolio, I. Levrini, P. Nori, M. Valentini). Nel 2000 \u00e8 alla Fondazione San Carlo di Modena con \"Una lingua per non farsi capire\". Del 2007 \u00e8 \"Natale di Roma\", con Renato Nicolini e Maril\u00f9 Prati. Nel 2009, 2012 cura \"Jazzc\u00e9line\", un omaggio a L. F. C\u00e9line col musicista M. Verrone. Del 2015 \u00e8 \"A passo di Walser, nel senso di Robert\", con il contrabbassista Roberto Bellatalla. Del 2015 al 2020 la serie delle \"Letture strampalate\" alla libreria Fahrenheit 451 di Roma. Consulente per la collana di narrativa \"quisiscrivemale\" dell'editore Ex\u00f2rma. \nNel 2018 ha vinto il secondo premio Lettera d'Amore.\nInfluenze e stile.\n\"Coi suoi modi quieti e il passo felpato, Morelli \u00e8 un vero dinamitardo della prosa. In nessuno scrittore d'oggi troviamo all'opera, come in lui, il principio dadaista del 'pensiero che si forma in bocca' (...) Morelli in effetti non fa che straparlare. E cos\u00ec strapensa. Stargli dietro (...) si rivela uno sport estremo: una sfida che non si pu\u00f2 non raccogliere\". Andrea Cortellessa\n\"La voce del linguaggio \u00e8 ossessione antica, in Morelli, che sull'oralit\u00e0 (ma il sostantivo \u00e8 astratto, lontano) si spende da anni in teoria e soprattutto pratica\". Fabio Donalisio\n\"(...) in Er Ciuanghezz\u00f9 (nel paese der gnente) compie un atto di fede nel romanesco e traduce il poema cinese Chuang Tzu in una lingua che si plasma in un romano sciamanico, atemporale, iconoclasta perch\u00e9 fiabesco, sapienziale\". Christian Raimo\n\"Soprattutto non scrive un romanzo (e questa \u00e8 gi\u00e0 una prova di carattere e un'intuizione profonda sulla natura dei generi letterari), ma una mormorazione inestinguibile a met\u00e0 tra romanesco e Thomas Bernhard\". Daniele Giglioli\n\"Un pazzo con lampi di lucidit\u00e0, oppure uno che scrive come un jazzista. Questo \u00e8 jazz letterario. Questo \u00e8 quanto\". Gianfranco Franchi\n\"Traslocare, ci ha insegnato Paolo Morelli in uno dei libri pi\u00f9 folli, e pi\u00f9 veri degli ultimi anni, \u00e8 una faccenda pericolosa\". Andrea Cortellessa\n\"Straordinaria \u00e8 l'intrinseca oralit\u00e0 del linguaggio, che registra tutto il detto, il pensato e il non pensato, tutte le contraddizioni senza apparenti censure (...). In questo ricco tessuto linguistico, ogni sconclusione, divagazione, maniera ha legittimo spazio, fino a creare quel 'linguaggio rumorosamente silenzioso' a cui Morelli consapevolmente tende: con il fine di 'mettere il linguaggio nella condizione di contraddirsi, di mollare la presa sul significato'\". Franca Rovigatti\n\"Dunque, un'esperienza banale e al tempo stesso traumatica come un trasloco diventa qui metafora dell'esistenza, fatta di un trasloco dopo l'altro fino a quello finale e definitivo (...) Libro quindi luttuoso, terminale, 'discenditivo' (avrebbe detto Manganelli), attraversato da cimiteri, bare, carri funebri. E proprio perci\u00f2 pieno di un humour irresistibile, di chi sa di essere libero dalla speranza e di giocare continuamente con il limite\". Filippo La Porta\n\"Paolo Morelli \u00e8 uno scrittore morale che si avvale del paradosso e del grottesco per dipingere un mondo che si sta disfacendo e un suo possibile riscatto, attraverso cui si denuda l'assurdo\". Carlo Bordini\n\"Per avere subito un'idea di Racconto del fiume Sangro di Paolo Morelli immaginare Tommaso Landolfi che scrive Walden di Thoreau\". Filippo La Porta\n\"La bellezza del dettato di Morelli sta proprio in quelle metafore e similitudini di cui diffida. Non ne sbaglia una. Per il Tao la memoria dell'acqua siamo noi, l'errore \u00e8 il discontinuo e la metafora \u00e8 la cura. Chiss\u00e0 se \u00e8 vero, ma in Morelli funziona, beato lui\" Daniele Giglioli"}
{"id": "3335741", "revid": "104265", "url": "https://it.wikipedia.org/wiki?curid=3335741", "title": "Fiscalit\u00e0 di vantaggio", "text": "Per fiscalit\u00e0 di vantaggio si intende l'insieme delle norme atte a fornire vantaggi di natura fiscale per lo svolgimento di attivit\u00e0 economiche in particolari aree svantaggiate di una Regione Europea.\nIl termine fu coniato per la prima volta nel 1998 dall'economista bocconiano Giuseppe Maria Liberto che, in qualit\u00e0 di consigliere per le politiche fiscali del Presidente della Regione Siciliana pro tempore, inser\u00ec, nelle dichiarazioni programmatiche della Presidenza, le modifiche degli articoli 36 e 37 dello Statuto della Regione Siciliana proprio al fine di compensare alcune zone in ritardo di sviluppo cos\u00ec come individuate nel Quadro Comunitario di Sostegno 1994-1999.\nDescrizione.\nDopo 15 anni, lo scorso 19 dicembre 2013, la fiscalit\u00e0 di vantaggio ha finalmente trovato attuazione con il provvedimento (decreto dirigenziale) del direttore generale delle finanze pubblicato sulla gazzetta n.301 del 24 dicembre 2013, relativo alle modalit\u00e0 applicative per l'attribuzione alla Regione Siciliana delle spettanze riconosciute dall'art.37 del regio decreto legislativo 15 maggio 1946 n.455, convertito in Legge Costituzionale 26 febbraio 1948 n.2 recante l'approvazione dello Statuto ha riconosciuto alla Sicilia le entrate derivanti dalle attivit\u00e0 produttive svolte nell'isola da quelle imprese che hanno la sede legale fuori dalla Sicilia.\nParallelamente, con il D.d.l. n. 162 \u00e8 stata sancita la modifica dell'art. 36, comma 2 dello Statuto della Regione Siciliana;\nIl D.d.l. n.162, \u00e8 stato esaminato dalla competente Commissione nella seduta n.52 del 30 ottobre 2013; \u00e8 stato esitato per l'Aula all'unanimit\u00e0 nella seduta n.53 del 31 ottobre 2013; \u00e8 stato discusso ed approvato all'unanimit\u00e0 dall'Assemblea Regionale Siciliana nella seduta n. 127 dell'11 febbraio 2014 ed \u00e8 stato assegnato alla I Commissione Camera dei Deputati - Affari Costituzionali in sede Referente in data 5 giugno 2014\nNel diritto tributario, la fiscalit\u00e0 di vantaggio viene definita come \"l'insieme delle disposizioni tributarie studiate per fornire incentivi a particolari aree geografiche di uno Stato, o a settori sociali e imprenditoriali, per favorirne lo sviluppo\".\nLa fiscalit\u00e0 di vantaggio ha trovato un importante riconoscimento normativo nella Legge delega n.42/2009, sul cosiddetto \"federalismo fiscale\", che, all'art. 1, comma 1, prevede espressamente come obiettivo \"lo sviluppo delle aree sottoutilizzate nella prospettiva del superamento del dualismo economico del Paese\".\nLa problematica inerente alla possibilit\u00e0 di prevedere speciali esenzioni, deduzioni ed agevolazioni in materia di imposte e tasse, a favore di territori e regioni svantaggiate e con il fine di favorirne lo sviluppo, si scontra, per\u00f2, con i vincoli europei, che condizionano l'autonomia impositiva delle Regioni e degli altri Enti locali. \nIn estrema sintesi, l'Unione Europea ammette in linea di principio la possibilit\u00e0 di concedere, da parte degli Stati, aiuti economici (anche in forma di sgravi ed esenzioni) volti a favorire e sostenere lo sviluppo di determinate aree e regioni particolarmente svantaggiate, a condizione, per\u00f2, che tali aiuti non alterino le condizioni complessive degli scambi intra-unione e dunque non pregiudichino la concorrenza e la libera circolazione di beni e servizi a livello europeo.\nAttualmente, l'Unione Europea ha ammesso la possibilit\u00e0 di interventi di fiscalit\u00e0 di vantaggio esclusivamente per le Regioni della Campania, Calabria, Basilicata, Puglia e Sicilia: in questo quadro, tali Regioni hanno la possibilit\u00e0, attraverso propri interventi normativi, di modificare, ad esempio, le aliquote delle imposte di propria competenza, quali l'IRAP, ovvero di disporre esenzioni, detrazioni e deduzioni, purch\u00e9 nei limiti imposti dalla normativa comunitaria e dai criteri quadro stabiliti dalla legislazione statale. "}
{"id": "3335743", "revid": "113490513", "url": "https://it.wikipedia.org/wiki?curid=3335743", "title": "Teoria del flusso a due fasi di comunicazione", "text": "La teoria del flusso a due fasi di comunicazione (\"Two-step flow of communication\") \u00e8 stata elaborata da Lazarsfeld, Berelson e Gaudet (1944).\nSecondo tale teoria, impiegata con profitto nell'area della comunicazione commerciale, non esiste un flusso costante di informazioni che va dai media ai destinatari finali. All'opposto, esso procederebbe dai media ai cosiddetti opinion leader (gli individui pi\u00f9 sensibili verso certe informazioni, e pi\u00f9 influenti all'interno di un certo gruppo sociale), per poi essere da questi veicolato presso il gruppo sociale di appartenenza o di riferimento.\nBase di partenza.\nLa teoria si basa su studi degli anni quaranta l'influenza sociale indiretta dei media sulla popolazione, passando attraverso l'influenza personale degli opinion leader, che danno vita al multistep flow model.\nSecondo tale teoria, quindi, la maggior parte delle persone basa le proprie opinioni su quelle degli opinion leader. Gli opinion leader sono coloro che per primi vengono a conoscenza di un contenuto diffuso dai media e lo interpretano secondo le proprie opinioni. Successivamente tali opinioni vengono diffuse al grande pubblico che diviene un \"opinion follower\". L'influenza degli opinion leader cresce grazie all'influenza e alla conoscenza dei media d'elite in opposizione ai mass media pi\u00f9 diffusi. Con tale processo l'influenza sociale viene calibrata sulle opinioni di uno specifico gruppo di media d'elite. Si tratta essenzialmente di un processo di persuasione sociale.\nPunti cardine.\nL'informazione passa quindi per due stadi. Secondo il modello di Lazarsfeld, quindi, i media non hanno influenza diretta sulle masse, che sono i destinatari finali, come viene invece teorizzato nella Teoria ipodermica, ma l'efficacia del loro messaggio \u00e8 legata maggiormente agli orientamenti degli opinion leader. La conseguenza \u00e8 quindi che i media non sono in condizione di modificare opinioni o posizioni, ma possono solo rafforzare opinioni e posizioni gi\u00e0 esistenti.\nCritiche ed evoluzione.\nLa teoria viene esposta per la prima volta nel 1944 dal solo Lazarsfeld, e rielaborata con Katz nel 1955.\nTale teoria ha subito forti critiche, prima fra tutte quella di essere troppo schematica: non sono considerati flussi informativi differenti quali quelli generati dagli scambi d'opinione fra i destinatari o fra gli opinion leader. Un'ulteriore critica \u00e8 che non ci sarebbe una sufficiente differenziazione fra il \"flusso informativo\" e il \"flusso di influenza\". Come conseguenza di tali critiche, Lazersfeld espose una nuova versione, rivista, della propria teoria."}
{"id": "3335746", "revid": "1591878", "url": "https://it.wikipedia.org/wiki?curid=3335746", "title": "Motta San Damiano", "text": "Motta San Damiano \u00e8 una frazione del comune italiano di Valle Salimbene.\nStoria.\nCostitu\u00ec un comune autonomo fino al 1871. Motta San Damiano fu al centro di una mansione prima templare e poi dei cavalieri di Malta, di essa sopravvive l'oratorio romanico."}
{"id": "3335747", "revid": "1628923", "url": "https://it.wikipedia.org/wiki?curid=3335747", "title": "Reazione di Williamson", "text": "La reazione di Williamson, scoperta dal chimico Alexander Williamson nel 1850, rappresenta il miglior metodo generale per la sintesi degli eteri asimmetrici o simmetrici. Si tratta normalmente di una sostituzione nucleofila (SN2) tra un alcossido e un alogenuro alchilico:\nLa reazione funziona al meglio quando R' \u00e8 un gruppo metilico o primario, dato che con gruppi secondari e terziari prevale l'eliminazione E2. Il gruppo R \u00e8 invece soggetto a minori restrizioni e pu\u00f2 essere anche di natura aromatica. \nEsistono diverse varianti alla sintesi classica, tra cui alcune che permettono di fare reagire direttamente l'alcool o il fenolo con l'alogenuro alchilico (per esempio, utilizzando KOH solido in dimetilsolfossido). \nReazione di Williamson intramolecolare.\nEsiste anche la reazione di Williamson intramolecolare, sfruttata per la sintesi degli epossidi, in cui una aloidrina forma dapprima l'alcossido per azione di una base forte e successivamente l'atomo di ossigeno forma il ciclo legandosi all'atomo di carbonio a cui \u00e8 legato l'alogeno (che rappresenta il gruppo uscente)."}
{"id": "3335748", "revid": "1144479", "url": "https://it.wikipedia.org/wiki?curid=3335748", "title": "Qoley'a", "text": "al-Qoley\u02bfa ( \u00e8 un villaggio libanese del \"Qa\u1e0d\u0101\u02be\" di Marj'uyun, incluso quindi nel Governatorato (\"Muhafaza\" ) di Nabatiyya."}
{"id": "3335749", "revid": "11959", "url": "https://it.wikipedia.org/wiki?curid=3335749", "title": "Marj'uyun", "text": ""}
{"id": "3335750", "revid": "81195", "url": "https://it.wikipedia.org/wiki?curid=3335750", "title": "Sintesi di Williamson", "text": ""}
{"id": "3335754", "revid": "11959", "url": "https://it.wikipedia.org/wiki?curid=3335754", "title": "Nabatiyya", "text": ""}
{"id": "3335755", "revid": "1442080", "url": "https://it.wikipedia.org/wiki?curid=3335755", "title": "South African Open 1983 - Singolare", "text": "Il singolare del torneo di tennis South African Open 1983, facente parte della categoria Grand Prix, ha avuto come vincitore Johan Kriek che ha battuto in finale Colin Dowdeswell 6-4 4-6 1-6 7-5 6-3."}
{"id": "3335758", "revid": "38303221", "url": "https://it.wikipedia.org/wiki?curid=3335758", "title": "Casadico", "text": ""}
{"id": "3335761", "revid": "38303244", "url": "https://it.wikipedia.org/wiki?curid=3335761", "title": "Motta San Damiano con San Damiano", "text": ""}
{"id": "3335762", "revid": "11959", "url": "https://it.wikipedia.org/wiki?curid=3335762", "title": "Al-Qoley'a", "text": ""}
{"id": "3335763", "revid": "1442080", "url": "https://it.wikipedia.org/wiki?curid=3335763", "title": "Grand Prix de Tennis de Toulouse 1983 - Singolare", "text": "Il singolare del torneo di tennis Grand Prix de Tennis de Toulouse 1983, facente parte della categoria Grand Prix, ha avuto come vincitore Heinz G\u00fcnthardt che ha battuto in finale Pablo Arraya 6-0, 6-2."}
{"id": "3335766", "revid": "110157", "url": "https://it.wikipedia.org/wiki?curid=3335766", "title": "Giovenzano", "text": "Giovenzano \u00e8 una frazione, di 1594 abitanti, del comune italiano di Vellezzo Bellini. Costitu\u00ec un comune autonomo fino al 1872.\nInfrastrutture e trasporti.\nFra il 1880 e il 1936 la localit\u00e0 ospit\u00f2 una fermata della Tranvia Milano-Pavia."}
{"id": "3335767", "revid": "155634", "url": "https://it.wikipedia.org/wiki?curid=3335767", "title": "Australian Open 1983 - Doppio femminile", "text": "Martina Navr\u00e1tilov\u00e1 e Pam Shriver erano le detentrici del titolo e hanno battuto in finale 6\u20134, 6\u20137, 6\u20132 Anne Hobbs e Wendy Turnbull."}
{"id": "3335768", "revid": "365417", "url": "https://it.wikipedia.org/wiki?curid=3335768", "title": "Castelmenardo", "text": "Castelmenardo \u00e8 una frazione di circa 140 abitanti del comune italiano di Borgorose (RI), nel Lazio.\nGeografia fisica.\nTerritorio.\nIl borgo \u00e8 situato alle pendici delle montagne della Duchessa, al confine meridionale della provincia di Rieti (Lazio) con quella dell'Aquila (Abruzzo) a 819 Il nucleo urbano \u00e8 circondato dalle vette dei monti Calata (1474 ), Macello (1376 ), Costa (1248 ), San Mauro (1168 ) e Castiglione (1163 ). A nord si trovano i limitrofi borghi di Collemaggiore, Pagliara e Colleviati-Villette. Il capoluogo comunale, Borgorose, \u00e8 situato poco pi\u00f9 a sud a circa 2 chilometri e mezzo di distanza.\nOrigini del nome.\nStando ad una supposizione il toponimo deriverebbe o dal nome di uno dei componenti della nobile famiglia dei Berardi, signori della contea dei Marsi, o da quello di un sostenitore di Carlo Magno, Minardo o Menardo, che intorno al IX secolo edific\u00f2 il primordiale incastellamento denominato \"castrum Mannardi\".\nStoria.\nIl territorio, frequentato gi\u00e0 in epoca romana, fu uno dei principali incastellamenti della valle del Salto posto nell'area di passaggio dell'antica strada Cicolana che permetteva di raggiungere l'antica citt\u00e0 sabina di Reate a nord ed Alba Fucens e il lago Fucino, terre di Equi e Marsi, a sud.\nIl borgo ha goduto durante il periodo medievale di una sua autonomia, grazie alla locale universitas, controllando anche i limitrofi centri di Collemaggiore, Pagliara (nota all'epoca come Villa di Pagliara), Colleviati-Villette e Ponte Ospedale, localit\u00e0 quest'ultima edificata dai monaci ospitalieri nella met\u00e0 del XIV secolo. Nel \"Catalogus baronum\" di epoca normanna \"Castellum Mannardi\" risult\u00f2 essere un feudo di Gentile Vetulo, signore di alcuni castelli del Cicolano. Incluso nel contado di Corvaro, fece parte della contea di Albe.\nIn seguito all'eversione feudale dei primi anni del XIX secolo il paese fu aggregato al comune di Borgocollefegato, nell'omonimo mandamento del distretto di Cittaducale (Abruzzo Ulteriore Secondo). \nDopo l'Unit\u00e0 d'Italia proclamata nel 1861, il territorio fu al centro del brigantaggio postunitario. Berardino Viola, insieme ad altri briganti del Cicolano, della Marsica e del territorio aquilano, fond\u00f2 nel 1862 la cosiddetta \"banda di Cart\u00f2re\" con base nella fitta boscaglia e attiva fino alla presa di Roma che nel 1870 decret\u00f2 la fine dello Stato Pontificio e anche del brigantaggio.\nGravemente danneggiato dal terremoto della Marsica del 1915 il paese fu ricostruito durante il XX secolo.\nFino al 1927 il territorio risult\u00f2 incluso nella provincia dell'Aquila, in Abruzzo, successivamente fu aggregato alla nuova provincia di Rieti, nel Lazio.\nMonumenti e luoghi d'interesse.\nArchitetture militari.\nNon distante dalla chiesuola di Santa Maria del Colle si trova la fortificazione risalente intorno al IX secolo denominata Aia dei Saraceni.\nSiti archeologici.\nIl nucleo urbano contemporaneo conserva le tracce del borgo medievale, quasi del tutto distrutto dal terremoto della Marsica del 1915. Nei pressi del vecchio cimitero, in localit\u00e0 San Sabino, sono collocate mura in opera poligonale.\nSociet\u00e0.\nTradizioni e folclore.\nAnnualmente il primo maggio si celebra la festa patronale in onore di San Mauro, patrono di Castelmenardo.\nInfrastrutture e trasporti.\nStrade.\nIl borgo \u00e8 collegato tramite un innesto alla strada statale 578 Salto Cicolana, arteria stradale che permette di raggiungere Rieti, nel Lazio, ed Avezzano, in Abruzzo."}
{"id": "3335773", "revid": "123179369", "url": "https://it.wikipedia.org/wiki?curid=3335773", "title": "Organigramma dell'Arma dei Carabinieri", "text": "La struttura organizzativa dell'Arma \u00e8 cos\u00ec articolata:\nOrganigramma dell'organizzazione territoriale, addestrativa, mobile e speciale.\nNota. Solo i comandanti di reparti aventi rango di comando di corpo hanno le stellette bordate di rosso. Quindi non i comandanti a livello tenenza, compagnia, reparti territoriale, gruppo che non sono comandi di corpo ed adottano le stellette bordate di nero. Neppure i comandanti provinciali con grado di tenente colonnello che hanno la bordatura nera.\nComando unit\u00e0 per la tutela forestale, ambientale e agroalimentare.\nGli ufficiali del ruolo forestale hanno le stellette bordate di nero\nReparti per esigenze specifiche.\nI seguenti reparti dipendono funzionalmente dagli stessi organi presso i quali sono costituiti:\nPolizia militare.\nReparti con compiti di polizia militare:\nRappresentanze presso organismi militari alleati e multinazionali.\nElenco degli organismi militari alleati e multinazionali presso i quali \u00e8 presente una rappresentanza Italiana dell'Arma dei Carabinieri. I reparti dipendono, tramite i relativi comandanti, dal capo di stato maggiore della difesa.\nOrganismi NATO.\n Organizzazione del Trattato dell'Atlantico del Nord:\nOrganismi dell'UE.\n Unione europea:"}
{"id": "3335775", "revid": "110157", "url": "https://it.wikipedia.org/wiki?curid=3335775", "title": "Origioso", "text": "Origioso \u00e8 una frazione del comune italiano di Vellezzo Bellini. Costitu\u00ec un comune autonomo fino al 1872."}
{"id": "3335776", "revid": "1442080", "url": "https://it.wikipedia.org/wiki?curid=3335776", "title": "Volvo Masters 1983 - Singolare", "text": "Il singolare del torneo di tennis Volvo Masters 1983, facente parte della categoria Grand Prix, ha avuto come vincitore John McEnroe che ha battuto in finale 6\u20133, 6\u20134, 6\u20134 Ivan Lendl."}
{"id": "3335777", "revid": "155634", "url": "https://it.wikipedia.org/wiki?curid=3335777", "title": "Volvo Masters 1983 - Doppio", "text": "Il doppio del torneo di tennis Volvo Masters 1983, facente parte della categoria Grand Prix, ha avuto come vincitori Peter Fleming e John McEnroe che hanno battuto in finale 6\u20132, 6\u20132 Pavel Slo\u017eil e Tom\u00e1\u0161 \u0160m\u00edd."}
{"id": "3335778", "revid": "25152", "url": "https://it.wikipedia.org/wiki?curid=3335778", "title": "Pellegrinaggio bah\u00e1'\u00ed", "text": ""}
{"id": "3335780", "revid": "115533", "url": "https://it.wikipedia.org/wiki?curid=3335780", "title": "Bomba a gravit\u00e0", "text": ""}
{"id": "3335787", "revid": "22475", "url": "https://it.wikipedia.org/wiki?curid=3335787", "title": "John Hopkinson", "text": "Invent\u00f2 il sistema trifase di distribuzione elettrica, di cui gli fu riconosciuto un brevetto nel 1882. Lavor\u00f2 anche in molti sottocampi dell'elettromagnetismo, e nel 1890 divenne professore di Ingegneria elettrica al King's College London, dove fu anche direttore del Laboratorio Siemens.\nLa legge di Hopkinson, la controparte magnetica alla legge di Ohm, \u00e8 cos\u00ec chiamata in suo onore.\nVita e carriera.\nJohn Hopkinson nacque a Manchester, il maggiore di 13 fratelli. Suo padre John era un ingegnere meccanico. Fu educato alla Queenwood School di Hampshire e all'Owens College di Manchester. Riusc\u00ec a entrare nel 1867 nel Trinity College, Cambridge e si laure\u00f2 nel 1871 come Senior Wrangler. Durante questo periodo di studio super\u00f2 l'esame per diventare BSc per la University of London. Hopkinson avrebbe potuto seguire una carriera puramente accademica, ma l'ingegneria era la sua vocazione.\nDopo aver dapprima lavorato nelle opere del padre, Hopkinson guadagn\u00f2 nel 1872 una posizione come manager nel dipartimento di ingegneria dei fari dei Chance Brothers and Company a Smethwick. Nel 1877 Hopkinson fu eletto Membro della Royal Society in riconoscimento della sua applicazione della teoria di Maxwell ai problemi elettrostatici di capacit\u00e0 elettrica e carica residua. Nel 1878 si trasfer\u00ec a Londra per lavorare come consulente ingegnere, focalizzandosi in particolare sul miglioramento di design ed efficienza delle dinamo. Il suo pi\u00f9 importante contributo fu il suo \"sistema di distribuzione a tre cavi\", brevettato nel 1882. L'anno successivo Hopkinson dimostr\u00f2 analiticamente che era possibile connettere due dinamo a corrente alternata in parallelo -\u2014 un problema che aveva a lungo diviso gli ingegneri elettrici.\nHopkinson occup\u00f2 per due volte la carica di Presidente dell'IEE. Durante il suo secondo mandato, Hopkinson propose che l'Institution dovesse rendere disponibile la conoscenza tecnica degli ingegneri elettrici per la difesa della nazione. Nel 1897 furono formati cos\u00ec i Corpi Volontari degli Ingegneri elettrici e Hopkinson divenne supremo comandante di tali corpi.\nVita personale ed eredit\u00e0 intellettuale.\nHopkinson e tre dei suoi figli, John Gustave, Alice e Lina Evelyn, rimasero uccisi nel 1898 in un incidente di montagna sul Petite Dent de Veisivi, Val d'Herens, sulle Alpi Pennine in Svizzera.\nCome memoriale a John Hopkinson e suo figlio, gli fu dedicata l'aggiunta del 1899 al Laboratorio ingegneristico nel New Museums Site della University of Cambridge. Una targa commemorativa \u00e8 appesa al muro nella Free School Lane. Anche il titolo \"Hopkinson and Imperial Chemical Industries Professor of Applied Thermodynamics|Hopkinson and Imperial Chemical Industries Professorship of Applied Thermodynamics\" gli deve il nome.\nAlla Victoria University of Manchester il Laboratorio elettrotecnico (1912) in Coupland Street gli \u00e8 stato dedicato."}
{"id": "3335789", "revid": "39224", "url": "https://it.wikipedia.org/wiki?curid=3335789", "title": "Omar Suleiman", "text": ""}
{"id": "3335790", "revid": "61054", "url": "https://it.wikipedia.org/wiki?curid=3335790", "title": "Val B\u00fbt", "text": ""}
{"id": "3335792", "revid": "1833487", "url": "https://it.wikipedia.org/wiki?curid=3335792", "title": "Guinzano", "text": "Guinzano \u00e8 una frazione, di 1382 abitanti, del comune italiano di Giussago. Costitu\u00ec un comune autonomo fino al 1872, quando fu aggregato al comune di Carpignago, a sua volta aggregato a Giussago nel 1928.\nStoria.\nGuinzano, noto fin dal 1181, nel XVIII secolo era feudo dei \"Pietragrassa\" di Pavia. Nel 1757 gli fu unito il soppresso comune di \"Molino de'Perotti\". Nel 1872 fu soppresso e unito a Carpignago.\nSociet\u00e0.\nEvoluzione demografica.\nAbitanti censiti:"}
{"id": "3335793", "revid": "72396", "url": "https://it.wikipedia.org/wiki?curid=3335793", "title": "Costruzionismo (teoria dell'apprendimento)", "text": "Il costruzionismo \u00e8 una teoria dell'apprendimento, basata sulla teoria del costruttivismo, secondo la quale l'individuo che apprende costruisce modelli mentali per comprendere il mondo intorno a lui. Sostiene che l'apprendimento avviene in modo pi\u00f9 efficiente se chi apprende \u00e8 coinvolto nella produzione di oggetti tangibili. In questo senso il costruzionismo \u00e8 connesso all'apprendimento esperienziale e ad alcune teorie di Jean Piaget.\nSeymour Papert ha definito cos\u00ec il termine costruzionismo: \nLe idee di Papert divennero note grazie alla pubblicazione del suo libro fondamentale \"Mindstorms: Children, Computers and Powerful Ideas\" (Basic Books, 1980). Papert ha descritto i bambini che creano programmi nel linguaggio di programmazione educativo Logo, paragonando il loro apprendimento come vivere nel \"paese della matematica\", dove imparare idee matematiche diventa naturale come imparare il francese mentre si vive in Francia.\nPrincipi generali.\nIl costruzionismo \u00e8 un processo di apprendimento grazie al quale si tenta la costruzione di rappresentazioni, pi\u00f9 o meno corrette e funzionali, del mondo in cui si interagisce. Tale teoria sostiene che l'apprendimento \u00e8 pi\u00f9 efficace quando le persone sono occupate attivamente e hanno a che fare con oggetti tangibili del mondo reale; questo \u00e8 il collegamento maggiore con l'apprendimento esperienziale sviluppato dalle idee piagettiane.\nIl costruzionismo di Papert, al contrario per\u00f2, si focalizza sull'arte dell'apprendimento, o di \"imparare ad imparare\"; ci spinge a riflettere su come si formano le idee, come vengono trasformate ed espresse attraverso i media.\nSposta l'attenzione sulla conversazione con i singoli allievi, tanto che l'insegnante costruzionista assume il ruolo di mediatore.\nCome Piaget, Papert crede che i bambini siano i costruttori dei loro strumenti cognitivi e della loro realt\u00e0 esterna. Ma a differenza del suo collega afferma che \"immergersi\" nelle situazioni, piuttosto che guardarle da lontano e diventare un tutt'uno con il fenomeno oggetto di studio sia un potente mezzo di comprensione e un'ottima chiave per l'apprendimento.\nLa conoscenza e il mondo vengono costruiti e cambiati continuamente attraverso l'esperienza personale.\nL'arte dell'apprendimento si pu\u00f2 capire pi\u00f9 semplicemente usando un aforisma dello stesso Papert:\n\"\u2026Se un uomo ha fame gli puoi dare un pesce, ma meglio ancora \u00e8 dargli una lenza e insegnargli a pescare\u2026\"; certo \u00e8 che l'uomo dovr\u00e0 conoscere la pesca e magari avere buone lenze, dovr\u00e0 cio\u00e8 conoscere lo \"sfondo\", la realt\u00e0 in cui vive e gli strumenti (i saperi) per soddisfare i propri bisogni.\nLo studente \u00e8, infatti, il vero protagonista del suo processo di apprendimento, deve essere interessato e motivato alle nuove conoscenze: gli studenti che hanno successo sono quelli che trovano da soli la propria strada. Questo non \u00e8 un autoapprendimento, perch\u00e9 \u00e8 l'insegnante che deve disporre un ambiente disponibile, materiali adatti e delle attivit\u00e0 didattiche interessanti che stimolino l'alunno a mettere in pratica e modificare la propria esperienza.\n\u00c8 per questo, che vi \u00e8 la convinzione che i processi di insegnamento/apprendimento di tipo costruzionistico risultino facilitati se chi apprende \u00e8 coinvolto nella soluzione di problemi riscontrabili nel mondo reale; se la conoscenza gi\u00e0 esistente \u00e8 attivata come base di partenza per la produzione di ulteriori e approfonditi stadi di conoscenza e se la conoscenza che ne emerge non \u00e8 soltanto detta, ma \u00e8 usata operativamente dall'allievo e integrata alle altre gi\u00e0 presenti.\nQuesta forma di insegnamento collaborativo deve essere sostenuta da buone \"lenze\", cio\u00e8 dal computer e dalle nuove tecnologie considerati strumenti per realizzare tecnologie della mente/corpo.\nIl contributo di Papert \u00e8 proprio in questo, riconoscere nelle nuove tecnologie lo strumento capace di rifondare la scuola, in quanto attraverso il computer \u00e8 possibile realizzare ambienti inesplorabili concretamente ed ottenere un apprendimento pi\u00f9 libero, invece, delle rigide regole imposte dai sistemi scolastici vigenti.\nIl linguaggio LOGO.\nIn passato gli unici mezzi di insegnamento, informazione e comunicazione erano il discorso interattivo o il testo passivo con il quale non si poteva avere nemmeno un margine di scambio e/o confronto.\nOggi, invece, attraverso i computer e le nuove tecnologie abbiamo un diverso accesso alla conoscenza e possiamo modificare il modo di informare, ma anche di formare.\nL'uso delle nuove tecnologie permette di rendere concreti concetti astratti, di esplorare aree non conosciute, di poter accedere a diversi saperi in qualsiasi momento senza limiti. L'utilit\u00e0 del computer \u00e8 quella di permettere agli studenti di impegnarsi contemporaneamente in teoria e pratica, in una prassi complementare.\nSecondo la teoria di Papert i bambini devono essere aiutati ad imparare e per questo ha coniato una frase: \"\u2026il costruttivismo e l'istruzionalismo sono i nomi di due approcci che porteranno all'innovazione didattica\u2026\" e continua: \"L'istruzionalismo \u00e8 la teoria che dice che per ottenere una migliore istruzione, dobbiamo migliorare l'istruzione, e se per far questo useremo i computer questi dovranno fare istruzione\u2026\".\nL'istruzione che Papert ha dato al computer \u00e8 il linguaggio LOGO, il pi\u00f9 noto linguaggio di programmazione per fini didattici. Questa \u00e8 versatile e facilmente accessibile. \u00c8 nata nel 1967, come strumento per agevolare e migliorare l'apprendimento; le sue potenzialit\u00e0 sono esplicitate in \"Mindstorms\", libro pubblicato negli anni '80.\nInizialmente venne usato per muovere un robot, al quale venivano dati comandi base come camminare in avanti o indietro e girare a destra o sinistra; questi robot avevano una corazza simile a quella di una tartaruga, da l\u00ec il nome del cursore (che nelle prime versioni era un piccolo triangolo). In seguito divenne uno strumento grafico, trasferito sul computer e ad oggi \u00e8 usato per disegnare e creare immagini.\nNegli anni '80 il LOGO divenne pi\u00f9 sviluppato e inizio ad essere utilizzato per scopi didattici, specie nei laboratori di geometria. Venne scoperto il carattere pedagogico di questo linguaggio: disegnare attraverso il logo \u00e8 importante per l'esperienza degli alunni perch\u00e9 rispecchia il modo in cui ci si orienta nello spazio. Per questo il suo utilizzo, nelle scuole di ogni grado, \u00e8 stato vantaggioso, perch\u00e9 permette anche ad un principiante di avere buoni risultati.\nOggi un bambino che usa il LOGO costruisce automi pi\u00f9 complessi, della simpatica tartaruga triangolare, ne sono l'esempio diversi laboratori come i LEGO-ROBOT o i LEGO-LOGO che sono fondati sull'idea di costruzione e costruzionismo.\nA scuola, dunque, le nuove tecnologie sono un passo importante, non solo come nuove fonti di sapere e finestre sempre aperte sul mondo reale, ma anche per migliorare le qualit\u00e0 dell'integrazione scolastica delle persone in situazione di handicap. Purtroppo questi nuovi mezzi non sempre riescono ad entrare nelle scuole, e quando riescono, molto spesso non sono usati come si dovrebbe, ma dovrebbe farci riflettere quanto affermato dallo stesso Papert a conclusione del suo libro \"I bambini e il computer. Nuove idee per i nuovi strumenti dell'educazione\":\n\"... Sarebbe straziante guardare nel futuro e vedere meravigliose reti telematiche di accesso al sapere a disposizione solo di alcuni, mentre altri ne sono esclusi o vedere che l'istruzione si \u00e8 trasformata, ancora pi\u00f9 che in passato, in un terreno di coltura dell'intolleranza e dell'odio... L'unica scelta razionale... consiste nel lavorare intensamente per incoraggiare il pluralismo educativo con l'impegno non solo di allargare i benefici a tutti coloro che ne hanno bisogno, ma di assicurarsi che coloro che decidono di non avvalersene lo facciano in base a una scelta consapevole.\"\nGli ambienti multimediali.\nLa multimedialit\u00e0 \u00e8 la disponibilit\u00e0 di pi\u00f9 mezzi, la produzione di diversi media gestita da un computer.\nPapert in linea con questo, ha sviluppato il concetto di \"micromondo\", un modo per apprendere in maniera attiva e costruttiva. Il primo micromondo creato fu quello della \"geometria della tartaruga\", in cui attraverso dei comandi era possibile tracciare figure e disegni e scoprire le specifiche propriet\u00e0 geometriche in esse presenti.\nQuesto concetto si sviluppa dall'idea che l'autore ha dei bambini, ossia individui che affrontano il mondo che li circonda attraverso l'immaginazione, l'avventura, la fantasia.\nQuesti ambienti virtuali di apprendimento non pretendono di sostituirsi a quelli concreti ma cercano di diventarne parte integrante. I temi affrontanti devo, quindi, rispecchiare problematiche e attivit\u00e0 di vita quotidiana; suscitando curiosit\u00e0, motivazione e interesse nei bambini. L'ambiente per l'apprendimento di Papert, serve agli alunni per concepire progetti e costruire saperi utili e sviluppare l'autonomia, in quanto, tali progetti non sono imposti ma orientati dall'insegnante e aggiustati dall'allievo all'emergere di ogni tipo di difficolt\u00e0.\nSi pu\u00f2 quindi affermare che i micromondi papertiani siano vere e proprie \"palestre cognitive\" in cui si procede per problem finding (individuazione di problemi) e problem solving (risoluzione di problemi)."}
{"id": "3335796", "revid": "228587", "url": "https://it.wikipedia.org/wiki?curid=3335796", "title": "Crescendo (disambigua)", "text": ""}
{"id": "3335798", "revid": "149727", "url": "https://it.wikipedia.org/wiki?curid=3335798", "title": "Guinzano con Molino de' Perotti", "text": ""}
{"id": "3335801", "revid": "1442080", "url": "https://it.wikipedia.org/wiki?curid=3335801", "title": "Liconasco", "text": "Liconasco \u00e8 una frazione del comune italiano di Giussago. Costitu\u00ec un comune autonomo fino al 1872, quando fu aggregato al comune di Carpignago.\nStoria.\nLiconasco appare nel 1181 come \"Lucunaxi\"; appartenne alla Campagna Soprana ed era feudo del Monastero della Certosa di Pavia. Nel 1757 gli furono aggregati i comuni di Novedo, Moriago e San Colombanino. Nel 1872 fu soppresso e unito a Carpignago, a sua volta aggregato a Giussago nel 1928.\nSociet\u00e0.\nEvoluzione demografica.\nAbitanti censiti:"}
{"id": "3335802", "revid": "149727", "url": "https://it.wikipedia.org/wiki?curid=3335802", "title": "Liconasco con Noveto, Moirago e San Colombanino", "text": ""}
{"id": "3335803", "revid": "287204", "url": "https://it.wikipedia.org/wiki?curid=3335803", "title": "Crescendo (album)", "text": ""}
{"id": "3335808", "revid": "380453", "url": "https://it.wikipedia.org/wiki?curid=3335808", "title": "Supercoppa svizzera (pallavolo maschile)", "text": "La Supercoppa svizzera \u00e8 un trofeo per squadre di club svizzere organizzato dalla Swiss Volley.\nFormula.\nLa Supercoppa svizzera si svolge annualmente dal 1996 e vede sfidarsi in una gara unica la squadra vincitrice dello scudetto e quella vincitrice della Coppa di Svizzera."}
{"id": "3335813", "revid": "253269", "url": "https://it.wikipedia.org/wiki?curid=3335813", "title": "Doug E. Doug", "text": "Inizia la sua carriera come comico all'et\u00e0 di 17 anni. Ha recitato nel celebre film \"Cool Runnings - Quattro sottozero\" (1993), come migliore amico del protagonista."}
{"id": "3335815", "revid": "729019", "url": "https://it.wikipedia.org/wiki?curid=3335815", "title": "W70", "text": "W70 \u00e8 la designazione di una testata nucleare tattica sviluppata dagli Stati Uniti nei primi anni del 1970 in sostituzione della W63. La W70 fu progettata dal \"Lawrence Livermore National Laboratory\" in California nel 1973 e fu utilizzata dal missile tattico MGM-52 Lance in dotazione a diversi paesi aderenti alla NATO. Furono costruiti tra il 1973 e il 1977 circa 1250 ordigni nei modelli 0, 1 e 2 (900 ordigni), la testata aveva una potenza esplosiva variabile tra 1 e 100 chilotoni, selezionabili dall'operatore. Le testate furono ritirate dal servizio presso i reparti nel 1992 e successivamente distrutte.\nLa W70-modello 3 fu una versione modificata della W70 e fu una delle prime testate che in caso di conflitto con il patto di Varsavia poteva essere impiegata sul campo di battaglia con una \"radiazione maggiore\", cio\u00e8 una bomba al neutrone. L'ordigno aveva un rendimento esplosivo di circa 1 Kt, fu fabbricata tra del 1981-1983 in 380 esemplari e fu ritirata dal servizio entro il 1996.\nSi noti che misurare il potere distruttivo di un'arma ai neutroni in base alla sua resa esplosiva pu\u00f2 essere ingannevole in quanto la maggior parte delle ferite inflitte da quest'arma sono causate dal suo intenso impulso di radiazioni ionizzanti, non dall'onda d'urto o dal calore prodotti dallo scoppio.\nL'inventore della bomba ai neutroni, il fisico Samuel Cohen critic\u00f2 la descrizione della W70 come una \"bomba ai neutroni\":\n\"\"...non \u00e8 neanche lontanamente una \"bomba ai neutroni\". Invece di essere il tipo di arma che, nella coscienza popolare, uccide le persone e risparmia gli edifici, \u00e8 invece un'arma che uccide e distrugge fisicamente su vasta scala. La W70 non \u00e8 un'arma discriminante, come la bomba al neutrone\"\"."}
{"id": "3335817", "revid": "247222", "url": "https://it.wikipedia.org/wiki?curid=3335817", "title": "Greatest Hits (il meglio del peggio)", "text": ""}
{"id": "3335823", "revid": "119186984", "url": "https://it.wikipedia.org/wiki?curid=3335823", "title": "Schweizerische Centralbahn", "text": "La Schweizerische Centralbahn (SCB), letteralmente \"ferrovia centrale svizzera\", era una compagnia ferroviaria della Svizzera che ha operato dal 1853 al 1903 anno in cui \u00e8 stata nazionalizzata e incorporata nelle Ferrovie Federali Svizzere.\nStoria.\nLa Schweizerische Centralbahn fu fondata il 4 febbraio 1853, a Basilea, da Johann Jakob Speiser, Achilles Bischoff e Karl Geigy. La rete ferroviaria che venne costruita dalla societ\u00e0 un\u00ec la citt\u00e0 di Basilea, via Liestal, ad Olten. Per superare la barriera naturale dell'Hauenstein la SCB dovette costruire un tunnel di 2,5\u00a0km, molto lungo per l'epoca, tra L\u00e4ufelfingen e Trimbach (oggi sostituito da un tunnel di base di 8\u00a0km). Il nodo pi\u00f9 importante della compagnia fu la stazione di Olten, che fu stabilita come km 0, e dalla quale inizi\u00f2 la progressiva chilometrica nelle varie direzioni. Da Olten si potevano raggiungere Berna e Thun con la ferrovia Olten-Losanna; Zurigo con la ferrovia Zurigo-Olten, Bienne con la linea di base del Giura, e Lucerna con la ferrovia Olten-Lucerna.\nLa compagnia colleg\u00f2 le reti di Svizzera e Francia nel 1860 e della Germania nel 1873. Tra 1871 e 1875, la SCB e la Schweizerische Nordostbahn (Ferrovia del Nord-Est, NOB), in compartecipazione, realizzarono la B\u00f6zbergbahn via Pratteln e Brugg e tra 1873 e 1882 estesero la loro linea comune fino alla ferrovia del Gottardo e alla Aargauische S\u00fcdbahn da Rupperswil e Brugg a Immensee. Nel 1902 i 333\u00a0km di rete SCB vennero inglobati nella rete delle nuove FFS."}
{"id": "3335824", "revid": "1543377", "url": "https://it.wikipedia.org/wiki?curid=3335824", "title": "Still life (automa cellulare)", "text": "Negli automi cellulari, si definisce still life (in inglese \"natura morta\", letteralmente \"vita ferma\") una configurazione di celle che non modifica il proprio aspetto nel corso delle generazioni. Per questo motivo, una \"still life\" pu\u00f2 equivalentemente essere definita come un oscillatore di periodo uno (in gergo, \"p1\").\nUn nome equivalente per una \"still life\" \u00e8 configurazione stabile (\"stable pattern\").\nCaratteristiche definitorie della \"still life\".\nA rigore, una \"still life\" pu\u00f2 e deve essere considerata tale solamente se soddisfa certe caratteristiche definitorie, che escludono dalla definizione alcune configurazioni banali; una \"still life\":\nQuest'ultima richiesta \u00e8 la pi\u00f9 peculiare; sono state scoperte configurazioni stabili che sono scomponibili in tre sotto-configurazioni stabili, ma non in due, oppure in quattro sotto-configurazioni stabili, ma non in due o in tre. Per questo, si usa estendere la richiesta per definire una \"still life\" alla non-scomponibilit\u00e0 \"totale\" (che esclude anche la composizione di tre o quattro \"still life\" in una sola).\nOgni configurazione stabile composita viene denominata pseudo-\"still life, in contrasto con la \"still life in senso stretto (\"strict still life\"). Bench\u00e9 non sia affatto banale capire se una configurazione stabile sia una \"still life\" vera o composita, \u00e8 stato dimostrato che \u00e8 sempre possibile deciderlo in tempo polinomiale.\nRiguardo alle prima richiesta, si noti che esistono configurazioni infinite di celle vive che coprono stabilmente lo spazio; tali configurazioni sono dette agar, e sono caratterizzati da una periodicit\u00e0 (o pseudo-periodicit\u00e0) spaziale, come l'invarianza per traslazioni, riflessioni o glissoriflessioni. Esistono altres\u00ec configurazioni in grado di riempire l'intero spazio, generando un \"agar\" (essendo perci\u00f2 un sottoinsieme delle configurazioni a \"crescita quadratica\"), che vengono chiamate space-filler.\n\"Still life\" nel Gioco della vita.\nNel Gioco della vita di Conway, le \"still life\" sono oggetti molto comuni. Si pu\u00f2 facilmente dimostrare che il numero minimo di celle affinch\u00e9 possa esistere una \"still life\" in questo automa \u00e8 quattro; in particolare, quattro celle disposte a quadrato, come in Figura\u00a01, formano una configurazione detta \"block\" (\"blocco\"). Questa \u00e8 la \"still life\" pi\u00f9 ricorrente che si forma a partire da configurazioni casuali di celle, nonch\u00e9 la seconda in assoluto (la prima \u00e8 il blinker).. Se il quadrato \u00e8 \"ruotato\", come in Figura\u00a02, la configurazione \u00e8 detta \"tub\" (\"vasca\").\nIl numero di possibili \"still life\" in funzione del numero di celle \u00e8 stato tabulato, per i primi \"n\", da Niemiec e Koenig indipendentemente; per \"n\" da 1 a 15, tale numero \u00e8\nL'esempio pi\u00f9 celebre di \"space-filler\" in questo automa cellulare \u00e8 Max, che con le sue 187 celle \u00e8 anche il pi\u00f9 piccolo esempio noto di configurazione in grado di riempire lo spazio. \u00c8 stato dimostrato da Noam Elkies che non pu\u00f2 esistere un \"agar\" stabile la cui densit\u00e0 sia maggiore di 1/2; parlando invece in termini di configurazioni finite, sono possibili densit\u00e0 pi\u00f9 elevate: per quadrati fino a 20x20 sono state trovate soluzioni di ottimo adoperando tecniche per la ricerca operativa tipiche di un problema con vincoli; in seguito, \u00e8 stato possibile trovare soluzioni ottimali per quadrati di dimensione maggiore. Una lista delle densit\u00e0 massime \u00e8 stata compilata da Yorke-Smith."}
{"id": "3335835", "revid": "118669667", "url": "https://it.wikipedia.org/wiki?curid=3335835", "title": "Lucifero Martini", "text": "Vita.\nNato a Firenze da genitori originari di Pola, trascorse in Istria e a Gorizia gli anni della giovinezza, laureandosi poi in economia all'Universit\u00e0 di Trieste.\nArruolatosi nell'esercito italiano nel 1941, nel settembre del 1943 sopravvisse all'eccidio di Cefalonia. Convinto comunista, a gennaio del 1945 ader\u00ec al movimento popolare di liberazione della Jugoslavia, capeggiato da Tito. Fin dalla creazione dell'Unione degli Italiani dell'Istria e di Fiume ricopr\u00ec delle funzioni di primo piano in tutte le iniziative di carattere culturale, cos\u00ec come nell'organizzazione degli organi di stampa italiani sul territorio istro-quarnerino.\nAlla fine della guerra, fu membro della Commissione jugoslava alla conferenza di pace, divenendo stretto collaboratore di Edvard Kardelj e reclamando con forza l'annessione dell'Istria e di Fiume alla Jugoslavia socialista. Contemporaneamente, entr\u00f2 a far parte della redazione del quotidiano filojugoslavo di Pola \"Il Nostro Giornale\", che costitu\u00ec il principale organo di propaganda comunista in citt\u00e0 fino all'esodo della quasi totalit\u00e0 della popolazione italiana a seguito della firma del trattato di pace (10 febbraio 1947). Per i suoi scritti violentemente infamanti delle posizioni filoitaliane a Pola, venne condannato a due anni di reclusione (con la condizionale) dalle autorit\u00e0 militari anglo-americane. Successivamente, Martini divenne il primo caporedattore del quotidiano di Fiume \"La Voce del Popolo\", della cui redazione faceva parte ancora all'epoca della stampa dei primi numeri clandestini, in tempo di guerra. Per lunghi anni, fu anche caporedattore del periodico \"Panorama\", oltre che cofondatore e redattore della rivista \"La Battana\".\nMartini fu uomo di lettere assai prolifico: si dedic\u00f2 a svariati generi letterari, dalla poesia alla narrativa, dalla libellistica al giornalismo, non disdegnando nemmeno la produzione di opere teatrali e radiodrammi. Oltre a ci\u00f2, fu critico letterario e cinematografico. Grazie alla sua attivit\u00e0 di giornalista e letterato nacquero riviste come \"Arte e lavoro\" e \"Orizzonti\".\nNegli ultimi anni della sua vita, Martini assistette alla distruzione del socialismo jugoslavo e allo sfacelo dello stato plurietnico e socialista cui aveva dedicato l'intera esistenza. Nelle opere poetiche dell'epoca, denunci\u00f2 la percezione della propria solitudine e della propria impotenza di fronte al presente, confessando la sensazione d'incertezza nei confronti del futuro, visto come poco rassicurante. L'amarezza sostitu\u00ec quindi la speranza di un futuro migliore: nell'ultimo Martini torn\u00f2 quindi ancora una volta un tema gi\u00e0 affrontato in svariati casi: la giustezza della lotta contro il nazifascismo e l'adesione al credo comunista intesa in senso liberatorio.\nLa poetica di Martini.\nIl percorso poetico di Lucifero Martini affonda le sue radici creative da una parte nella sua esperienza di guerra partigiana nell'ultimo scorcio della seconda guerra mondiale, dall'altra nella completa adesione al credo comunista, assimilato con l'impegno politico immediatamente post bellico. Martini attinger\u00e0 a questi due filoni lungo tutta la vita, altalenando l'esaltazione di questi temi al ricordo di eventi vissuti, al rammarico per le promesse radiose non mantenute. In questo senso l'opera martiniana pu\u00f2 essere considerata come un \"pendolo\", con andamento altalenante fra l'istanza intimistica e riflessiva e quella sociale.\nLa poetica martiniana \u00e8 stata spesso abbinata \"tout court\" al neorealismo: la descrizione dell'evento \u00e8 partecipata, quasi il poeta fosse all'interno del quadro stesso:\nIn realt\u00e0, Martini ben presto si allontan\u00f2 nella poesia dalla scrittura socialmente impegnata: a partire dal 1955 egli inizi\u00f2 un percorso di approfondimento dell'interiorit\u00e0, in un certo senso impressionista. Questo percorso, di lenta maturazione, pu\u00f2 dirsi concluso negli anni settanta del XX secolo, con le raccolte \"Il segno del Mare\", \"La bora spegne il fuoco\", \"Aroma d'alga\" e \"Vento sul mare\".\nCol passare degli anni e la prospettiva dello sfacelo jugoslavo successivo alla morte di Tito, Martini pass\u00f2 anche ad una meditazione critica sulla condizione umana, con un distacco dalla precedente predisposizione neorealistico-positivista: ormai il suo credo ideologico non trovava pi\u00f9 riscontro nella comune vita quotidiana e nella realt\u00e0 politico-storica. In netta antitesi, altre raccolte martiniane ritornarono prepotentemente alle vecchie tematiche, quasi a simboleggiare la difficolt\u00e0 di Martini di fare i conti con la nuova fase storica nella quale si trovava costretto a vivere, e che lo vide profondamente sconcertato a causa di quello che egli consider\u00f2 un tradimento dei principi e degli ideali del sistema comunista jugoslavo.\nLa poesia, bench\u00e9 di denuncia, non cambia il corso della storia: ad un certo punto anche Martini \u00e8 costretto ad arrendersi. Prende atto che gli uomini e il socialismo in cui aveva creduto con caparbia passione e per cui aveva combattuto erano inesorabilmente in declino. Allora si rivolge al passato, struggendosi nell'intimo nel rivedere i tempi andati in una nuova prospettiva. Il nuovo stato d'animo \u00e8 chiaramente identificabile nella silloge \"A colloquio con la citt\u00e0\" (1987): un continuo dialogo con l'amata Fiume, cui indirizza le sue suggestioni e che alcune volte svolge il ruolo di \"alter ego\" del poeta:\nLe ultime prove poetiche di Martini risalgono agli anni novanta, che - sulla scia del crollo del muro di Berlino - sotterrano definitivamente un'epoca: \u00e8 il colpo di grazia per Martini: l'amarezza sostituisce definitivamente la speranza in un futuro migliore, persa nel gorgo dell'ultimo conflitto balcanico. L'et\u00e0 dell'autore, oramai ottantenne, \u00e8 tale da indurlo ad un mesto bilancio esistenziale, ravvivato di tanto in tanto dall'estrema rivendicazione della giustezza della lotta contro il nazifascismo. In alcuni rari componimenti, Martini accenna rapidamente anche all'esodo dei fiumani: un tema precedentemente mai trattato, come mai aveva trattato il tema - ora presente in qualche sprazzo - del magro destino della comunit\u00e0 italiana istro-quarnerina:\nLa narrativa.\nIn trent'anni di attivit\u00e0 letteraria, Martini ha prodotto una quindicina fra romanzi brevi e racconti lunghi, ponendosi un obiettivo specifico: raccontare mezzo secolo di vita della comunit\u00e0 nazionale e di storia locale.\nLe prime prove di scrittura risalgono al dramma \"Ritrovarsi liberi\", scritto nel 1945 su commissione di Ljubo Drndi\u0107 per la compagnia teatrale partigiana \"Otokar Ker\u0161ovani\". Fu il primo dramma in lingua italiana nato nelle file partigiane, ma sfortunatamente il manoscritto and\u00f2 perso.\nNella sua opera Martini si ispira al passato recente, alla lotta partigiana, che per lui \u00e8 polo di riferimento fisso per giudicare le deviazioni del presente. L'intento \u00e8 manifestamente pedagogico, volendo essere un modo di indicare ai connazionali della minoranza italiana in Jugoslavia una chiave di lettura ad un tempo teleologica e ideologica: il futuro degli italiani dell'Istria e di Fiume \u00e8 indicato nel passato di lotta per la liberazione di queste terre e per la creazione di una nuova societ\u00e0 socialista autogestita all'interno della Jugoslavia di Tito. Lo stile narrativo \u00e8 legato al neorealismo e al verismo, funzionale alle tematiche \"impegnate\" delle quali Martini si occupa. Viene abbandonata la letteratura di evasione, consolatoria, in favore d'una concezione militante dell'arte, impegnata a trasformare la realt\u00e0, non soltanto a descriverla e a narrarla.\nNella letteratura di Martini due elementi emergono continuamente: l'individuo che si muove all'interno della societ\u00e0 e di essa esprime dubbi, speranze, certezze, e la memoria, che si rif\u00e0 ai tempi della guerra di liberazione e ai suoi ideali. Dunque un'attivit\u00e0 letteraria al servizio di un progetto politico, apparentemente immune dal contagio delle debolezze umane.\nMartini giornalista, critico e storico.\nLucifero Martini ha trascorso oltre trent'anni nei mezzi d'informazione jugoslavi in lingua italiana, dalla carta stampata alla radio, dalla televisione al cinema, producendo centinaia di articoli, saggi, opere di critica letteraria ed artistica.\nNel settore storico, Martini ha al suo attivo due opere di memorialistica: \"Parlano i protagonisti\" (1976), dedicato agli \"italiani e croati di Fiume che combatterono e morirono per l'affermazione della rivoluzione socialista\", e \"I protagonisti raccontano\" (1983), in cui Martini propone le testimonianze dei combattenti provenienti dall'Italia che parteciparono alla guerra partigiana in Jugoslavia.\nPremi.\nLucifero Martini vinse svariati premi al concorso \"Istria Nobilissima\", sia nel settore della poesia che in quello della narrativa. Oltre a ci\u00f2, nel corso della sua vita ha pure ottenuto numerosi riconoscimenti, quali il \"Premio Citt\u00e0 di Fiume\", il \"Premio Drago Gervais\" e la \"Penna d'oro dell'Associazione giornalisti della Croazia\".\nOpere.\nRaccolte di poesie.\nLe poesie di Lucifero Martini si trovano nelle seguenti antologie delle opere premiate al concorso \"Istria Nobilissima\":\nAltre raccolte pubblicate:\nRomanzi e racconti.\nPubblicati nelle antologie di \"Istria Nobilissima\"\nPubblicati nella rivista \"La Battana\":\nAltri romanzi pubblicati:"}
{"id": "3335849", "revid": "287204", "url": "https://it.wikipedia.org/wiki?curid=3335849", "title": "Rudolf Swideriski", "text": "Figlio dell'industriale Philipp Swideriski, in giovent\u00f9 si interess\u00f2, oltre che agli scacchi, alla musica. Disput\u00f2 il primo torneo nel Congresso della Federazione tedesca (\"Deutschen Schachbundes\") di Eisenach del 1896.\nSuccessivamente si afferm\u00f2 come uno dei pi\u00f9 promettenti giocatori tedeschi, vincendo nel 1900 a Monaco il torneo A (\"Hauptturnier\") della Federazione tedesca con 17/21 e ottenendo il titolo di Maestro.\nAltri risultati:\nNel torneo di Ostenda 1907 non termin\u00f2 ai primi posti, ma vinse le partite con Akiba Rubinstein (vincitore del torneo) e Joseph Blackburne.\nAffetto da una grave malattia e non volendo sottoporsi ad un intervento chirurgico, mor\u00ec suicida nel 1909 all'et\u00e0 di 31 anni. Secondo lo storico degli scacchi Edward Winter le cause del gesto sono da attribuire anche al fatto che era stato coinvolto in una causa legale.\nAlcune partite di Rudolf Swideriski:"}
{"id": "3335850", "revid": "2018934", "url": "https://it.wikipedia.org/wiki?curid=3335850", "title": "A.B. Caronno Softball", "text": "La A.B. Caronno Softball \u00e8 una societ\u00e0 sportiva di Caronno Pertusella, comune in provincia di Varese.\nDisputa gli incontri casalinghi nello stadio \"Francesco Nespoli\" loc.Bariola.\nNella stagione 2019 disputa i campionati seniores (A1) Under 18 Under 15 Under 12 Mini e Amatoriale."}
{"id": "3335861", "revid": "1226", "url": "https://it.wikipedia.org/wiki?curid=3335861", "title": "Marija Golubni\u010daja", "text": ""}
{"id": "3335863", "revid": "767487", "url": "https://it.wikipedia.org/wiki?curid=3335863", "title": "Due volte Giuda", "text": "Due volte Giuda \u00e8 un film del 1969, diretto da Nando Cicero."}
{"id": "3335868", "revid": "298229", "url": "https://it.wikipedia.org/wiki?curid=3335868", "title": "Maria Golubnichaya", "text": ""}
{"id": "3335872", "revid": "124808", "url": "https://it.wikipedia.org/wiki?curid=3335872", "title": "Solo contro tutti", "text": ""}
{"id": "3335874", "revid": "1442080", "url": "https://it.wikipedia.org/wiki?curid=3335874", "title": "South Australian Open gennaio 1982 - Singolare", "text": "Il singolare del South Australian Open gennaio 1982 \u00e8 stato un torneo di tennis facente parte della categoria Grand Prix.\nRod Frawley ha battuto in finale Lloyd Bourne 2-6, 6-3, 6-2."}
{"id": "3335877", "revid": "767487", "url": "https://it.wikipedia.org/wiki?curid=3335877", "title": "Solo contro tutti (film 1965)", "text": "Solo contro tutti \u00e8 un film del 1965 diretto da Antonio del Amo.\nTrama.\nBill James assiste da bambino all'omicidio di suo padre, Jesse James, ucciso a tradimento da Bob Ford. Vent'anni dopo Bill \u00e8 diventato adulto, allontanandosi dal Missouri, per evitare l'odio provocato dai discorsi sul padre. Nel ranch Tre Stelle, Dorothy assume Bill come stalliere, ma ben presto viene coinvolto nelle persecuzioni che la fattoria e la ragazza subiscono ad opera di Marshall, un allevatore potente. I primi scontri tra Bill e Marshall non portano ad alcuna soluzione; ma Bill, incriminato per l'omicidio di un uomo, \u00e8 costretto a fuggire. Nascono intanto in lui i primi sospetti che Marshall e lo zio omicida siano la stessa persona; e allorch\u00e9 i sospetti diventano certezza, torna al villaggio, sfida Bob Ford e lo uccide."}
{"id": "3335884", "revid": "298229", "url": "https://it.wikipedia.org/wiki?curid=3335884", "title": "Maria Golubnichaja", "text": ""}
{"id": "3335885", "revid": "486946", "url": "https://it.wikipedia.org/wiki?curid=3335885", "title": "Equus (genere)", "text": ""}
{"id": "3335887", "revid": "1305772", "url": "https://it.wikipedia.org/wiki?curid=3335887", "title": "Guaruj\u00e1 Open 1982 - Singolare", "text": "Il singolare del torneo di tennis Guaruj\u00e1 Open 1982, facente parte della categoria Grand Prix, ha avuto come vincitore Van Winitsky che ha battuto in finale Carlos Kirmayr 6-3, 6-3."}
{"id": "3335888", "revid": "682087", "url": "https://it.wikipedia.org/wiki?curid=3335888", "title": "Episodi di Night Stalker", "text": "I primi sei episodi della prima ed unica stagione della serie televisiva Night Stalker sono stati trasmessi negli Stati Uniti dal 29 settembre al 10 novembre 2005 su ABC, il settimo episodio \u00e8 stato successivamente reso disponibile per il download su iTunes, mentre i restanti tre episodi sono stati trasmessi dal 7 febbraio al 17 marzo 2006 sempre su \"iTunes\". In Italia \u00e8 andata in onda in prima visione dal 28 febbraio al 2 maggio 2006 sul canale satellitare Fox, con la trasmissione di tutti gli episodi e replicata successivamente a distanza anche da Steel. In chiaro viene trasmessa per la prima volta dal 16 agosto 2012 al 14 settembre 2012 su Giallo.\nGli ultimi due episodi, \"Ascendant\" e \"The M Word\", sono stati sceneggiati ma non sono mai stati prodotti."}
{"id": "3335890", "revid": "287204", "url": "https://it.wikipedia.org/wiki?curid=3335890", "title": "Marija Golubnicaja", "text": ""}
{"id": "3335891", "revid": "767487", "url": "https://it.wikipedia.org/wiki?curid=3335891", "title": "Solo contro tutti (film 1931)", "text": "Solo contro tutti (\"The Pocatello Kid\") \u00e8 un film del 1931 diretto da Phil Rosen.\nTrama.\ntrama su AFI\nProduzione.\nIl film fu prodotto dalla Tiffany Productions.\nDistribuzione.\nDistribuito negli Stati Uniti dalla Tiffany Productions, usc\u00ec in sala il 6 dicembre 1931. L'Amity Pictures lo distribu\u00ec nuovamente sul mercato americano nel 1937, mentre in Europa venne presentato in Germania Federale il 24 novembre 1950 con il titolo \"Sheriff und Str\u00e4fling\"."}
{"id": "3335892", "revid": "287204", "url": "https://it.wikipedia.org/wiki?curid=3335892", "title": "Onondo", "text": ""}
{"id": "3335893", "revid": "287204", "url": "https://it.wikipedia.org/wiki?curid=3335893", "title": "Ononokus", "text": ""}
{"id": "3335895", "revid": "21981", "url": "https://it.wikipedia.org/wiki?curid=3335895", "title": "Arsen Borisovi\u010d Kozoev", "text": ""}
{"id": "3335900", "revid": "287204", "url": "https://it.wikipedia.org/wiki?curid=3335900", "title": "Tsunbear", "text": ""}
{"id": "3335901", "revid": "287204", "url": "https://it.wikipedia.org/wiki?curid=3335901", "title": "Kumasyun", "text": ""}
{"id": "3335907", "revid": "1442080", "url": "https://it.wikipedia.org/wiki?curid=3335907", "title": "U.S. Pro Indoor 1982 - Singolare", "text": "Il singolare del torneo di tennis U.S. Pro Indoor 1982, facente parte della categoria Grand Prix, ha avuto come vincitore John McEnroe che ha battuto in finale Jimmy Connors 6-3, 6-3, 6-1."}
{"id": "3335909", "revid": "287204", "url": "https://it.wikipedia.org/wiki?curid=3335909", "title": "Furiijio", "text": ""}
{"id": "3335911", "revid": "1305772", "url": "https://it.wikipedia.org/wiki?curid=3335911", "title": "Shakhrihon", "text": "Shakhrihon (in cirillico \u0428\u0430\u04b3\u0440\u0438\u0445\u043e\u043d) \u00e8 il capoluogo del distretto di Shakhrihon nella regione di Andijan, in Uzbekistan. Si trova nella valle di Fergana. Precedentemente la citt\u00e0 si chiamava \u0421\u0442\u0430\u043b\u0438\u043d\u043e (\"Stalino\") e poi fino al 1970 \u041c\u043e\u0441\u043a\u043e\u0432\u0441\u043a\u0438\u0439 (\"Moskovskij\")."}
{"id": "3335913", "revid": "6923", "url": "https://it.wikipedia.org/wiki?curid=3335913", "title": "Lamborghini L140 V10 Italdesign Cal\u00e0", "text": "La Lamborghini Cal\u00e0 \u00e8 la concept car di una vettura sportiva a due posti realizzata dalla Lamborghini nel 1995.\nSviluppo.\nRealizzata dalla Italdesign di Giorgetto Giugiaro, trae il suo nome da un'esclamazione del dialetto piemontese che significa \"scesa o sceso\" probabilmente riferito alla cilindrata o al numero di cilindri (entrambi inferiori alla coeva Lamborghini Diablo) oppure \"cala!\" diminuisci le pretese, sempre riferito alla pi\u00f9 blasonata vettura della casa bolognese. Venne presentata per la prima volta al pubblico presso il salone dell'automobile di Ginevra del 1995.\nTecnica.\nLa Cal\u00e0 \u00e8 alimentata da un motore V10 centrale da 3,9 litri di cilindrata e una potenza di 300 kW (408 CV) a 7200 giri/min; motore nato nel 1988 per il prototipo P 140 che Audi rispolverer\u00e0, aggiornandolo e aumentandone la cilindrata, per impiegarlo su Gallardo, R8 ed altri modelli S o RS della sua gamma. La potenza viene trasmessa tramite un cambio a sei marce manuale all'asse posteriore. Da 0 a 100 km/h la vettura accelera in circa 5 secondi, mentre la velocit\u00e0 massima \u00e8 di circa 290 km/h."}
{"id": "3335916", "revid": "1442080", "url": "https://it.wikipedia.org/wiki?curid=3335916", "title": "Vi\u00f1a del Mar Open 1982 - Singolare", "text": "Il singolare del torneo di tennis Vi\u00f1a del Mar Open 1982, facente parte della categoria Grand Prix, ha avuto come vincitore Pedro Rebolledo che ha battuto in finale Ra\u00fal Ram\u00edrez 6-4, 3-6, 7-6."}
{"id": "3335919", "revid": "767487", "url": "https://it.wikipedia.org/wiki?curid=3335919", "title": "Documento Z 3", "text": "Documento Z 3 \u00e8 un film di genere spionistico del 1942 diretto da Alfredo Guarini ed ambientato nel contesto delle vicende belliche che si sono svolte nei Balcani nel 1941.E`considerato il primo film a cui Federico Fellini abbia partecipato come co-sceneggiatore, non accreditato.\nTrama.\nJugoslavia, 1941. Sandra Morini, dalmata di origini italiane, per sfuggire alla polizia che la sospetta di spionaggio, si rifugia presso una localit\u00e0 di montagna, dove viene arrestata su denuncia di Sullich, che lei credeva un amico. Pi\u00f9 tardi la donna viene liberata perch\u00e9 lo stesso Sullich, che intanto si \u00e8 rivelato essere un agente del controspionaggio jugoslavo, le propone di collaborare per mettere le mani su un importante documento segreto, conosciuto con il codice Z 3, che si trova in possesso di Ivan Petrov, commissario politico sovietico inviato in missione nel paese balcanico.\nIn quel dossier ci sono le prove che l'adesione jugoslava all'Asse \u00e8 un doppio gioco che copre le vere intenzioni di Belgrado di collaborare con i Russi. La Morini riesce, durante una serata intima con Petrov, a fotografare il documento. Quando i partigiani dell'alleanza con l'URSS prendono il potere, lei tenta la fuga, ma viene intercettata a Zagabria da Sullich che la costringe a salire su un aereo. Pensa che per lei sia finita, ma poi si rende conto che stanno volando sopra il mare Adriatico verso l'italia. A quel punto Sullich si presenta come un agente dei servizi segreti italiani e, per giunta, innamorato di lei. Compiuta la loro missione, i due agenti si abbracciano poco prima di atterrare a Venezia.\nRealizzazione del film.\nSoggetto e sceneggiatura.\nAutore del soggetto del film fu Corrado Sofia, un giornalista che si era trovato presente in Jugoslavia quando, nel marzo 1941, un colpo di stato aveva rovesciato il governo filo - Asse, causando l'intervento militare della Wehrmacht e delle truppe italiane. Su questa idea si innest\u00f2 la sceneggiatura scritta soprattutto da Guarini, con il quale collaborarono lo scrittore Ercole Patti ed il critico cinematografico del \"Messaggero\", Sandro De Feo. Nonostante che durante la guerra la cinematografia italiana fosse esortata a produrre film di propaganda bellica (nel 1940 era stato anche costituito un apposito Comitato, presieduto dal Ministro Pavolini) questo fu l'unico di genere spionistico ad avere un qualche collegamento con l'attualit\u00e0 militare, presentando tuttavia la guerra nei Balcani in modo che non piacque agli alleati tedeschi, cosicch\u00e9 il film non ottenne in Germania il nulla osta della censura.\nProduzione.\n\"Documento Z 3\" venne realizzato presso gli studi cinematografici Fert a Torino. Le riprese iniziarono nel dicembre del 1941 e furono completate, girando alcune scene esterne in una base aerea militare nei pressi di Torino che poi diventer\u00e0 l'aeroporto civile di Caselle, nei primi giorni del marzo 1942. Fu l'unica pellicola prodotta nel 1941 dagli \"Artisti Associati\". Durante la lavorazione venne presentato come un film che \u00abper la prima volta mostra l'opera oscura, da \"eroi senza gloria\", che i nostri (italiani - n.d.r.) hanno svolto in Jugoslavia per smascherare la doppiezza serba e la politica bifronte di quel Paese\u00bb.\nInterpreti.\n\"Documento Z 3\" \u00e8 stato l'ultimo dei tre film \"minori\", interpretati da Isa Miranda dopo il suo rientro in Italia al termine della poco fortunata parentesi hollywoodiana. Termin\u00f2 con esso un periodo di ostracismo sancito verso di lei dal Minculpop per alcune sue dichiarazioni riguardo all'invasione della Polonia nel 1939 da parte della Germania che, vere o presunte, erano state diffuse dalla \"Paramount\" mentre lei era ancora negli USA. Emarginata dalle case produttrici (a parte gli \"Artisti Associati\"), le cose per lei cambiarono solo dopo un incontro di chiarimento con Mussolini. Con la tematica patriottica di \"Documento Z 3\" Guarini, che oltre ad essere li regista del film era anche il marito della Miranda, sanciva il rientro nel mondo cinematografico italiano dell'attrice, che ha definito il suo ruolo in questo film \u00abun personaggio alla Dietrich\u00bb.\nBench\u00e9 incentrato in gran parte sul personaggio della Miranda, ii film propose anche l'interpretazione di un ormai affermato Claudio Gora, generalmente lodata nei commenti della critica, e fu una delle prime prove della lunghissima filmografia di Aroldo Tieri, all'epoca ventiquattrenne .\nAccoglienza.\nIl fatto che \"Documento Z 3\" rientrasse nel filone delle pellicole patriottiche non imped\u00ec che numerosi commentatori avanzassero nei confronti del film dubbi e riserve. \u00abIn definitiva - cos\u00ec scrisse \"L'Illustrazione italiana\" - queste avventure ci appaiono troppo facili ed eccessivamente accomodate ai fini del racconto. Fatto sta che ai fatti ed ai personaggi di \"Documento Z 3\" non riusciamo a credere, anche per una regia troppo blanda, priva di vigore ed effetto\u00bb. \"Cinema\", nel ricordare che \u00abAmericani, francesi e tedeschi hanno insistito a lungo in un genere come questo e, bisogna riconoscerlo, con risultati sempre migliori di quelli raggiunti da Guarini\u00bb, giudic\u00f2 il film frutto di una \u00abtecnica ingenua e quanto mai semplicistica\u00bb. \nAnche \"La Stampa\", che pure concesse al film il merito di descrivere le gesta di \u00abquelli che in singolarissimi avamposti lottando con fredda audacia hanno il diritto di essere chiamati combattenti\u00bb, ne riconobbe i limiti: \u00abEra un romanzo tale da esigere ogni cura nei suoi sviluppi. Invece la sceneggiatura qua e l\u00e0 \u00e8 corriva, il dialogo un po' dozzinale e da questi due elementi deriva l'incertezza del film\u00bb. L'unico commento positivo rest\u00f2 quello del \"Corriere della sera\": \u00abPu\u00f2 parere impossibile, ma sono riusciti a fare un film divertente su una materia abusata come quella dello spionaggio\u00bb.\nI giudizi sulla Miranda furono diversi e contrastanti. Per \"Cinema\" la prestazione della Miranda \u00ab\u00e8 la solita vista in questi ultimi tempi, in cui non riesce a scuotersi da quel torpore patetico e melodrammatico in cui \u00e8 caduta., mentre per \"Film\" \u00abci troviamo di fronte ad una Miranda meno patetica, finalmente; in questo film in alcuni quadri, che sono certo i migliori, ella \u00e8 sorniona, agile, elegante come un gatto.\u00bb. E se per \"la Stampa\" \u00absiamo ancora un po' lontani dall'attrice attenta e vibrante, desiderosa soltanto di schiettezza, che tutti ammirammo\u00bb, per \"Cine magazzino\" \u00abfinalmente si \u00e8 riveduita un Miranda che non \u00e8 pi\u00f9 una \"cartolina illustrata\" e si irrigidisce in pose manierate, ma una Miranda calda, spontanea quasi sempre, tornata a muoversi ed a soffrire come le creature di questa terra\u00bb."}
{"id": "3335921", "revid": "1429175", "url": "https://it.wikipedia.org/wiki?curid=3335921", "title": "Economia della Repubblica Ceca", "text": "L'economia della Repubblica Ceca rientra tra le economie avanzate dell'Europa orientale.\nIl settore dei servizi acquisisce sempre maggiore importanza a discapito dell'industria pesante, anche se la grande recessione ha rallentato notevolmente la crescita economica del paese.\nDopo una recessione negli anni 1997-1998, una ripresa a cavallo del millennio e un nuovo rallentamento in concomitanza con la crisi mondiale del 2001, a partire dal 2002 il Paese \u00e8 cresciuto a ritmi consistenti e sempre pi\u00f9 elevati: il tasso di crescita anno \u00e8 aumentato costantemente dall'1,9% del 2002 al 6,8% del 2006. In media, il tasso annuo di crescita tra il 2000 ed il 2007 \u00e8 stato pari al 4,4%. Tuttavia, anche la Repubblica Ceca \u00e8 stata colpita dalla crisi economica mondiale, che ha causato prima un rallentamento della crescita nel 2008 e poi una recessione l'anno successivo (-4,1%). Nel biennio successivo, la crescita del PIL \u00e8 stata intorno al 2%, molto pi\u00f9 moderata che prima della crisi.\nA livello di reddito pro-capite, il Paese \u00e8 il secondo pi\u00f9 ricco dell'Europa orientale dopo la Slovenia, con un PIL pro-capite a parit\u00e0 di potere d'acquisto pari all'80% della media dell'Unione europea nel 2010, sostanzialmente invariato rispetto al 1995.\nStruttura economica.\nAgricoltura.\nI cereali, in particolare frumento e orzo, occupano pi\u00f9 della met\u00e0 del seminativo nel paese, mentre circa il 25% \u00e8 occupato da foraggi.\nIl settore agricolo occupa meno del 5% della forza lavoro del paese. L'allevamento \u00e8 soprattutto quello bovino, mentre la pesca \u00e8 attiva nelle acque interne. Notevole anche la produzione di legname.\nIndustria.\nL'attivit\u00e0 industriale genera pi\u00f9 del 3,1 del PIL della Repubblica Ceca. Il panorama industriale \u00e8 differenziato ed \u00e8 caratterizzato piccole e medie imprese. Grande importanza hanno avuto gli investimenti tedeschi nel mercato ceco, quali l'acquisizione di importanti settori nel mondo della meccanica, della chimica e dell'elettronica. Tra i pi\u00f9 rilevanti, l'acquisizione da parte del gruppo Volkswagen dell'industria automobilistica Skoda. L'industria \u00e8 solida perch\u00e9 il paese dispone di buone risorse minerarie: carbone, uranio, piombo e argento. Presso le zone minerarie si trovano le industrie siderurgiche e metallurgiche; quelle meccaniche e automobilistiche sono invece nelle grandi citt\u00e0 come Praga e Plze\u0148.\nServizi.\nIl settore terziario ha avuto un notevole incremento a decorrere dagli anni novanta. Nel 1990, tale settore contribuiva al 25% del PIL Ceco, mentre nel 2001 la quota era salita al 54%. Pi\u00f9 della met\u00e0 della forza lavoro trova impiego in questo settore.\nForza lavoro e occupazione.\nIn merito alle opportunit\u00e0 di sviluppo, la Repubblica Ceca offre interessanti prospettive per gli investitori stranieri. Fattori favorevoli per gli investimenti diretti esteri sono infatti la posizione geografica strategica in Europa centro-orientale, manodopera qualificata e figure altamente specializzate a costi inferiori alla media europea (anche se in aumento), quadro buono delle infrastrutture, facilit\u00e0 di accesso al credito, una politica degli incentivi perfettibile ma efficace e infine una fiscalit\u00e0 favorevole per investimenti di grosse dimensioni. Nel 2017 gran parte degli investimenti diretti esteri si \u00e8 indirizzata verso il settore manifatturiero (29,2%), seguito da quello finanziario e assicurativo (28,8%) e dall'immobiliare (9,4%).\nMoneta e inflazione.\nDal 1993 la moneta avente corso legale \u00e8 la corona ceca. Il Trattato di Atene (2003), tuttavia, vincola il Paese ad aderire all'euro, seppure una data non sia stata fissata.\nMentre nella seconda met\u00e0 degli anni novanta l'inflazione oscillava tra l'8 ed l'11% annuo, a partire dal 1999 essa si \u00e8 notevolmente ridotta e dal 2002 non ha mai superato il 3%, con l'eccezione del 2008 (6,3%), anno in cui il tasso di inflazione sub\u00ec un'accelerazione in tutto il mondo a causa dei forti aumenti dei prezzi delle materie prime."}
{"id": "3335927", "revid": "339392", "url": "https://it.wikipedia.org/wiki?curid=3335927", "title": "Documento Z-3", "text": ""}
{"id": "3335929", "revid": "1442080", "url": "https://it.wikipedia.org/wiki?curid=3335929", "title": "Denver Open 1982 - Singolare", "text": "Il singolare del torneo di tennis Denver Open 1982, facente parte della categoria Grand Prix, ha avuto come vincitore John Sadri che ha battuto in finale Andr\u00e9s G\u00f3mez 4-6, 6-1, 6-4."}
{"id": "3335930", "revid": "167951", "url": "https://it.wikipedia.org/wiki?curid=3335930", "title": "Documento Z3", "text": ""}
{"id": "3335933", "revid": "1762097", "url": "https://it.wikipedia.org/wiki?curid=3335933", "title": "Paolo De Magistris", "text": "Fu sindaco di Cagliari per due volte e consigliere regionale.\nBiografia.\nNacque a Cagliari da una nobile famiglia sarda di origine piemontese, figlio di Edmondo, conte di Castella, famoso medico della nobilt\u00e0 e dei poveri del Castello, e di sua moglie, la nobile Agnese Ballero. Spos\u00f2 Orazia De Magistris, sua cugina di primo grado, che gli diede un figlio. \u00c8 fratello del cardinale Luigi De Magistris.\nStudi\u00f2 nella sua citt\u00e0 natale fino all'universit\u00e0, dove frequent\u00f2 la facolt\u00e0 di giurisprudenza, senza tuttavia concludere gli studi. Fu direttore dei servizi all'assessorato dell'industria della Regione autonoma della Sardegna.\nIn particolare dopo la scomparsa della moglie, la sua vita \u00e8 stata dedicata agli studi sulla sua citt\u00e0 ed all'attivit\u00e0 politica. Profondamente religioso, in politica \"Don Paolo\" aveva un consenso personale molto forte, dovuto anche all'austerit\u00e0 della sua condotta: uno dei simboli di tale etica erano i suoi spostamenti su una Fiat 126 blu. \nNel 1990, poco dopo la rielezione in Consiglio comunale, si dimise ed abbandon\u00f2 la politica.\nDa sindaco accolse in citt\u00e0 nel 1970 Papa Paolo VI e nel 1985 Papa Giovanni Paolo II."}
{"id": "3335936", "revid": "1543377", "url": "https://it.wikipedia.org/wiki?curid=3335936", "title": "Boise City", "text": "Boise City \u00e8 un comune (\"city\") degli Stati Uniti d'America e capoluogo della contea di Cimarron nello Stato dell'Oklahoma. La popolazione era di 1,266 abitanti al censimento del 2010. Secondo l'\"Encyclopedia of Oklahoma History and Culture\", l'origine del nome della citt\u00e0 non \u00e8 chiara.\nGeografia fisica.\nBoise City \u00e8 situata a (36.730115, -102.511419).\nSecondo lo United States Census Bureau, ha un'area totale di .\nStoria.\nBoise City fu fondata nel 1908 dai costruttori J. E. Stanley, A. J. Kline e W. T. Douglas (tutti impegnati nella Southwestern Immigration and Development Company di Guthrie) e che pubblicizzarono e distribuirono opuscoli che promuovevano la citt\u00e0 come un elegante citt\u00e0 alberata con strade asfaltate, numerose attivit\u00e0 commerciali, servizio ferroviario e un pozzo artesiano. Vendettero 3.000 lotti ai compratori che scoprirono, al loro arrivo, che nessuna delle informazioni contenute nella brochure era vera. Oltre a usare pubblicit\u00e0 falsa, i tre uomini non avevano titolo per i lotti che vendevano. Stanley e Kline furono condannati per frode postale e inviati al penitenziario federale di Leavenworth, Kansas. Stanley e Kline scontarono due anni di mandato nel penitenziario. Douglas mor\u00ec di tubercolosi prima di iniziare la sua condanna. Tuttavia, la citt\u00e0 prese forma e fu incorporata il 20 luglio 1925.\nL'\"Encyclopedia of Oklahoma History and Culture\" dice che l'origine del nome della citt\u00e0 non \u00e8 chiara, ma offre tre possibilit\u00e0: (1) un capitano Boice che era un eroe nella guerra civile americana, (2) la citt\u00e0 di Boise, Idaho, o (3) la Boise Cattle Company, che gestiva il bestiame nell'area. \u00c8 stato ipotizzato nel documentario di Ken Burns, \"The Dust Bowl\", che il nome della citt\u00e0 fu scelto come parte della truffa originale per inferire una falsa immagine della citt\u00e0, poich\u00e9 \"bois\u00e9\" in francese significa \"boscoso\".\nLa prosperit\u00e0 di Boise City negli anni 1930, come quella della contea di Cimarron in generale, fu gravemente influenzata dalla sua posizione nel cuore della regione del Dust Bowl.\nBoise City era la sede di un evento insolito durante la seconda guerra mondiale, quando fu bombardata per errore da un amichevole equipaggio dei bombardieri statunitensi durante l'allenamento. L'attentato avvenne il 5 luglio 1943, alle 12:30 circa da un bombardiere del Boeing B-17 Flying Fortress. Ci\u00f2 accadde perch\u00e9 i piloti che eseguivano la pratica del bersaglio si disorientarono e scambiarono le luci attorno alla piazza come bersaglio. Nessuno rimase ucciso nell'attacco (solo le bombe furono usate e la piazza era deserta all'epoca), ma i piloti erano imbarazzati. Per il 50\u00ba anniversario dell'incidente, l'equipaggio del bombardiere venne invitato a Boise City, ma tutti i membri rifiutarono. L'ex radio-operatore, tuttavia, invi\u00f2 un nastro audio che fu riprodotto durante la celebrazione.\nSociet\u00e0.\nEvoluzione demografica.\nSecondo il censimento del 2010, la popolazione era di 1,266 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 77,96% di bianchi, lo 0,16% di afroamericani, lo 0,79% di nativi americani, lo 0,16% di asiatici, lo 0% di oceaniani, il 19,51% di altre razze, e l'1,42% di due o pi\u00f9 etnie. Ispanici o latinos di qualunque razza erano il 28,28% della popolazione."}
{"id": "3335938", "revid": "154893", "url": "https://it.wikipedia.org/wiki?curid=3335938", "title": "Il buono, il brutto, il cattivo (colonna sonora)", "text": ""}
{"id": "3335940", "revid": "2030656", "url": "https://it.wikipedia.org/wiki?curid=3335940", "title": "Lucio Comar", "text": "Biografia.\nHa vissuto e lavorato a Cervignano del Friuli. Membro onorario dell'Accademia Tiberina, da cui nel 1979 ha ricevuto la \"Legion d'oro\" per meriti artistici. Si affianca al pittore Antonio Corazza che lo guida alla forma figurativa realistica. Inizia l'attivit\u00e0 pittorica professionale nel 1975, dedicandosi all'insegnamento a partire dal 1985. Numerose le mostre personali tenute in importanti citt\u00e0 d'arte quali Modena, Ferrara, Firenze, Roma e Milano. Sue opere sono oggi conservate in diverse gallerie nazionali ed istituti regionali.\nL'artista \u00e8 presente nei maggiori cataloghi d'arte (Comanducci, Bolaffi, Celit, Unedi, Arte italiana nel mondo, Pittori Friuli Venezia Giulia).\nTemi.\nPersonaggi umili, dai volti scavati dal tempo e dalla fatica. Di orientamento naturalistico e figurativo, la sua pittura coglie con appassionato trasporto la realt\u00e0 nei suoi aspetti quotidiani. Assistiamo a valori evocativi ora nostalgici, ora poetici, di una profonda armonia dell'io con il resto del mondo."}
{"id": "3335944", "revid": "599013", "url": "https://it.wikipedia.org/wiki?curid=3335944", "title": "Caracas Open 1982 - Singolare", "text": "Il singolare del torneo di tennis Caracas Open 1982, facente parte della categoria Grand Prix, ha avuto come vincitore Ra\u00fal Ram\u00edrez che ha battuto in finale Zolt\u00e1n Kuh\u00e1rszky 4-6, 7-6, 6-3."}
{"id": "3335946", "revid": "81195", "url": "https://it.wikipedia.org/wiki?curid=3335946", "title": "Gruppo arilico", "text": ""}
{"id": "3335947", "revid": "81195", "url": "https://it.wikipedia.org/wiki?curid=3335947", "title": "Alcolato", "text": ""}
{"id": "3335950", "revid": "271907", "url": "https://it.wikipedia.org/wiki?curid=3335950", "title": "Junus-bek Evkurov", "text": ""}
{"id": "3335951", "revid": "599013", "url": "https://it.wikipedia.org/wiki?curid=3335951", "title": "Cyril Suk", "text": "Carriera.\nSuk \u00e8 stato uno specialista nel doppio, ha vinto un titolo del Grande Slam nel doppio maschile e quattro titoli nel doppio misto.\nProviene da un'importante \"famiglia tennistica\". Sua madre, V\u011bra Sukov\u00e1, ha raggiunto la finale del singolare femminile nel Torneo di Wimbledon 1962, suo padre \u00e8 stato presidente della federazione tennistica cecoslovacca. Sua sorella, Helena Sukov\u00e1, ha raggiunto quattro finali dello Slam nel singolare e ha vinto 14 titoli tra il doppio femminile e il doppio misto. Cyril proprio assieme alla sorella ha vinto tre titoli dello slam nel doppio misto megli anni '90.\nNel 1985 assieme a Petr Korda vinse il doppio ragazzi all'Open di Francia e a fine anno risultarono primi nel ranking del doppio ragazzi.\nSuk vinse il suo primo titolo nel doppio misto all'Open di Francia 1991 in coppia con la sorella Helena. \nL'anno successivo vince il doppio misto al Torneo di Wimbledon 1992 insieme a Larisa Neiland. Partecip\u00f2 ad altri due tornei di Wimbledon assieme alla sorella, nel 1996 e nel 1997 vincendoli entrambi.\nNel 1998 partecip\u00f2 allo US Open insieme a Sandon Stolle e riusc\u00ec a vincere il torneo.\nSuk raggiunse la settima posizione in classifica nel doppio nel 1994 mentre raggiunse la pi\u00f9 alta posizione nel singolo (180) nel 1988.\nSuk \u00e8 stato scelto come capitano del team della Repubblica Ceca in Coppa Davis nel 2003.\nSi \u00e8 sposato con Lenka nel 1991 e l'anno successivo hanno avuto un figlio, Cyril IV, mentre hanno avuto una figlia, Natalie Mia, nel 1996."}
{"id": "3335959", "revid": "1442080", "url": "https://it.wikipedia.org/wiki?curid=3335959", "title": "Cairo Open 1982 - Singolare", "text": "Il singolare del torneo di tennis Cairo Open 1982, facente parte della categoria Grand Prix, ha avuto come vincitore Brad Drewett che ha battuto in finale Claudio Panatta 6-3, 6-3."}
{"id": "3335961", "revid": "120647307", "url": "https://it.wikipedia.org/wiki?curid=3335961", "title": "Istituto per la Propaganda della Cultura Italiana", "text": "L'Istituto per la Propaganda della Cultura Italiana (o in sigla IPCI) fu una casa editrice italiana fondata da Angelo Fortunato Formiggini. Il consiglio direttivo comprendeva molti tra i nomi pi\u00f9 illustri della cultura italiana.\nSu proposta del ministro Giovanni Gentile un Regio Decreto eresse l'IPCI a Ente Morale. In un secondo momento il nome divenne \"Fondazione Leonardo per la Cultura Italiana\". Il presidente del consiglio della fondazione era Ferdinando Martini, che appoggi\u00f2 il progetto di Form\u00ecggini di dar vita a una \"Grande Enciclopedia Italica\". Tale progetto prevedeva 18 volumi che avrebbero rappresentato, per l'Italia di allora, un'opera culturale di primo livello.\nNel 1923 il ministro dispose un'inchiesta amministrativa che port\u00f2 all'estromissione di Formiggini e la Fondazione Leonardo fin\u00ec per essere poi assorbita dall'Istituto Fascista di Cultura.\nPoco tempo dopo, nel 1925, il senatore Treccani degli Alfieri, insieme a Tuminelli e Treves, realizz\u00f2 un'enciclopedia che poi fu gestita dall'Istituto per l'Enciclopedia Italiana e che fu diretta da Giovanni Gentile."}
{"id": "3335962", "revid": "442848", "url": "https://it.wikipedia.org/wiki?curid=3335962", "title": "Lago Abraham", "text": "Il lago Abraham \u00e8 un bacino artificiale sul fiume North Saskatchewan nella provincia canadese dell'Alberta, Canada. Ha una superficie di 53.7\u00a0km\u00b2 e una lunghezza di 32\u00a0km."}
{"id": "3335966", "revid": "1543377", "url": "https://it.wikipedia.org/wiki?curid=3335966", "title": "Fornaci romane di Eboli", "text": "Le fornaci romane di Eboli sono un complesso archeologico dell'antico \"municipium\" romano di \"Eburum\". \u00c8 costituito da tre fornaci di diverse dimensioni (una piccola, una media e una grande), datate fra il II e il IV secolo a.C. e rinvenute nel 1974 nel giardino della chiesa dei santi Cosma e Damiano, sulle pendici della collina del Montedoro, nella periferia di quell'importante centro religioso ed economico della zona e del suo entroterra.\nStoria.\nLe fornaci sono state rinvenute dall'archeologo francese Jean Maurin nel 1974-1975, per iniziativa della Sovrintendenza alle Belle Arti di Salerno, mentre si iniziavano i lavori di scavo per la costruzione della Casa del Pellegrino a servizio del santuario dei Santi Cosma e Damiano.\nSecondo gli storici il complesso archeologico faceva parte di un quartiere artigianale che costeggiava un percorso lastricato, probabilmente l'antica via Popilia, strada di collegamento fra \"Capua\" e \"Rhegium\". Oltre alle tre fornaci per la produzione di terrecotte, sono visibili anche i resti di un'officina destinata alla fusione e alla lavorazione dei metalli, risalente al II sec. a.C. La datazione del sito \u00e8 stata collocata fra il II e il IV secolo a.C. anche grazie al rinvenimento di 12 monete di et\u00e0 repubblicana trovate in una villa denominata \"Villa del fabbro\", collocata pi\u00f9 in basso rispetto alle fornaci.\nL'associazione Rinascita Culturale Ebolitana ha bonificato l'area e ha messo in sicurezza il sito, rendendolo fruibile su prenotazione con visite guidate.\nLe fornaci.\nTutte e tre le fornaci erano formate da un \"praefurnium\", dalla camera di combustione e dalla zona di cottura. Gli unici aspetti che le differenziano sono le dimensioni e la posizione dei fori per l'aerazione che sono collocati, nella piccola e nella media, in alto, mentre nella grande si trovano ai lati.\nLa fornace piccola (un rettangolo di 1,5 x 1,3 m) e quella media (3,2 x 2 m) erano utilizzate per la cottura di materiali da decoro (vasellame e statuette), mentre la grande serviva per la produzione di mattoni e tegole, come testimonerebbe anche il torrente Ermice (o Embrice) che scorre vicino al sito, e il cui nome significa appunto \"tegola\". Molto probabilmente la pi\u00f9 grande, preceduta da un grande corridoio di 6 x 1,5 m, aveva due entrate simmetriche per favorire sia il miglior posizionamento del carico che il successivo trasporto del prodotto finito."}
{"id": "3335967", "revid": "112061167", "url": "https://it.wikipedia.org/wiki?curid=3335967", "title": "C\u00f4te des Allemands", "text": "La C\u00f4te des Allemands (\"German Coast\" in inglese, letteralmente \"Costa dei tedeschi\") era una regione abitata da coloni di origine tedesca stabilitisi in Louisiana, lungo le rive del fiume Mississippi, prima che la Francia la cedesse agli Stati Uniti.\nL'antica regione occupava parte dei territori oggi compresi nelle parrocchie di St. Charles, Saint John the Baptist e St. James. Molti dei tedeschi che per primi si stabilirono qui nel 1721, vi erano arrivati grazie alla Compagnia del Mississippi. Quando questa and\u00f2 in bancarotta i coloni divennero proprietari delle terre sulle quali si erano stabiliti.\nI coloni tedeschi riuscirono a rendere questa zona fiorente dal punto di vista agricolo, nonostante problemi legati ad alluvioni ed inondazioni.\nI tedeschi erano originari principalmente della Renania mentre altri provenivano dalle regioni francesi germanofone (Alsazia e Lorena) o da Svizzera e Belgio.\nLa popolazione tedesca apprese la lingua francese e si integr\u00f2 in seguito perfettamente con gli acadiani che giunsero qui dal Canada. Ne \u00e8 prova il fatto che vi \u00e8 un contributo inequivocabile anche di stampo tedesco alla creazione della cosiddetta cultura Cajun."}
{"id": "3335974", "revid": "287204", "url": "https://it.wikipedia.org/wiki?curid=3335974", "title": "Chobomaki", "text": ""}
{"id": "3335975", "revid": "287204", "url": "https://it.wikipedia.org/wiki?curid=3335975", "title": "Agirudaa", "text": ""}
{"id": "3335976", "revid": "1442080", "url": "https://it.wikipedia.org/wiki?curid=3335976", "title": "Monterrey Grand Prix 1982 - Singolare", "text": "Il singolare del torneo di tennis Monterrey Grand Prix 1982, facente parte della categoria Grand Prix, ha avuto come vincitore Jimmy Connors che ha battuto in finale Johan Kriek 6-2, 3-6, 6-3."}
{"id": "3335985", "revid": "287204", "url": "https://it.wikipedia.org/wiki?curid=3335985", "title": "Maggyo", "text": ""}
{"id": "3335988", "revid": "154893", "url": "https://it.wikipedia.org/wiki?curid=3335988", "title": "Legenda (numismatica)", "text": ""}
{"id": "3335989", "revid": "154893", "url": "https://it.wikipedia.org/wiki?curid=3335989", "title": "Legenda (cartografia)", "text": ""}
{"id": "3335990", "revid": "110157", "url": "https://it.wikipedia.org/wiki?curid=3335990", "title": "JoWooD", "text": "JoWooD Entertainment AG (nota anche come JoWooD Productions Software AG) \u00e8 stata un'azienda austriaca editrice di videogiochi, fondata nel 1995 e chiusa nel 2011.\nDopo il fallimento, il marchio viene utilizzato dalla Nordic Games per pubblicare videogiochi.\n\u00c8 nota per lo sviluppo di giochi di ruolo, specialmente della serie \"Gothic\" e \"Spellforce\", ma anche di \"Transport Giant\", ', \"Hotel Giant\", \"Sam &amp; Max\", \"Neighbours from Hell\", \"Against Rome\" e '.\nStoria.\nCreata da Andreas Tobler e guidata in seguito da Franz Rossler, il 6 gennaio 2011, in rete apparve la notizia che JoWooD era in bancarotta, a causa dei debiti verso altre aziende, viste le numerose battaglie legali cui ha preso parte, oltre che alla tiepida accoglienza di '. Il fallimento avvenne in data 20 aprile 2011, e la societ\u00e0 venne acquisita da Nordic Games; l'evento venne per\u00f2 salutato positivamente dai fans di \"Gothic\", inferociti contro JoWood che ne aspettavano da lungo tempo la morte commerciale come sorta di \"vendetta\" per la scarsa qualit\u00e0 dell'atteso ' (definito \"non Gothic\") e la poca attenzione riservata alla clientela.\nCollaborazioni.\nHa collaborato con molti sviluppatori, gran parte di essi inizialmente poco conosciuti al pubblico, come i Piranha Bytes (autori originali della serie Gothic), gli SpellBound (autori di '), la Trine Games (famigerati per il pessimo '), i Perception Pty e molti altri.\nIl neologismo.\nSecondo il sito Urbandictionary.com riporta il termine \"JoWooded\" (in italiano: \"Jowoodizzato\"). Un gioco \u00e8 definibile \"Jowoodizzato\" quando il publisher (ovvero la casa di pubblicazione) non d\u00e0 l'adeguato supporto n\u00e9 allo sviluppatore n\u00e9 agli utilizzatori/clienti finali e distribuisce il gioco nelle peggiori condizioni possibili, rendendolo pressoch\u00e9 ingiocabile a causa delle moltitudini di bug presenti e della sensazione di \"gioco incompleto\", cio\u00e8 realizzato in fretta e furia tralasciando il completamento di alcune parti (trama, missioni, parti del mondo ove il gioco \u00e8 ambientato), al solo scopo di fare soldi senza qualit\u00e0 e precisione degna di nota.\nIl termine sarebbe applicabile anche ad una persona: in questo caso, \"jowoodizzato\" sta ad indicare che l'acquirente \u00e8 stato fatto cadere nell'errore di ritenere meritevole di acquisto un gioco in realt\u00e0 pessimo. Jowodizzato ha quindi il significato di \"gabbato\" o \"raggirato\"."}
{"id": "3335991", "revid": "154893", "url": "https://it.wikipedia.org/wiki?curid=3335991", "title": "Lemonchiffon", "text": ""}
{"id": "3335993", "revid": "196390", "url": "https://it.wikipedia.org/wiki?curid=3335993", "title": "Locavizza di Aid\u00f9ssina", "text": ""}
{"id": "3335995", "revid": "196390", "url": "https://it.wikipedia.org/wiki?curid=3335995", "title": "Loccaviz", "text": ""}
{"id": "3335999", "revid": "41793", "url": "https://it.wikipedia.org/wiki?curid=3335999", "title": "Zsengell\u00e9r", "text": ""}
{"id": "3336004", "revid": "1543377", "url": "https://it.wikipedia.org/wiki?curid=3336004", "title": "Jabil", "text": "Jabil Circuit Inc. \u00e8 una societ\u00e0 americana che opera nel settore della produzione di componenti elettronici e circuiti elettronici per produttori di apparecchiature originali. Inoltre offre servizi per la progettazione e il \"design\" dei prodotti, per la gestione della catena di distribuzione e per la fase post-vendita\n(garanzie e riparazioni).\n\u00c8 quotata al NYSE: JBL.\nStoria.\nLa societ\u00e0 viene fondata nel 1966 Bill Morean e James Golden a Detroit, Michigan iniziando a produrre e riparare circuiti stampati per la societ\u00e0 Control Data Corporation. Il nome Jabil deriva dalla combinazione dei nomi propri dei due fondatori, JAmes e BIll. Presto, per\u00f2, Morean diventa l'unico proprietario, ed in collaborazione con il figlio William dar\u00e0 il via allo sviluppo della compagnia, che nel 1979 sigler\u00e0 un importante accordo di fornitura con General Motors a cui ne seguir\u00e0 nel 1982 uno simile con IBM.\nNel 1993 entra in Borsa, al NYSE.\nNel 1996 diventa fornitore di Cisco Systems e di HP, dalla quale dipendono il 25% dei ricavi di Jabil e da cui nel 1998 acquisisce la linea produttiva delle stampanti laser.\nNel 2002 acquista Philips Contract Manufacturing Services attiva nell'assemblaggio di circuiti stampati nonch\u00e9 fornitore di Philips.\nClienti.\nI clienti di Jabil sono IBM, Whirlpool, Cisco, Philips, Nokia, Xerox, Siemens, Intel, Lucent, Samsung, Ericsson, HP.\nItalia.\nLa societ\u00e0 era attiva in Italia con Jabil Circuit Italia S.r.l. negli stabilimenti di Stezzano (ex HP, schede elettroniche per stampanti laser HP), Genova con uffici tecnici (ex Marconi Communications), San Marco Evangelista (ex Marconi Communications, schede elettroniche) e a Mapello (BG). Le attivit\u00e0 svolte in questi ultimi stabilimenti sono state trasferite negli impianti di Cassina de' Pecchi (apparati a microonde per l'accesso a reti fisse e mobili) e Marcianise (apparati per accesso radio GSM e EDGE) i quali fino al 2007 erano di propriet\u00e0 di Nokia Siemens Networks Italia.\nIn Italia tra i suoi clienti ha annoverato Ansaldo STS ed Enel, Finmeccanica.\nNel 2001 Jabil chiude il centro HP di Stezzano, ceduto alla Brembo ed attualmente conosciuto come Km Rosso. Tutta la produzione europea per le stampanti HP viene trasferita da Jabil in Cina (appena entrata nel WTO).\nJabi si trasferisce a Mapello, dove continua a produrre il contatore per ENEL e un numero crescente di prodotti di comunicazione per la belga OPTION (www.option.com). Il pi\u00f9 famoso tra questi \u00e8 la \"connect card\", primo esemplare di 3G prodotto e commercializzato anche per VODAFONE.\nAl termine della commessa ENEL il sito di Mapello viene chiuso, la produzione per Option viene trasferita in Cina e i dipendenti trasferiti nel sito di Cassina de Pecchi.\nNel 2006 viene chiuso l'ufficio di Genova, le cui attivit\u00e0 vengono trasferite a Mapello e Marcianise.\nNel 2008 vengono chiusi i siti di Mapello e San Marco, le cui attivit\u00e0 vengono rispettivamente trasferite a Cassina e Marcianise.\nNel giugno 2010 gli impianti di Cassina e Marcianise vengono ceduti al fondo Mercatech che li inserisce all'interno di una nuova societ\u00e0, Competence Emea che dopo 6 mesi rischia l'amministrazione controllata per un buco di 70 milioni di euro; successivamente Jabil ritorna sui suoi passi e riacquista gli stabilimenti.\nNel settembre 2011 Jabil comunica la chiusura per cessata attivit\u00e0 di tutto il sito di Cassina de' Pecchi e la messa in mobilit\u00e0 di tutti i lavoratori.\nNel marzo del 2015 \u00c8 stato firmato al ministero dello Sviluppo Economico l'accordo che ratifica la cessione dello stabilimento Ericsson di Marcianise (Caserta) alla Jabil.\nNel maggio del 2020, ha annunciato 190 licenziamenti nello stabilimento di Marcianise (Caserta). La vertenza \u00e8 iniziata undici mesi fa, quando furono annunciati 350 esuberi."}
{"id": "3336006", "revid": "729019", "url": "https://it.wikipedia.org/wiki?curid=3336006", "title": "Otto Kretschmer", "text": "Biografia.\nNato a Heidau, nei pressi di Neisse (oggi in Polonia, all'epoca in Germania), all'et\u00e0 di 17 anni visse per otto mesi a Exeter, in Inghilterra, acquisendo cos\u00ec un'ottima conoscenza della lingua inglese. Si arruol\u00f2 nella \"Reichsmarine\" nell'aprile del 1930, prestando servizio come allievo ufficiale prima sulla nave scuola \"Niobe\" e poi sull'incrociatore leggero \"Emden\". Nel dicembre del 1934 serv\u00ec come guardiamarina sull'incrociatore leggero \"K\u00f6ln\", prima di essere trasferito nel gennaio del 1936 alla flotta di U-Boot della neonata \"Kriegsmarine\". Il 31 luglio 1937, con il grado di \"Kapit\u00e4nleutnant\", ottenne il suo primo comando sul sommergibile U-35, con il quale prese parte a una missione operativa al largo delle coste spagnole durante la guerra civile.\nAllo scoppio della seconda guerra mondiale Kretschmer si trovava al comando del sommergibile U-23, con il quale prese parte alle missioni di attacco al traffico mercantile britannico nel Mare del Nord, al largo della costa della Scozia; qui, il 4 ottobre 1939 Kretschmer ottenne il suo primo successo colando a picco il piccolo mercantile britannico \"Glen Farg\", mentre il 18 febbraio 1940 affond\u00f2 la sua prima nave da guerra, il cacciatorpediniere britannico HMS \"Daring\".\nNell'aprile del 1940 pass\u00f2 al comando del sommergibile U-99, con il quale incominci\u00f2 le missioni nell'oceano Atlantico, e con il quale ottenne la maggior parte dei suoi successi, specializzandosi nell'attacco notturno in superficie ai convogli navali. Durante un proficuo pattugliamento nel novembre del 1940, Kretschmer riusc\u00ec ad affondare nel giro di pochi giorni tre incrociatori ausiliari britannici, per un totale complessivo di 46 000 t di stazza lorda; grazie a questo successo, il 4 novembre 1940 venne insignito della Croce di Cavaliere della Croce di Ferro con Fronde di Quercia.\nIl suo ultimo successo lo ottenne il 16 marzo 1941 ai danni della petroliera norvegese \"Ferm\", attestandosi cos\u00ec a 47 navi mercantili e da guerra affondate per complessive 274 418 t, e 5 mercantili danneggiati per complessive 37 965 t. Il giorno successivo, 17 marzo, durante un attacco al convoglio HX 112 al largo della costa sud-orientale dell'Islanda, l'U-99 fu attaccato dal cacciatorpediniere HMS \"Walker\" e affondato dalle bombe di profondit\u00e0 lanciate dall'unit\u00e0 britannica; Kretschmer riusc\u00ec a far riemergere il suo sommergibile gravemente danneggiato, permettendo cos\u00ec a 40 dei 43 membri dell'equipaggio di mettersi in salvo prima dell'affondamento.\nSoccorsi dall'unit\u00e0 britannica, Kretschmer e il suo equipaggio vennero fatti prigionieri; dopo un breve periodo di detenzione in Gran Bretagna, Kretschmer venne trasferito nel campo per prigionieri di guerra di Bowmanville, in Canada. Visti i suoi passati successi, durante la sua detenzione venne insignito della Croce di Cavaliere della Croce di Ferro con Fronde di Quercia e Spade, e promosso al grado di capitano di fregata; l'alto comando della \"Kriegsmarine\" tent\u00f2 anche nel settembre del 1943 una complicata operazione per far evadere Kretschmer e altri tre importanti comandanti di U-Boot dal campo di Bowmanville (\"Operazione Kiebitz\"), ma il piano and\u00f2 incontro a un fallimento.\nKretschmer fece ritorno in Germania nel dicembre del 1947, dopo pi\u00f9 di quattro anni trascorsi in Canada. Visti i suoi trascorsi, nel 1955 venne richiamato in servizio nella \"Bundesmarine\", la neonata marina militare della Germania Ovest; ebbe alcuni comandi operativi prima di essere nominato nel maggio del 1965 capo del personale del comando NATO del BALTAP. Si ritir\u00f2 dal servizio nel settembre del 1970 con il grado di ammiraglio di flottiglia; negli anni successivi rilasci\u00f2 numerose interviste per la radio e la televisione sulle sue esperienze belliche, e nel 1990 venne consultato durante la fase di realizzazione del videogioco \"Aces of the Deep\", dedicato appunto alle attivit\u00e0 degli U-Boot. Otto Kretschmer mor\u00ec il 5 agosto 1998 nell'ospedale di Straubing, in Baviera, a seguito di un incidente in barca sul Danubio; il suo corpo venne cremato e le ceneri disperse in mare."}
{"id": "3336010", "revid": "767487", "url": "https://it.wikipedia.org/wiki?curid=3336010", "title": "Dominik Kisiel", "text": "Carriera.\nClub.\nGli inizi nel 2008 al GKS Be\u0142chat\u00f3w.\nDebutta con il GKS Be\u0142chat\u00f3w il 23 febbraio 2008 nella sconfitta fuori casa per 1-0 contro lo Zag\u0142\u0119bie Lubin."}
{"id": "3336011", "revid": "1186766", "url": "https://it.wikipedia.org/wiki?curid=3336011", "title": "Bohemia (birra)", "text": "Bohemia \u00e8 una birra messicana prodotta dalla Cuauht\u00e9moc-Moctezuma Brewery. Bohemia prende il proprio nome dalla regione della Repubblica Ceca, riconosciuta come una delle principali produttrici di birra nel mondo. \u00c8 stata lanciata sul mercato alla fine del ventesimo secolo come la migliore birra della Cervecer\u00eda Cuauht\u00e9moc Moctezuma. Nel corso degli anni, \u00e8 diventata una delle birre messicane pi\u00f9 premiate. Si tratta di una birra chiara, "}
{"id": "3336013", "revid": "36426", "url": "https://it.wikipedia.org/wiki?curid=3336013", "title": "Luigi Milani", "text": "Biografia.\nAquilano di nascita, ma originario della provincia (Tornimparte) Milani crebbe nel con cui ha esordito nel massimo campionato italiano ed in Challange Cup.\nHa fatto parte della nazionale U21 con cui ha partecipato ai mondiali di categoria a Mendoza (Argentina) nel giugno 2005, e della Nazionale A con cui ha partecipato alla IRB Nations Cup 2006.\nA 21 anni, nel 2006, fu acquistato dal , con cui vinse una Coppa Italia e una Supercoppa e giunse due volte in finale di campionato, nel 2008-09 e nel 2009-10, entrambe le volte sconfitto dal .\nA seguito della nascita della \"franchise\" di Celtic League degli , di cui Viadana fu parte costituente, Milani fu inglobato nella nuova formazione; tuttavia, a causa di un infortunio al ginocchio, fu utilizzato solo per due spezzoni di partita.\nIn ragione di ci\u00f2 gli Aironi lo hanno lasciato libero di trasferirsi e a dicembre 2010 \u00e8 stato ingaggiato dal , con cui ha giocato in Eccellenza e in Challenge Cup dal gennaio 2011.\nNel'estate del 2011 si \u00e8 trasferito ai per tornare l'anno successivo a dove aveva iniziato a giocare a rugby. Dopo tre stagioni a L'Aquila, nel 2015, si trasferisce al .\nNell'estate del 2016 viene ufficializzato l'ingaggio da parte del ."}
{"id": "3336016", "revid": "1543377", "url": "https://it.wikipedia.org/wiki?curid=3336016", "title": "Gamal Mubarak", "text": "Come il proprio fratello maggiore, \u02bfAl\u0101\u02be, Gam\u0101l Mub\u0101rak gode del passaporto britannico grazie alla comune madre, figlia a sua volta di una gallese britannica.\n\u00c8 stato il capo della campagna elettorale del padre per la sua rielezione del settembre 2005.\nBiografia.\nContrariamente al fratello (interessato al mondo degli affari), Gam\u0101l si dedica alla vita pubblica e comincia a esercitare una certa influenza nella vita politica del paese, grazie al sostegno paterno.\nStudi.\nGam\u0101l Mub\u0101rak \u00e8 stato un allievo del \"St George College\" del Cairo, prima di proseguire i suoi studi nell'Universit\u00e0 americana del Cairo, dalla quale \u00e8 uscito con un diploma attinente alle questioni economiche e commerciali.\nCarriera professionale.\nInizia la sua carriera professionale lavorando per la \"Bank of America\" in Egitto, prima di essere trasferito nella sua filiale londinese. Esercita essenzialmente nella parte che opera come Banca d'investimenti. Con alcuni colleghi, Gam\u0101l lascia la \"Bank of America\" per creare una sua propria impresa, il cui nome \u00e8 \"Medinvest Associates Ltd\". Quest'ultima si occupa di investimenti e finanze. \u00c8 anche presidente della \"Future Generation Foundation\" (FGF), una ONG dedicata alla formazione professionale.\nPossibile candidatura per le presidenziali del 2011.\nSecondo il quotidiano francese \"Le Monde\", si moltiplicano le voci sull'uscita di scena di Hosni Mub\u0101rak per agevolare l'elezione a Presidente della Repubblica d'Egitto di suo figlio che, come apprendistato, viene nominato Segretario generale del Partito Nazionale Democratico, il partito governativo che di fatto \u00e8 l'unico partito a poter vincere le elezioni egiziane. Il padre, in condizioni di salute non buone e di et\u00e0 assai avanzata, lo porta con s\u00e9 in occasione dei falliti negoziati di pace del settembre 2010 tra Israele e Autorit\u00e0 Nazionale Palestinese, in cui Hosni Mub\u0101rak ha importanti colloqui col presidente statunitense Barack Obama.\nTuttavia, in occasione delle sommosse del gennaio-febbraio 2011, la nomina il 29 gennaio a vicepresidente della Repubblica del generale \u02bfUmar Sulaym\u0101n, capo del \"Gih\u0101z al-Mukh\u0101bar\u0101t al-\u02bf\u0100mma\", il potente servizio d'informazioni militare egiziano, dopo un trentennio in cui la carica vice-presidenziale non era stata attivata da Hosni Mubarak, mette fine alle possibilit\u00e0 di successione di Gam\u0101l al padre.\n\u02bfUmar Sulaym\u0101n annuncia il 3 febbraio 2011 che Gam\u0101l Mub\u0101rak non parteciper\u00e0 alle elezioni presidenziali.\nIl 13 aprile 2011, Gam\u0101l Mub\u0101rak \u00e8 stato interrogato nella sua lussuosa villa di Sharm el-Sheikh e con il fratello \u02bfAl\u0101\u02be sottoposto a una misura di carcerazione, cosiddetta \"amministrativa\", per 15 giorni in attesa dell'espletamento delle indagini relative all'imputazione di corruzione, abuso di potere e per il suo presunto ruolo nella repressione durante le proteste che hanno portato alla caduta del padre. Viene definitivamente rimesso in libert\u00e0 insieme al fratello il 12 ottobre 2015.\nVita personale.\nNel maggio del 2007, Gam\u0101l Mub\u0101rak sposa - ormai ultraquarantenne - la sua compagna, Khad\u012bga al-Gamm\u0101l, figlia dell'uomo d'affari egiziano Mahm\u016bd al-Gamm\u0101l. Hanno una figlia, Far\u012bda, nata nel 2010."}
{"id": "3336027", "revid": "767487", "url": "https://it.wikipedia.org/wiki?curid=3336027", "title": "Lassiter lo scassinatore", "text": "Lassiter lo scassinatore \u00e8 un film del 1984 per la regia di Robert Malcolm Young, interpretato da Tom Selleck, Bob Hoskins e Jane Seymour.\nTrama.\nA Londra, nel 1939, Lassiter \u00e8 un ladro gentiluomo abile e spericolato. Il detective Beker di Scotland Yard gli d\u00e0 la caccia da molto tempo e insieme a Breeze, un agente americano dell'FBI, intende fargli rubare una grossa somma di diamanti conservati nell'ambasciata tedesca, con i quali Hitler intende finanziare l'imminente guerra; in caso di rifiuto lo arrester\u00e0.\nPer far ci\u00f2 Lassiter deve accattivarsi l'amicizia \"particolare\" dell'ambasciatrice tedesca, vera \"dark lady\" con tratti semi-masochistici. Il colpo riesce e Lassiter, fuggito anche da Baker che voleva prendersi i soldi ricavati dalla vendita dei diamanti, si mette al sicuro con la sua fidanzata Jane.\nProduzione.\nIl film era stato originariamente pensato per essere ambientato nella citt\u00e0 di New York negli Stati Uniti, secondo un articolo pubblicato nell'edizione del 27 agosto 1983 di \"Screen International\", ma fu cambiata la location con Londra in Inghilterra poich\u00e9, essendo il film ambientato nel 1939 era pi\u00f9 indicativo dell'approssimarsi dell'Europa all'imminente guerra. Va notato a questo proposito che gli Stati Uniti d'America non entrarono nella seconda guerra mondiale se non molto pi\u00f9 tardi, a conflitto gi\u00e0 iniziato.\nIl film \u00e8 stato realizzato per sfruttare la popolarit\u00e0 di cui godeva Selleck nella fortunata serie TV Magnum, P.I. La connessione \u00e8 chiaramente visibile dalla tagline del film: \"The Magnum Man Hits the Big Screen with a Vengeance\".\nLauren Hutton interpreta una sexy spia seduttrice che uccide le sue vittime maschili durante l'amplesso con uno spillone, in un film realizzato otto anni prima che venisse utilizzato lo stesso espediente narrativo nel film Basic Instinct, con Sharon Stone.\nCritica.\nIl film, nonostante la presenza di attori di buon calibro come Tom Selleck e Bob Hoskins, ha ricevuto sostanzialmente critiche negative pur presentando alcune scene di buona fattura, come la fuga dall'ambasciata tedesca con i gioielli.\nLassiter ha incassato oltre $ 17,5 milioni di dollari al botteghino contro un budget di $ 20 milioni di dollari, rendendolo quindi un fallimento commerciale."}
{"id": "3336030", "revid": "1149807", "url": "https://it.wikipedia.org/wiki?curid=3336030", "title": "Little Big Adventure", "text": "Little Big Adventure \u00e8 un videogioco per PC sviluppato dalla Adeline Software International (programmato da Fr\u00e9d\u00e9rick Raynal) e distribuito nel 1994 da Electronic Arts in Europa e da Activision in Nord America, Asia e Oceania, sotto il nome di Relentless: Twinsen's Adventure.\nIl gioco vendette copie in tutto il mondo, fu distribuito inizialmente in versione CD-ROM e tempo dopo in versione floppy disk. La versione CD contiene video in full motion video, musica e dialoghi, mentre la versione floppy include MIDI della colonna sonora e delle immagini statiche al posto dei video. Successivamente venne creato un porting per la console PlayStation, distribuito in Europa e Giappone, e per i computer giapponesi FM Towns e PC-98. Fu pubblicato anche un seguito intitolato \"Little Big Adventure 2\" (conosciuto anche col nome di \"Twinsen's Odyssey\").\nTrama.\nL'avventura si svolge sul pianeta immaginario \"Twinsun\", dove ogni emisfero \u00e8 illuminato da un sole.\nQuattro specie abitano il pianeta: i Quetchs simili agli umani, gli Spheros creature sferiche, i Grobos e i Rubibunnies creature rispettivamente simili a degli elefanti e a dei conigli antropomorfi.\nTutti gli abitanti di Twinsun sono stati relegati nell'emisfero sud del pianeta dal malvagio Dr. FunFrock che ha soggiogato l'intero pianeta grazie alla sua armata di cloni.\nIl Giovane Quetch di nome Twinsen viene incarcerato a causa dei suoi sogni premonitori.\nIl gioco comincia all'interno della prigione e il nostro primo obiettivo sar\u00e0 scappare dalla nostra cella.\nTwinsen dovr\u00e0 anche liberare la sua ragazza, Zoe, rapita subito dopo la fuga dalla prigione, e andare alla ricerca di quattro oggetti magici: la tunica ancestrale, il libro di Bu, il medaglione di Sandell e una fiasca di acqua pura.\nLungo la strada Twinsen incontrer\u00e0 numerosi ostacoli come l'armata dei cloni del Dr FunFrock, mostri mutanti e numerose trappole.\nModalit\u00e0 di gioco.\n\"Little Big Adventure\" utilizza una visuale pseudo 3D isometrica, tutti i personaggi, inclusi alcuni oggetti del mondo, sono in 3D. Dopo aver completato alcuni compiti il personaggio viene presentato con una sequenza in full motion video. Il personaggio controllato dal giocatore si chiama \"Twinsen\" ed \u00e8 in grado di destreggiarsi tra quattro modalit\u00e0 comportamentali, ognuna di questa utile al giocatore in diverse tipologie di situazioni. Twinsen possiede anche un inventario dove conservare gli oggetti che incontra durante la sua avventura.\nIl gioco appartiene al genere avventura e combina molti aspetti tipici di generi diversi come azione, arcade e RPG.\nIl gioco fornisce una parziale esperienza di free-roaming consentendo al giocatore di esplorare le diverse isole una volta sbloccate tramite il completamento di determinati obiettivi.\nAnche gli obiettivi offrono molta libert\u00e0 al giocatore, infatti sono costituiti da scelte multiple e una continuit\u00e0 non lineare.\nColonna sonora.\nLe musiche sono state composta dal francese Philippe Vachey, che compose anche le musiche per il seguito del gioco, \"Little Big Adventure 2\".\nAccoglienza.\nKeith Stuart di \"The Guardian\" consider\u00f2 \"Little Big Adventure\" come uno dei trenta migliori videogiochi dimenticati nel corso del tempo."}
{"id": "3336031", "revid": "287204", "url": "https://it.wikipedia.org/wiki?curid=3336031", "title": "Kojofu", "text": ""}
{"id": "3336032", "revid": "287204", "url": "https://it.wikipedia.org/wiki?curid=3336032", "title": "Kojondo", "text": ""}
{"id": "3336033", "revid": "11959", "url": "https://it.wikipedia.org/wiki?curid=3336033", "title": "Amr Moussa", "text": ""}
{"id": "3336034", "revid": "287204", "url": "https://it.wikipedia.org/wiki?curid=3336034", "title": "Crimgan", "text": ""}
{"id": "3336041", "revid": "287204", "url": "https://it.wikipedia.org/wiki?curid=3336041", "title": "Villa Suman", "text": "Villa Suman, situata a Sarcedo, porta la data di costruzione del 1832.\nL'immobile era destinato alla residenza estiva dei proprietari di una tenuta agricola, e dei loro collaboratori.\nL'unica firma d'autore rintracciata sul retro della pergola che rappresentava un paesaggio orientale si pu\u00f2 interpretare come: Giovanni Picusso dipinse \u2013 1832 (o simile, data la grafia a mano).\nPietro Tiberio Suman, nacque nel 1816 a Conselve (PD). Era figlio del musicista compositore conte Marco Antonio Suman e della contessa (stimata pianista) Laura Roberti di Bassano. Marco Antonio mor\u00ec prematuramente, a soli 29 anni, quando il figlio Pietro aveva solo pochi mesi,\nPietro Suman fu musicista anche lui, proseguendo la tradizione di famiglia, ma soprattutto si faceva Pigmalione e critico dei nuovi talenti musicali, costituendo associazioni come \u201cil cenacolo dei filarmonici\u201d citato nel libro di Bruno Brunelli Bonetti, ed altre pubblicazioni.\nI concerti, le discussioni e le audizioni si svolgevano principalmente a Padova, a Casa Suman in Prato della Valle, o a Bassano, nella residenza materna (Roberti) negli anni 60 e 70 del 1800, \nLa tenuta di Sarcedo veniva citata nelle pubblicazioni come appuntamento per attivit\u00e0 agricole (es: vendemmia) e stazione di riposo. Da qui \u00e8 partita una fitta corrispondenza.\nIl conte Ing. Camillo Suman, nacque a Padova nel 1857. Fu lui a completare i lavori della villa e della tenuta di Sarcedo, ad acquistare molti terreni agricoli (circa 72 ettari) e case rurali e ad adibirla alla dimora estiva della famiglia, dedicata all'agricoltura, principale fonte di reddito.\nL'origine della propriet\u00e0 deriva dall'acquisto della villa non terminata da un nobile vicentino, che , secondo le leggende tramandate a voce, la stava edificando per la propria amante, che presto si rivel\u00f2 indegna del dono. Si interruppe la relazione, la costruzione ed i decori, che attualmente si sono rivelati molto differenti nelle varie zone all'interno dell'immobile, tra loro per stile e datazione.\nSecondo la tradizione familiare, il corpo della villa terminato e decorato all'epoca dell'acquisto consisteva solamente nella struttura a due piani, tipologicamente residenziale, accompagnata da diversi fabbricati rurali in cui risiedevano i fattori ed i lavoratori agricoli (es: Colombara). Il secondo corpo, all'epoca, pare, appena abbozzato, istituiva l'area dei servizi.\nL'attivit\u00e0 era specializzata nel settore agricolo.\nCamillo Suman realizz\u00f2 gratuitamente molti lavori edili (strade, fontane) per il Comune di Sarcedo (documenti notarili).\nUna persona importante, nella storia, nelle immagini e nella tradizione, \u00e8 il conte Camillo Manfredini, originario di Rovigo, dove gestiva una grande tenuta (Conca di Rame). Era chiamato in famiglia \u201cil Santolo\u201d e grazie a lui, atti notarili in vita, testamento etc, la vita dei giovani Suman nei momenti difficili fu appoggiata, in particolare quella del figlioccio Camillo, e dei suoi figli.\nDi Manfredini si sa che si trasfer\u00ec a Padova, in casa Suman, quando fu in difficolt\u00e0 di salute, ed ivi mor\u00ec nel marzo 1901, all'et\u00e0 di 83 anni."}
{"id": "3336044", "revid": "599013", "url": "https://it.wikipedia.org/wiki?curid=3336044", "title": "Jacek Popek", "text": ""}
{"id": "3336049", "revid": "1418004", "url": "https://it.wikipedia.org/wiki?curid=3336049", "title": "Alan Furst", "text": ""}
{"id": "3336052", "revid": "110157", "url": "https://it.wikipedia.org/wiki?curid=3336052", "title": "Sharlene Wells Hawkes", "text": "Nata ad Asunci\u00f3n nel Paraguay, Sharlene Wells ha trascorso la maggior parte della propria infanzia in America del Sud. Membro della Chiesa di Cristo, ha frequentato la Brigham Young University, dal quale si \u00e8 laureata nel 1988.\nA met\u00e0 degli anni novanta pubblic\u00f2 un album intitolato \"Songs of the Morning Stars\". Sharlene Wells suona anche il pianoforte e l'arpa, \u00e8 sposata ed ha quattro figli."}
{"id": "3336054", "revid": "223320", "url": "https://it.wikipedia.org/wiki?curid=3336054", "title": "Sharlene Wells", "text": ""}
{"id": "3336065", "revid": "287204", "url": "https://it.wikipedia.org/wiki?curid=3336065", "title": "Rango (film)", "text": ""}
{"id": "3336066", "revid": "399", "url": "https://it.wikipedia.org/wiki?curid=3336066", "title": "Ana Teresa Oropeza", "text": " Ha inoltre rappresentato il Venezuela a Miss Universo 1982 il 26 luglio 1982 a Lima, in Per\u00f9, dove per\u00f2 non \u00e8 riuscita a superare le fasi preliminari."}
{"id": "3336070", "revid": "247222", "url": "https://it.wikipedia.org/wiki?curid=3336070", "title": "Condizionamento dei fanghi", "text": "Il condizionamento dei fanghi \u00e8 un trattamento a cui vengono sottoposti i fluidi provenienti dai cicli di depurazione o potabilizzazione delle acque e che consente principalmente una maggiore disidratabilit\u00e0/filtrabilit\u00e0 dei fanghi stessi, con conseguente maggiore efficienza durante il successivo trattamento di disidratazione, quasi sempre necessario per ridurre il volume dei fanghi e quindi il costo delle successive operazioni di trattamento e smaltimento.&lt;br&gt;\nQuesto trattamento \u00e8 utilizzato nel caso di disidratazione meccanica.\nScopo del trattamento.\nIl condizionamento dei fanghi ha lo scopo principale di migliorare la loro disidratabilit\u00e0 e pertanto il raggiungimento di una maggiore concentrazione di secco.\nIl condizionamento determina anche una migliore qualit\u00e0 del surnatante separato, il quale ha un minore tenore di sostanze organiche inquinanti e viene immesso nuovamente nella linea acque.\nMeccanismo.\nI fanghi contengono spesso elevate quantit\u00e0 di sostanze colloidali.\nQueste sostanze sono caratterizzate da dimensioni estremamente piccole e da elevate superfici specifiche e hanno la propriet\u00e0 di adsorbire le molecole di acqua, formando configurazioni munite di cariche elettriche superficiali e dotate di grande stabilit\u00e0.\nUno dei mezzi per separare le sostanze colloidali dall'acqua \u00e8 quello di provocare la loro coagulazione e la loro aggregazione sotto forma di flocculi pesanti sedimentabili.\nIn pratica questo viene ottenuto mediante un processo di \"condizionamento\".\nMetodi di condizionamento.\nI metodi di condizionamento possono essere:\nCondizionamento chimico.\nIl metodo pi\u00f9 diffuso \u00e8 quello di natura chimica e si basa sull'utilizzo di sostanze organiche o inorganiche capaci di determinare la neutralizzazione delle cariche superficiali dei colloidi, favorendone l'aggregazione.\nLa scelta del tipo di sostanza chimica da adottare e il relativo dosaggio ottimale va fatta caso per caso, sulla base di prove di laboratorio, tenendo anche presente i successivi processi di trattamento cui deve essere sottoposto il fango e l'impiego previsto per i residui del trattamento.\nInfatti ad esempio, se il fango deve essere disidratato e successivamente sottoposto ad incenerimento, sar\u00e0 conveniente utilizzare per il condizionamento delle sostanze organiche, quali i polielettroliti, che non determinano un aumento del contenuto di ceneri nei residui secchi del trattamento di incenerimento.\nViceversa, se la destinazione finale del fango disidratato \u00e8 la deposizione sul terreno potr\u00e0 essere preferibile utilizzare sostanze inorganiche infatti alcune sostanze inorganiche producono una parziale sterilizzazione dei fanghi, fattore questo di estrema importanza quando i fanghi vengono smaltiti per semplice deposizione.\nOltre ai metodi chimici, per il condizionamento dei fanghi, possono essere usati metodi di natura fisica.\nCondizionanti.\nLe sostanze utilizzate nel condizionamento chimico possono essere di natura organica ed inorganica.\nI pi\u00f9 utilizzati sono i coagulanti inorganici che sono sostanzialmente gli stessi utilizzati nel trattamento di chiariflocculazione.\nTali reattivi appartengono a due gruppi principali:\nI condizionanti inorganici pi\u00f9 utilizzati sono:\nil \"solfato di alluminio\" : la reazione principale che avviene \u00e8:\nIl \"cloruro ferrico\" : la reazione principale \u00e8:\nA causa della formazione di anidride carbonica l'acqua diventa aggressiva.\nI condizionanti organici pi\u00f9 utilizzati sono i \"polielettroliti\", macromolecole organiche ottenute attraverso processi di polimerizzazione, solubili in acqua o ben disperdibili, caratterizzati dalla presenza di gruppi carichi o almeno polari lungo tutta la catena.\nLa presenza di opportune cariche o di gruppi polari uniformemente distribuiti lungo la catena facilita l'aggregazione dei fanghi. \nSono prodotti naturali (amidi, polisaccaridi, ecc.) o sintetici (poliammine, poliacrilammide, ecc.)\nCondizionamento fisico.\nIl metodo pi\u00f9 efficace, particolarmente utile per fanghi con elevato contenuto di sostanze colloidali, \u00e8 il \"condizionamento termico\".\nQuesto metodo consiste, essenzialmente, in una cottura del fango ad elevata temperatura (200\u00f7205 \u00b0C) in appositi recipienti riscaldati con vapore.\nPer effetto della cottura sotto pressione, le sostanze colloidali coagulano e si agglomerano separandosi dall'acqua mentre buona parte delle sostanze organiche passano in soluzione.\nSuccessivamente, il fango viene addensato per sedimentazione e l'acqua ricca di sostanze organiche viene riciclata negli impianti di trattamento delle acque di rifiuto.\nL'uso dei metodi di condizionamento fisici non \u00e8 molto diffuso poich\u00e9 allo stato attuale della tecnologia essi risultano generalmente pi\u00f9 costosi dei metodi chimici e pi\u00f9 dispendiosi dal punta di vista energetico.\nNormativa italiana.\nIl condizionamento dei fanghi destinati allo spandimento sul suolo a beneficio dell'agricoltura deve avvenire secondo quanto previsto dagli articoli 27 e 28 del decreto legislativo 22/97."}
{"id": "3336071", "revid": "1543377", "url": "https://it.wikipedia.org/wiki?curid=3336071", "title": "Dacildo Mour\u00e3o", "text": "Carriera.\nAttivo a livello statale dagli anni 1980, approd\u00f2 presto al calcio professionistico, dopo aver arbitrato alcune partite di dilettanti. \u00c8 stato affiliato sia alla CBF che alla Federazione Cearense. Ha arbitrato la finale della Coppa del Brasile 1997, suo massimo risultato in carriera in ambito nazionale; la sua carriera internazionale \u00e8 durata circa quattro anni, e lo ha visto presenziare in tre edizioni della Coppa Libertadores, due della Coppa CONMEBOL e in tre incontri delle Qualificazioni al campionato mondiale di calcio 1998."}
{"id": "3336074", "revid": "287204", "url": "https://it.wikipedia.org/wiki?curid=3336074", "title": "Gobitto", "text": ""}
{"id": "3336075", "revid": "287204", "url": "https://it.wikipedia.org/wiki?curid=3336075", "title": "Goruugu", "text": ""}
{"id": "3336077", "revid": "184755", "url": "https://it.wikipedia.org/wiki?curid=3336077", "title": "Afrodito", "text": "Il culto di Afrodito (in greco antico \u1f08\u03c6\u03c1\u03cc\u03b4\u03b9\u03c4\u03bf\u03c2) proviene dall'isola di Cipro, dove fu venerato come compagno di Afrodite e rappresentato con lunga barba. In Atene il culto fu, come pare, introdotto alla fine del quinto secolo.\nSecondo Macrobio, la statua della divinit\u00e0 chiamata \"Afroditos\" era barbata e portava abiti femminili e scettro. Le parti sessuali erano virili. Le donne gli offrivano sacrifici in abito virile, gli uomini in abito muliebre. Filocoro, il quale ci comunica questo fatto, vi aggiunge che Afrodite non si distinse in nulla dalla divinit\u00e0 lunare cipria.\nSecondo Pausania, si sa che il vero nome del dio Ermafrodito \u00e8 Afrodito e che la forma composta del nome propriamente significa \"erma di Afrodito\"."}
{"id": "3336079", "revid": "287204", "url": "https://it.wikipedia.org/wiki?curid=3336079", "title": "Komatana", "text": ""}
{"id": "3336080", "revid": "287204", "url": "https://it.wikipedia.org/wiki?curid=3336080", "title": "Kirikizan", "text": ""}
{"id": "3336086", "revid": "287204", "url": "https://it.wikipedia.org/wiki?curid=3336086", "title": "Buffalon", "text": ""}
{"id": "3336093", "revid": "6923", "url": "https://it.wikipedia.org/wiki?curid=3336093", "title": "Hanns-J\u00f6rg Anders", "text": "Anders inizia a lavorare come fotografo freelance nel 1966. I suoi scatti iniziano ad apparire gi\u00e0 dall'anno successivo su riviste internazionali come \"Stern\", \"Paris Match\" ed \"Epoca\", e sempre nel 1967, viene insignito del premio della giuria tedesca per la fotografia a Photokina.\nDal 1968 lavora come fotografo per \"Stern\", dove ha continuato ad esercitare sino al 2002, anno del suo pensionamento."}
{"id": "3336094", "revid": "76963", "url": "https://it.wikipedia.org/wiki?curid=3336094", "title": "Renato Marzi", "text": "Formazione.\nNel 1990 inizia gli studi di recitazione all'Accademia di Recitazione al Teatro Agor\u00e0 \"Permis de conduire\" di Roma. Gi\u00e0 anni addietro, nel 1985, aveva lavorato per la \"Compagnia di Vernacolo livornese\" del Pancaccini, ma dopo il 1996 iniziano le sue prime interpretazioni teatrali, a cui seguiranno interpretazioni televisive e cinematografiche\nTeatro.\nDal 1996 al 1999, interpreta \"Tradimenti\" di Harold Pinter, \"Anatol\" di Arthur Schnitzler, e la commedia \"Il golpe delle coscienze\" scritta e diretta da Max Balasz.\nNel 2001, comincer\u00e0 la sua attivit\u00e0 di drammaturgo, scrivendo e interpretando il suo primo lavoro teatrale \"La casa con la luce che scotta\", in collaborazione con Sandro Arista e Max Balasz; la commedia propone la visione della vita di un comico squattrinato costretto, dalle difficolt\u00e0, a un compromesso alquanto discutibile.\nNel 2002 inizia, con Veronica della Rovere, la scrittura dello spettacolo \"Le tentazioni dell'angelo\".\nEgli ne sar\u00e0 scrittore, interprete e regista.\nNel 2004, a quattro mani con la pianista e scrittrice Veronica della Rovere, firmer\u00e0 un nuovo progetto teatrale: \"Note di follia\"."}
{"id": "3336095", "revid": "767487", "url": "https://it.wikipedia.org/wiki?curid=3336095", "title": "Herv\u00e9 Revelli", "text": "Carriera.\nGioc\u00f2 per la maggior parte della carriera nel Saint-Etienne, con cui vinse per sette volte il campionato francese (1967, 1968, 1969, 1970, 1974, 1975, 1976, record francese a pari merito con altri quattro giocatori) e quattro volte la Coppa di Francia (1968, 1970, 1975, 1977). Raggiunse inoltre la finale di Coppa dei Campioni nel 1976. A livello individuale si guadagn\u00f2 per due volte il titolo di capocannoniere della Division 1 (1967, 1970) e per una volta quello di giocatore francese dell'anno (1969). Dopo il ritiro intraprese la carriera di allenatore, svolta soprattutto in Africa lontano dai grandi palcoscenici."}
{"id": "3336097", "revid": "110157", "url": "https://it.wikipedia.org/wiki?curid=3336097", "title": "Castrol", "text": "Castrol \u00e8 un'azienda britannica di lubrificanti industriali e per autoveicoli comprendente una vasta gamma di oli, grassi e prodotti simili per la maggior parte delle applicazioni di lubrificazione. Dal 2000 il marchio Castrol \u00e8 parte del gruppo BP, ma ha mantenuto la sua identit\u00e0 separata.\nStoria.\nL'azienda fu fondata nel 1899 da Charles Wakefield, gi\u00e0 impiegato alla Vacuum Oil, con il nome di \"CC Wakefield &amp; Company\". \nL'azienda produsse lubrificanti industriali per circa 10 anni, prima di introdurre, nel 1909, un prodotto innovativo che ne avrebbe cambiato le sorti. Particolarit\u00e0 del nuovo ritrovato della \"Wakefield\" era infatti l'aggiunta di olio di ricino, che permetteva un migliore utilizzo a temperature elevate. Dall'inglese \"castor oil\" (olio di ricino, appunto), il prodotto venne chiamato \"Castrol\". \nLa societ\u00e0 produceva in quegli anni lubrificanti per aerei, e successivamente si allarg\u00f2 al campo automobilistico e delle competizioni motoristiche.\nNel 1919 fu aperta la prima filiale estera, in India, e nel 1921 la compagnia sbarc\u00f2 in Europa con l'apertura di una sede in Svizzera.\nNel 1960 la societ\u00e0 fu ribattezzata \"Castrol Ltd\". Nel 1966 la Burmah Oil Company acquist\u00f2 l'azienda; nel 2000 il gruppo Burmah-Castrol venne infine acquistato dalla BP. "}
{"id": "3336100", "revid": "110157", "url": "https://it.wikipedia.org/wiki?curid=3336100", "title": "Francisco Gonz\u00e1lez Ledesma", "text": "Ha vinto il Premio Planeta nel 1984 con \"Cronaca sentimentale in rosso\" (\"Cr\u00f3nica sentimental en rojo\") e il Premio Novela Negra nel 2007 con \"Mistero di strada\" (\"Una novela de barrio\")."}
{"id": "3336101", "revid": "135491", "url": "https://it.wikipedia.org/wiki?curid=3336101", "title": "Enrique Moriel", "text": ""}
{"id": "3336102", "revid": "135491", "url": "https://it.wikipedia.org/wiki?curid=3336102", "title": "Silver Kane", "text": ""}
{"id": "3336111", "revid": "124123", "url": "https://it.wikipedia.org/wiki?curid=3336111", "title": "Jean-Claude Dreyfus", "text": ""}
{"id": "3336118", "revid": "726373", "url": "https://it.wikipedia.org/wiki?curid=3336118", "title": "Portlandia (serie televisiva)", "text": "Portlandia \u00e8 una serie televisiva statunitense trasmessa dal 21 gennaio 2011 sul canale IFC, ideata ed interpretata da Fred Armisen e Carrie Brownstein.\nLa serie, ambientata e girata a Portland, in Oregon, prende il nome da una statua situata presso l'entrata del Portland Building, nel centro della citt\u00e0, che compare nella sigla.\nProduzione.\nIdeazione.\nBrownstein e Armisen si sono incontrati per la prima volta nei primi anni 2000 e nel 2005 hanno iniziato a collaborare a una serie di sketch comici per Internet, sotto il nome di ThunderAnt. Con il tempo gli sketch sono diventati sempre pi\u00f9 incentrati sulla citt\u00e0 di Portland.\nNel luglio del 2009, il duo ha deciso di sviluppare l'idea in una vera e propria serie televisiva a sketch, proposta al canale IFC e alla casa di produzione di Lorne Michaels, che hanno subito approvato il progetto.\nRiprese.\nLa serie \u00e8 ambientata e girata nella citt\u00e0 di Portland, nell'Oregon. La prima stagione, composta da sei episodi, \u00e8 stata girata nell'agosto e nel settembre del 2010. Il budget della stagione era fissato a meno di un milione di dollari. Armisen e Brownstein hanno scritto gli sketch apparsi nei primi sei episodi, insieme a Allison Silverman, ex sceneggiatore e produttore esecutivo di \"The Colbert Report\", e al regista Jonathan Krisel. Lorne Michaels \u00e8 stato il produttore esecutivo.\nLa serie \u00e8 interpretata da Fred Armisen e Carrie Brownstein, che impersonano un'ampia variet\u00e0 di personaggi. Tra le guest star vi sono Selma Blair, Steve Buscemi, Aimee Mann, Sarah McLachlan, Heather Graham, Aubrey Plaza, Jason Sudeikis, Gus Van Sant, Tim Robbins, Eddie Vedder e Kyle MacLachlan, nel ruolo del sindaco di Portland. Inoltre in due episodi compare il vero sindaco di Portland Sam Adams, nel ruolo dell'assistente del sindaco. Un altro episodio mostra un festival musicale simile al MusicfestNW di Portland, nel quale compare una band rock composta da Colin Meloy e Jenny Conlee dei Decemberists, James Mercer dei Shins, l'ex fidanzata e compagna di band di Brownstein Corin Tucker, e Isaac Brock dei Modest Mouse.\nIl 10 febbraio 2015 \u00e8 stato annunciato il rinnovo della serie per una sesta e settima stagione.\nIl 15 gennaio 2017 la serie \u00e8 stata rinnovata per un'ottava e ultima stagione, andata in onda fino al 22 marzo 2018."}
{"id": "3336120", "revid": "154893", "url": "https://it.wikipedia.org/wiki?curid=3336120", "title": "Ratel (mustelide)", "text": ""}
{"id": "3336122", "revid": "292162", "url": "https://it.wikipedia.org/wiki?curid=3336122", "title": "Antonino Trizzino", "text": "Biografia.\nNel 1920, a causa della prematura morte del padre, Trizzino interrompe gli studi di Ingegneria a Palermo e si arruola nella Regia Aeronautica. Cinque anni dopo prese parte alla prima crociata aerea del Mar Mediterraneo e viene destinato ai reparti idrovolanti, dove consegu\u00ec il grado di maggiore, diventando ufficiale pilota. La sua carriera per\u00f2 venne ben presto segnata da due ammaraggi, il secondo dei quali quasi mortale, in seguito al quale riport\u00f2 ben trenta fratture.\nDopo una lunghissima degenza, nonostante il parere sfavorevole dei medici decise ostinatamente di tornare a pilotare, e andando contro agli ordini, decide con uno stratagemma di far sbarcare da un idrovolante un ufficiale di grado inferiore, per mettervisi ai comandi e dimostrare le ancora intatte capacit\u00e0 psicofisiche. Ci\u00f2 gli procurer\u00e0 molti problemi disciplinari, ma alla fine venne reintegrato in servizio e nel 1932 fu addirittura decorato con la medaglia di bronzo. Successivamente gli fu completamente preclusa la possibilit\u00e0 di tornare a volare per l'aeronautica in qualit\u00e0 di pilota e nel tentativo di far fruttare l'esperienza militare acquisita, decide di cimentarsi nel campo del giornalismo di argomento politico e militare.\nNel 1936 pubblica il suo primo saggio, intitolato \"L'aviazione italiana nel Mediterraneo e in Africa orientale\" e parallelamente brevetta un dispositivo per il lancio da alta quota di siluri da aereo. L'entusiasmo di Trizzino venne presto disatteso da una controversia che lo contrappone al ministero dell'Aeronautica, che sostiene di avere la propriet\u00e0 intellettuale del progetto e che Trizzino era solo l'incaricato di sorvegliare gli esperimenti presso il silurificio di Fiume.\nIn data 5 marzo 1941 Trizzino sub\u00ec il primo dei due Consigli di disciplina da parte dell'aeronautica per questioni di carattere morale, venendo degradato gi\u00e0 al termine del primo Consiglio e quindi posto in congedo d'autorit\u00e0 anche a causa di numerose passate intemperanze personali che non deponevano a suo favore; questo fu solo l'inizio di una serie di vicissitudini giudiziarie che coinvolsero Trizzino da civile, il quale dopo aver chiuso malamente la parentesi militare della sua vita, decise di impegnarsi completamente nel giornalismo, manifestando sempre pi\u00f9 chiaramente il suo favore nei confronti del fascismo. Durante la seconda guerra mondiale divenne giornalista e critico militare su diversi quotidiani, fra i quali \"Il Tevere\", \"Il Tempo\" e il giornale fascista \"La difesa della razza\".\nDopo la caduta del regime si avvicin\u00f2 agli ambienti del separatismo siciliano scrivendo il libro \"Che vuole la Sicilia?\" e di l\u00ec a poco spos\u00f2 quelle idee pubblicando il volumetto \"Vento del Sud\", con la prefazione di Andrea Finocchiaro Aprile.\nAttivit\u00e0 letteraria.\nDalla primavera del 1946 la firma di Trizzino apparve sul quotidiano romano, \"Il Minuto\" e pubblica un libro-inchiesta dal titolo \"La verit\u00e0 sull'Ovra\", dove alle vicende narrate vengono affiancati gli aspetti operativi e istituzionali dell'apparato informativo e repressivo del regime fascista e l'identificazione dei maggiori fiduciari dell'organizzazione. Ma il primo libro in cui Trizzino affianc\u00f2 la sua attivit\u00e0 di pubblicista alle questioni politiche e militari, fu \"Navi e poltrone\", edito nel 1952 da Longanesi, che cerc\u00f2 di dare una risposta ai molti interrogativi dell'epoca sugli inspiegabili rovesci subiti dalla marina italiana durante il secondo conflitto mondiale. Subito dopo la pubblicazione del libro Trizzino venne denunciato sia dal Ministero della difesa per vilipendio, sia dagli ammiragli Bruno Brivonesi, Gino Pavesi e Priamo Leonardi per diffamazione. Durante il dibattimento fu evidenziato come il libro fosse pieno di errori grossolani e il 5 dicembre 1953 Trizzino venne dichiarato colpevole e condannato a quattro anni e due mesi di reclusione. Successivamente fu assolto in appello presso la Corte di Milano nel 1954, la quale riconobbe la sua buona fede nel tentativo di chiarire alcune pagine della storia militare nazionale e perch\u00e9 secondo la legge l'accusa di una parte della marina (nello specifico Supermarina) di incompetenza e tradimento non costituiva reato.\nIn \"Navi e poltrone\" alcuni ammiragli vennero esplicitamente accusati di codardia, ma ancor pi\u00f9 gravi furono le accuse di spionaggio e tradimento dirette da Trizzino agli ammiragli sopracitati. L'autore nel volume non pot\u00e9 fornire documenti e individuare precise responsabilit\u00e0, ma era altamente convinto che soltanto informazioni provenienti direttamente Supermarina abbiano consentito agli inglesi di mettere a segno alcune delle loro operazioni pi\u00f9 brillanti, affiancando a questo anche l'ipotesi di tradimento, l'unico modo secondo Trizzino che avrebbe consentito di spiegare la passivit\u00e0 e la lentezza della nostra flotta in circostanze in cui un rapido intervento avrebbe potuto contrastare efficacemente i piani del nemico. La prova indiretta, sempre secondo Trizzino, fu il libro dell'ammiraglio Francesco Maugeri, capo dell'Ufficio informazioni, in cui si legge la frase: \u00abL'inverno del 1942-43 trov\u00f2 molti di noi, che speravano in una Italia libera di fronte a questa dura, amara, dolorosa verit\u00e0: non ci saremmo potuti liberare delle nostre catene se l'Asse fosse stata vittoriosa. (...) Pi\u00f9 uno amava il proprio Paese, pi\u00f9 doveva pregare per la sua sconfitta sul campo di battaglia\u00bb e dal fatto che Maugeri era stato decorato dagli americani il 4 luglio 1948 per \u00abi servizi resi al governo degli Stati Uniti in qualit\u00e0 di capo del Servizio informazioni navali come comandante della base navale di La Spezia e in qualit\u00e0 di capo di Stato Maggiore della Marina durante e dopo la seconda guerra mondiale\u00bb. Maugeri, dipinto come traditore da Trizzino e denigrato dal giornale neofascista \"Asso di bastoni\", denunci\u00f2 l'autore di \"Navi e poltrone\" trovando la vittoria in primo grado, ma al processo di appello Trizzino si present\u00f2 con un voluminoso dossier con all'interno stralci del fantomatico Carteggio Churchill-Mussolini che avrebbero confermato la colpa di Maugeri nella consegna di Pantelleria agli inglesi in concerto con l'ammiraglio Pavesi. Durante l'appello Trizzino venne prosciolto, ma la storiografia ha successivamente dimostrato che Trizzino, coadiuvato da Enrico De Toma (ex appartenente alla 1\u00aa Brigata Nera mobile \u00abItalo Barattini\u00bb) e appoggiato dal giornale vicino agli ambienti di destra \"Il Meridiano d'Italia\", avrebbe utilizzato documenti falsi e creati \"ad hoc\" per diffamare Maugeri. Gi\u00e0 nel 1948 il giornale \"Asso di bastoni\" aveva accusato Maugeri di \u00abtradimento per scopi di lucro\u00bb e gi\u00e0 nel 1950 giudici della Procura Militare ristabilirono anche la verit\u00e0 riguardo l'onorificenza: Maugeri era rimasto capo dei SIS e nell'incarico di comandante della base di La Spezia per ordine dei suoi superiori anche dopo l'8 settembre, riuscendo a fornire informazioni preziose nel campo militare e politico agli Alleati che combattevano contro i nazifascisti e al legittimo Regno del Sud. Nel novembre 1950, mentre fioccavano le interpellanze parlamentari di esponenti della destra contro Maugeri, i giudici della Procura Militare dichiararono \u00abnon doversi promuovere alcuna azione nei confronti di Maugeri per mancanza di ogni elemento di prova in ordine dei fatti\u00bb. Decisiva fu la testimonianza dell'ammiraglio Sansonetti: \u00abTutte le volte in cui lo spostamento di unit\u00e0 navali era a conoscenza soltanto di pochi e alti ufficiali compreso il SIS, esso rimaneva perfettamente segreto\u00bb intuendo cos\u00ec che se ci fosse stata realmente una penetrazione nemica all'interno dei segreti della Marina, questo era avvenuto per fattori esterni all'arma. Tuttavia poich\u00e9 continuava il silenzio degli inglesi sul dispositivo Ultra, per anni in Italia la tesi del presunto tradimento della Marina ebbe seguaci, rinfocolati nel 1952 dallo stesso Trizzino, che nel suo libro continu\u00f2 ad accusare Maugeri nonostante la sentenza di due anni prima.\nAl popolarissimo \"Navi e poltrone\" segu\u00ec poi \"Settembre nero\", sempre di Longanesi, in cui venne narrato l'episodio dell'affondamento della corazzata Roma e della morte dell'ammiraglio Carlo Bergamini. Questi due testi verranno pubblicati assieme in Germania nel 1957 col titolo \"La flotta tradita. Tragedia dei combattenti d'Africa\", mentre tra il 1959 e il 1962 vennero pubblicati sempre dalla stessa casa editrice: \"Gli amici dei nemici\", incentrato sulla campagna del Nordafrica, e \"Sopra di noi l'oceano\", riguardante le vicissitudini dei sommergibilisti italiani nell'Atlantico e le indagini sul caso del comandante Enzo Grossi. Quest'ultimo durante la guerra ottenne due medaglie d'oro al valor militare per i presunti affondamenti di due corazzate statunitensi, ma durante un processo a suo carico svolto dalla marina nel 1950, la commissione d\u2019inchiesta lo accus\u00f2 di essere un millantatore e stando l'assenza di conferme fattuali della distruzione di qualsiasi genere di naviglio militare, nel 1952 con Decreto del Presidente della Repubblica gli furono revocate sia le due decorazioni a lui concesse sia le promozioni conseguentemente ottenute, degradandolo ed estromettendolo dai ruoli. Nel suo libro Trizzino riscontrava errori come l'aver ignorato i fusi orari degli affondamenti di Grossi e insinuava che la commissione avesse deciso in base a preconcetti politici (Grossi aveva aderito alla Repubblica Sociale Italiana), accusando gli ammiragli Francesco Maugeri, Gino Pavesi e Priamo Leonardi, presenti anche tra i membri della commissione, di simpatie ed intelligenza con il nemico. Venne quindi nominata una seconda Commissione d'inchiesta sul caso, che corresse alcune imprecisioni sostenute nel corso della prima inchiesta, arrivando al riconoscimento della buona fede di Grossi (senza tuttavia reintegrarlo nei ruoli) ma appurando che vennero effettivamente condotti due attacchi, non a corazzate ma alla corvetta \"Petunia\" e all'incrociatore Milwaukee, senza che nessuna di esse venisse affondata, confermando la revoca delle medaglie.\nTra le ultime sue pubblicazioni, il volume del 1968 \"Mussolini ultimo\" e \"Traditori in divisa\".\nTesi smentite.\nCon le sue opere fortemente critiche e accusatorie, Trizzino e il suo \"Navi e poltrone\", divenne nel dopoguerra il \u00abportabandiera\u00bb della tesi del tradimento della Marina a favore del nemico britannico, accusando di questo i vertici della Marina e trovando per questo ampi consensi tra gli ambienti neofascisti di cui Trizzino faceva parte. Con la retorica del tradimento, non suffragata da fonti o documenti, Trizzino tent\u00f2 di dare una spiegazione alle principali disfatte durante la guerra nel Mediterraneo, dando inizio ad un processo di diffamazione degli alti comandi della Marina, che riemp\u00ec le cronache in Italia a cavallo degli anni '50 e che gli cost\u00f2 un processo intentatogli dal ministro della Difesa Pacciardi e da diversi ammiragli nel 1953. In primo grado Trizzino fu condannato a due anni e quattro mesi di reclusione per vilipendio della forza armata e diffamazione continuata nei confronti degli ammiragli Bruno Brivonesi, Gino Pavesi e Priamo Leonardi. L'anno successivo, in appello Trizzino venne assolto dalla sola accusa di vilipendio perch\u00e9 gli venne riconosciuta la buona fede nell'esposizione delle sue tesi, ma ci\u00f2 non fece altro che consolidare la leggenda del tradimento utilizzata dalla pubblicistica revisionista che in questo modo poteva omettere i problemi complessi connessi alla condotta della guerra nel Mediterraneo. \nNaturalmente, trattandosi di fatti tragici e sconvolgenti, la tesi del tradimento di Trizzino trov\u00f2 terreno fertile nell'opinione pubblica sia per motivi ideologici (trov\u00f2 diversi sostenitori negli ambienti neofascisti impegnati nell'evidenziare colpe esterne al regime) sia perch\u00e9 i dubbi e le perplessit\u00e0 riguardanti i tragici fatti erano alimentati da una cronica mancanza di notizie, documenti e informazioni ancora chiuse negli archivi o addirittura scomparse.\nQuesta critica negativa, secondo lo storico Giorgio Giorgerini, non ha portato ad una corretta analisi degli eventi e ad un equilibrato giudizio sulla condotta delle operazioni navali nel Mediterraneo, ma serv\u00ec solo a spargere nell'opinione pubblica \u00abun'idea sfavorevole e non obiettiva di ci\u00f2 che aveva fatto la Marina italiana in guerra\u00bb (idea che venne amplificata e distorta anche dai mass media grazie all'eccessivo clamore dato alle vicende giudiziarie di Trizzino), che ancora oggi \u00e8 difficile da rimuovere, pur in presenza di nuove ricerche storiografiche ormai note da decenni che smentiscono inequivocabilmente la tesi del tradimento. Dagli anni Settanta la progressiva apertura degli archivi italiani e stranieri e l'interesse degli storici nella ricerca di una valutazione storica sempre pi\u00f9 equilibrata scevra dalle \"passioni\" del dopoguerra, diede un nuovo impulso alla storiografia.\nUno dei protagonisti di questo \"giro di boa\" fu lo storico Alberto Santoni che grazie alla ricerca d'archivio e al suo studio sui sistemi di intercettazione nella seconda guerra mondiale, permise di rivedere dinamiche, eventi, risultati e relativi giudizi. Nel suo \"Il vero traditore\", Santoni smentisce la tesi di presunti traditori nei ranghi della Regia Marina e rivela all'opinione pubblica che i britannici fin dai primi mesi della guerra usavano il sistema \"Ultra\" per decrittare i messaggi segreti e le comunicazioni tedesche e italiane criptate con la macchina tedesca \"Enigma\", su cui i comandi dell'Asse avevano assoluta fiducia, mettendo cos\u00ec in luce anche la debolezza dei sistemi crittografici italiani ritenuti fino a quell'epoca inviolabili. In questo modo le unit\u00e0 navali nemiche venivano a conoscenza in anticipo degli ordini e delle intenzioni della flotta italiana, traendo cos\u00ec vantaggio determinante sull'esito del conflitto, vantaggio che veniva peraltro ben tenuto nascosto dai britannici con l'utilizzo di mascheramenti tesi a far credere nella casualit\u00e0, come la comparsa di ricognitori in luoghi precisi e in momenti adatti. Dopo la vittoriosa battaglia di Capo Matapan nel 1941 lo stesso ammiraglio Andrew Cunningham invi\u00f2 un messaggio di congratulazioni ad Alfred Dillwyn \"Dilly\" Knox, il capo crittografo a Bletchley Park e al suo staff, che in quella sede decifravano i messaggi tedeschi criptati a mezzo di Enigma.\nAgli studi di Santoni seguirono le pubblicazioni di Riccardo Nassigh \"Guerra negli Abissi\" e \"Operazione Mezzo Agosto\", di Giorgerini \"La battaglia dei convogli in Mediterraneo\" e il libro scritto in collaborazione tra Santoni e Francesco Mattesini \"La partecipazione tedesca alla guerra aeronavale nel Mediterraneo\" del 1980. Questi volumi hanno quindi dato nuovo impulso allo studio critico della guerra marittima e aperto la strada a valutazioni pi\u00f9 obiettive e spassionate della storiografia navale italiana, screditando definitivamente le varie ipotesi di tradimento supposte da Trizzino. Inoltre fin dall'inizio della guerra gli stati maggiori e i vertici del partito erano a conoscenza del fatto che l'arma marittima italiana era impreparata ad un conflitto e che tuttalpi\u00f9 avrebbe potuto condurre una guerra in appoggio ad una grande potenza marittima, per cui secondo Giorgio Bocca le conclusioni di Trizzino non furono altro che semplificazioni banali e calunniose intese a nascondere i gravi problemi di fondo della Marina italiana durante il conflitto. Sempre secondo Bocca, la marina combatt\u00e9 al meglio delle proprie possibilit\u00e0, sacrificandosi e rimanendo fedele alla nazione e ai suoi doveri, \u00abe se fino all'ultimo le rester\u00e0 quel complesso d'inferiorit\u00e0 e ammirazione per quella inglese, \u00e8 perch\u00e9 possiede una coscienza professionale migliore, perch\u00e9, tutto sommato, conosce i suoi limiti\u00bb. Durante la guerra nel Mediterraneo la flotta italiana si dissangu\u00f2 nel disperato tentativo di mantenere attive le linee di comunicazione con il Nordafrica e, anche se perse la guerra, le sue unit\u00e0 maggiori vennero consegnate agli Alleati intatte. Secondo lo storico James J. Sadkovich, il fatto che i britannici imposero la resa della flotta italiana quale condizione imprescindibile per l'armistizio, ne testimonia in modo eloquente l'importanza. La Regia Marina pag\u00f2 il suo enorme tributo soprattutto per mano degli aerei, delle mine e dei sommergibili pi\u00f9 che per la flotta britannica, la quale nonostante mantenne il controllo del Mediterraneo e colp\u00ec duramente la flotta italiana, non riusc\u00ec ad annientarla del tutto, n\u00e9 ad interrompere le linee di rifornimento prima del 1943, a riprova di come la marina italiana diede prova di enorme dedizione nel tentativo di tenere aperte le linee di rifornimento africane e balcaniche, nonostante le forti perdite. Sempre secondo Sadkovich: \u00ab\u00e8 giunto il momento di abbandonare l'idea che la marina fosse paralizzata da un comando incompetente e minata da pecche caratteriali [...] giacch\u00e9 \u00e8 manifesto che la sconfitta dell'Italia fu determinata dalla compromissione dei cifrari, dalla mancanza di carburante e da un'inadeguata capacit\u00e0 industriale\u00bb.\nProcedimenti giudiziari.\nFatto poco noto, se nel libro \"Navi e poltrone\" Trizzino accusa di tradimento i vertici romani della Regia Marina, nella prefazione al \"Il canadese tranquillo\", \u00e8 l'addetto navale a Washington che tradisce fornendo i codici segreti al nemico. Trizzino, implicitamente, sconfessa la sua stessa spiegazione data nel libro \"Navi e poltrone\". Le sentenze che mostrano il cambio di versione si possono leggere a questo indirizzo."}
{"id": "3336123", "revid": "580", "url": "https://it.wikipedia.org/wiki?curid=3336123", "title": "Harel Skaat (album)", "text": "Harel Skaat \u00e8 il primo album di Harel Skaat, pubblicato nel 2006, due anni dopo la sua partecipazione ad American Idol.\nL'album contiene 10 brani, tutti di lavorazione da parte di Izhar, ed \u00e8 divenuto disco d'oro dopo appena un mese dalla sua uscita con pi\u00f9 di 20000 copie vendute.\nCollegamenti esterni.\nProfilo dell'album su israel-music.com"}
{"id": "3336125", "revid": "284805", "url": "https://it.wikipedia.org/wiki?curid=3336125", "title": "Cookie Monster", "text": "Cookie Monster (letteralmente \"Mostro dei biscotti\"), \u00e8 un personaggio immaginario appartenente al mondo di \"Sesamo apriti\", nonch\u00e9 uno dei personaggi principali del programma. Tra i suoi burattinai ci sono Frank Oz e David Rudman. Nella prima stagione di \"Sesamo apriti\" (e per una buona met\u00e0 della seconda) era un mostro senza nome.\nNell'adattamento italiano della serie, datata 1978, il personaggio \u00e8 stato ribattezzato Pasticcino.\nCaratteristiche.\nCookie \u00e8 un grande mostro dal pelo blu e le orbite degli occhi rotanti e dalla voce molto roca; \u00e8 un vorace divoratore di biscotti e uno dei personaggi principali di \"Sesamo apriti\". Ha un appetito insaziabile e, in mancanza di biscotti (il suo cibo preferito), pu\u00f2 ingerire qualsiasi cosa, anche non commestibile.\nOrigini.\nIl libro di Jim Henson intitolato \"Designs and Doodles\", che parla dei primi anni della sua carriera, spiega che l'originale burattino di Cookie Monster fu utilizzato in una pubblicit\u00e0 mai andati in onda di snack nel 1966. A quell'epoca, il burattino, che era ancora senza nome, aveva denti appuntiti e una pelliccia verde muschio.\nNel 1967, Henson utilizza il precedente burattino per un cortometraggio promozionale della IBM con il titolo di \"Macchina del Caff\u00e8 (lo stesso sketch venne poi riutilizzato sempre con il medesimo burattino in una apparizione dei Muppet nell'Ed Sullivan Show e successivamente nel Muppet Show con un altro burattino).\nDue anni pi\u00f9 tardi, Henson utilizz\u00f2 un mostro simile di nome Arnold (questa volta con il pelo viola e senza zanne) per la pubblicit\u00e0 di una marca di patatine.\nNello stesso anno, il burattino divent\u00f2 blu e comparve nella prima stagione di \"Sesamo apriti\" come mostro senza nome. Dalla met\u00e0 della seconda stagione il personaggio divenne ufficialmente \"Cookie Monster\".\nPer non favorire l'obesit\u00e0 tra i bambini americani, dalla primavera del 2005 Cookie Monster si ciba spesso di verdure e sottolinea quanto mangiare troppi biscotti possa fare male.\nLibri.\nCookie \u00e8 anche apparso in una serie di libri per bambini sotto elencati:"}
{"id": "3336129", "revid": "1305772", "url": "https://it.wikipedia.org/wiki?curid=3336129", "title": "Qualifiche del Corpo forestale dello Stato", "text": "Premesso che ci\u00f2 che nelle Forze armate \u00e8 il grado militare, nelle Forze di polizia \u00e8 chiamata \"qualifica\" e ci\u00f2 che nelle forze armate \u00e8 definita \"qualifica\" nelle forze di polizia \u00e8 chiamata \"denominazione\", segue la rappresentazione schematica per importanza gerarchica di quelle che sono state le qualifiche del Corpo forestale dello Stato prima dell'accorpamento. Successivamente i Carabinieri Forestali indossano i gradi dell'Arma dei Carabinieri.\nCorrispondenze delle qualifiche per il personale dei ruoli tecnico-amministrativo del Corpo forestale dello Stato.\nAccanto ai ruoli del personale cosiddetto \"in divisa\" esistevano quelli equiparati del personale che svolgeva attivit\u00e0 tecnico-strumentale, tecnico-scientifica e amministrativa. In tabella sono riportate le corrispondenze (in ordine gerarchico crescente) delle qualifiche tra le due categorie di dipendenti del Corpo."}
{"id": "3336131", "revid": "39224", "url": "https://it.wikipedia.org/wiki?curid=3336131", "title": "'Omar Sulayman", "text": ""}
{"id": "3336133", "revid": "297059", "url": "https://it.wikipedia.org/wiki?curid=3336133", "title": "Star City (Russia)", "text": ""}
{"id": "3336134", "revid": "33689", "url": "https://it.wikipedia.org/wiki?curid=3336134", "title": "David Rudman", "text": "Biografia.\nNato nel 1964, Rudman si \u00e8 laureato nel 1981 alla Highland Park High School. Scrive programmi e cartoni per MTV, Nickelodeon e Comedy Central. Dal 2001 ha ereditato il ruolo di Frank Oz del personaggio di Cookie Monster per cui ha ricevuto due candidature al Premio Emmy nel 2004 e nel 2009. \u00c8 anche produttore esecutivo e doppiatore del programma televisivo per bambini Jack's Big Music Show e produttore dello show per bambini live-action di burattini, Bunnytown."}
{"id": "3336136", "revid": "287204", "url": "https://it.wikipedia.org/wiki?curid=3336136", "title": "Jan Popluhar", "text": ""}
{"id": "3336139", "revid": "295403", "url": "https://it.wikipedia.org/wiki?curid=3336139", "title": "Vermont Voltage Soccer Club", "text": "Vermont Voltage Soccer Club, o semplicemente \"Vermont Voltage\", \u00e8 una squadra di calcio statunitense di base a St. Albans, negli Stati Uniti. Fondata nel 1997, la squadra gioca nella USL Premier Development League, il quarto livello del campionato nordamericano di cui hanno disputato pi\u00f9 di dieci stagioni, nella Northeast Division della Eastern Conference, dopo aver trascorso la stagione 2009 in pausa.\nIl club gioca le sue partite casalinghe al Collins-Perley Sports Complex; i colori della maglietta sono giallo, blu e nero.\nStoria.\nDurante la sua prima stagione, nel 1997, la squadra era conosciuta come i Vermont Wanderers. I Voltage hanno sospeso l'attivit\u00e0 nel 2009 mentre il loro stadio, il Collins-Perley Sports Complex, era sottoposto a lavori di ristrutturazione; hanno annunciato il loro ritorno alle competizioni l'11 novembre 2009.. Il club ha anche una squadra femminile, le Vermont Lady Voltage, che gioca nella W-League, anch'essa rimasta ferma per i lavori dello stadio nel 2009."}
{"id": "3336142", "revid": "74801", "url": "https://it.wikipedia.org/wiki?curid=3336142", "title": "Paul Polansky", "text": "Biografia.\nAnni '60 e '70.\nNegli anni giovanili Paul pratica varie attivit\u00e0 sportive, riesce anche a vincere numerosi titoli nel pugilato dilettantistico, e proprio questa attivit\u00e0 sar\u00e0, in futuro, fonte d'ispirazione di \"Stray Dog\", uno dei suoi libri. La sua attivit\u00e0 sportiva lo porta a vincere una borsa di studio presso la Marquette University. Negli anni '60, durante il periodo di arruolamento forzato per il Vietnam, Paul decide di rimanere al di fuori del mondo bellico. Si trasferisce in Spagna, dove poi rimarr\u00e0 per trent'anni. Arrivato a Madrid inizia il lavoro di giornalista e di editor per alcune riviste, e scrive anche alcune guide. Gli spostamenti per Paul non sono per\u00f2 finiti. Lasciata Madrid si trasferisce infatti nelle campagne spagnole dove scopre l'amore per la caccia, e nel 1975 viaggia in Africa partecipando al Big game hunting.\nGli anni '90.\nNel 1991, Paul si reca in Repubblica Ceca con l'intenzione di svolgere alcune ricerche sull'origine del ramo paterno della propria famiglia. I suoi studi hanno portato alla luce 40.000 documenti occultati relativi all'esistenza di un campo di lavoro inizialmente costruito per gli ebrei, ma in seguito impiegato solo per gli zingari. Il campo, localizzato nelle campagne di Lety era gestito dal Principe Karel VI Schwarzenberg, padre di quel Karel Schwarzenberg che ha ricoperto i ruoli di ministro degli esteri della Repubblica Ceca, e di presidente di turno dell'Unione Europea. Trovatosi di fronte a un occultamento, Polansky decide di interrogare gli abitanti del luogo scoprendo l'esistenza di alcuni sopravvissuti. Dopo questa scoperta, inizia a tenere conferenze in varie eccasioni e luoghi, una di queste al United States Holocaust Memorial Museum.\nQueste testimonianze sono raccolte in un libro intitolato \"Living Thru It Twice\". Questa scopert\u00e0 cambier\u00e0 radicalmente l'esistenza dello scrittore che da quel momento dedica la propria vita alla causa dei rom e alla ricerca antropologica delle loro origini e tradizioni. In seguito pubblica una serie di volumi in cui raccoglie storie, testimonianze e cultura delle popolazioni gitane nel corso della Seconda guerra mondiale. Il romanzo \"The Storm\", un dettagliato racconto dei crimini commessi in Repubblica Ceca, crea uno scandalo che porta alla requisizione del volume dalle scaffalature librarie. La diatriba sul campo di Lety arriva in tribunale, con la partecipazione dell'avvocato Miloslav Ransdorf, attualmente membro del Parlamento Europeo.\nGli anni del Kosovo.\nNel 1999 viene ingaggiato dalle Nazioni Unite e inviato nel Kosovo come intermediario tra le istituzioni e i gruppi rom perseguitati. Nel 2004 Paul Polansky \u00e8 insignito del premio Human Rights Award, consegnatogli direttamente da G\u00fcnter Grass.\nDel 2005 il suo film-documentario \"Gipsy Blood\", premiato al \"Golden Wheel International Film Festival\" di Skopje.\n\u00c8 stato impegnato nella salvaguardia dei diritti umani a favore dei Rom dell'est Europa."}
{"id": "3336144", "revid": "767487", "url": "https://it.wikipedia.org/wiki?curid=3336144", "title": "Tasaday (gruppo musicale)", "text": "I Tasaday sono un gruppo Industrial e rumorista, con accenti di musica tribale e post-rock Italiano. La band fu il risultato della fusione dei Die Form e dei Nulla Iperreale.\nBiografia.\nDie Form &amp; Nulla Iperreale.\nNel 1981 esce per la Electric Eye il primo album su cassetta dei Brianzoli Die Form dal titolo \"La Dimensione Umana\". Il gruppo era formato da Abderezac Ahmed (Sassofono, clarinetto e voce), Alessandro Ripamonti, Alessandro Ronchi (Chitarra), Carlo Ronchi (basso elettrico), Roberto Girardi (batteria), Stefano Sangalli (sintetizzatore e voce). Sempre in Brianza in quegli anni si muovono gli Orgasmo Negato, che ben presto cambieranno nome in Nulla Iperreale, formati da Alessandro Ripamonti (sintetizzatori), Marco Camorali (basso, amputed bass, percussioni, voce e materiale vario), Paolo Cant\u00f9 (chitarra e batteria elettronica). I due gruppi iniziano una collaborazione, fondendosi in Die Form &amp; Nulla Iperreale. Assieme attivano una intensa attivit\u00e0 di concerti, produzioni di fanzine, trasmissioni radiofoniche e numerose cassette coprodotte dalla propria etichetta \"Tasaday\" e da ADN. Da ricordare \"Il Nulla Che Attira A Se\" (1983 ADN) dei Nulla Iperreale e sotto il nome Die Form &amp; Nulla Iperreale \"La Parte Maledetta\" (1983) e \"In Un Silenzio Oscuro\" (1983 ADN).\nTasaday.\nNel 1984 la pubblicazione dell'album \"Aprirsi Nel Silenzio\" per la ADN sancisce la definitiva fusione dei due gruppi sotto il nome di Tasaday. Il nome fu ripreso dalla trib\u00f9 indigena scoperta nelle Filippine nel 1971.\nIl gruppo fonde sonorit\u00e0 new wave, le influenze di Einst\u00fcrzende Neubauten e Throbbing Gristle, aggiungendo a questo il tono inconsueto degli strumenti a fiato e ritmiche tribali, con un'attitudine che li rendeva affini alle avanguardie o al free jazz. Nei loro lavori vengono spesso citati riferimenti non solo musicali che vanno da Heidegger a Georges Bataille, da Jean Baudrillard al Nuovo cinema tedesco.\nTra il 1984 e il 1985 usciranno \"Tra Le Rovine Dei Sensi\", \"Implosione Tra Le Pieghe Dell'Anima\" in cui compare il brano \"The Roads Of Delhi\" composto assieme a Laxative Souls e \"Riflessi Sensibili\".\nNell'autunno 1988 si esibiscono nell'ambito della rassegna milanese \"Decadenze-a-Dissonanze\", organizzata sotto l'egida di ADN, in uno dei loro ultimi memorabili concerti, con una formazione gi\u00e0 rimaneggiata.\nIn questo periodo lasciano il gruppo prima Abderezac Ahmed, poi Roberto Girardi e Paolo Cant\u00f9 che andranno a formare gli Afterhours."}
{"id": "3336145", "revid": "1463849", "url": "https://it.wikipedia.org/wiki?curid=3336145", "title": "Pietro Floridia", "text": "Biografia.\nNacque a Modica il 5 maggio 1860 da Francesco Floridia e Anna Napolino. Si applic\u00f2 al pianoforte sin da piccolo sotto la guida della madre per poi iscriversi nel 1873 al Conservatorio di San Pietro a Majella di Napoli (uno dei pi\u00f9 famosi istituti musicali del tempo), dove studi\u00f2 pianoforte con Beniamino Cesi, composizione con Paolo Serrao e Lauro Rossi, storia ed estetica musicale con Federigo Polidoro.\nAncora allievo del conservatorio pubblic\u00f2 le sue prime composizione che lo fecero conoscere a livello nazionale.\nNel 1879, a soli 19 anni, consegu\u00ec il diploma di composizione, di pianoforte e di direzione orchestrale. Nella primavera del 1882 la sua prima opera, \"Carlotta Clepier\" (in tre atti, su libretto di Antonio de Lerma dei Castelmezzano), fu rappresentata con successo al Circolo Nazionale di Napoli.\nApprezzato pianista, alla fine del 1885 inizi\u00f2 alcune tourn\u00e9e in Italia e all'estero, eseguendo brani di sua composizione. \nNel 1888 il Conservatorio Regio di Palermo, gli assegnava la cattedra di primo professore di pianoforte. L'anno successivo, con la sinfonia in re minore consegu\u00ec il primo premio ad un concorso indetto dalla Societ\u00e0 del Quartetto di Milano. Ancora, nel 1892, consegue un altro prestigioso premio (sempre indetto dalla Societ\u00e0 del Quartetto) con una Sonata per pianoforte in quattro tempi stile classico.\nNel 1892 lascia Palermo e si trasferisce a Milano, dove stringe amicizia con Arrigo Boito. Il 23 agosto 1894 la sua opera \"Maruzza\" (su proprio libretto) fu rappresentata al Teatro Malibran di Venezia; il libretto fu tradotto in tedesco da L. Hartrnann e l'opera rappresentata al teatro Municipale di Zurigo il 13 novembre 1896.\nNel 1896 ricevette l'incarico dal comitato, costituitosi a Bergamo in vista delle celebrazioni del centenario della nascita di Gaetano Donizetti, di scrivere una Ouverture festiva per tale occasione, lavoro che ebbe la sua prima esecuzione il 27 novembre 1897 al Teatro alla Scala di Milano.\nL'8 maggio 1899 la sua opera \"La colonia libera\" (in quattro atti su libretto di Luigi Illica) fu rappresentata con successo al Teatro Costanzi di Roma e l'anno successivo al Teatro Carignano di Torino.\nNel 1900 \u00e8 autore della traduzione ritmica del \"Tristano e Isotta\" di Richard Wagner, rappresentato alla Scala di Milano sotto la direzione di Arturo Toscanini.\nNel 1904 decide di emigrare negli Stati Uniti. Il 6 aprile arriva ad Ellis Island, nei pressi di New York, per trasferirsi, nel 1906, a Cincinnati, dove per due anni insegna al College of Music. Tornato a New York nel 1908, vi riprese l'insegnamento. Nel 1910 - su commissione degli organizzatori della \"Ohio Valley Exposition -\" compose l'opera \"Paoletta\", tratta da \"The Sacred Mirror\" di Paul Jones. L'opera, dedicata a Robert R. Reynolds, fu rappresentata per la prima volta, sotto la direzione dello stesso compositore, nella \"Music Hall\" di Cincinnati, riscuotendo un grande successo. Fu replicata in teatro per 29 giorni consecutivi, e, stando alle cronache dell'epoca, tra il pubblic\u00f2 vi furono anche Theodore Roosevelt e il suo successore William Howard Taft. Nel 1913 organizz\u00f2 e diresse a New York l\"'Orchestra Sinfonica Italiana\", ma l'impresa non ebbe il successo sperato. \nNel 1930 la American Opera Society di Chicago gli assegn\u00f2 la \"David Bispham medal\".\nNel 1932, poco prima di morire, port\u00f2 a termine una nuova orchestrazione dell'opera \"Maruzza\"; quest'ultimo lavoro, intitolato \"Malia\", \u00e8 rimasto inedito.\nMor\u00ec il 16 agosto 1932, a New York, nella stanza 554 dell\"'Harkness Presbiterian Hospital\"."}
{"id": "3336146", "revid": "1305772", "url": "https://it.wikipedia.org/wiki?curid=3336146", "title": "Tejkovo", "text": "Tejkovo \u00e8 una citt\u00e0 della Russia europea centrale (oblast' di Ivanovo); \u00e8 il capoluogo del \"rajon\" Tejkovskij, pur essendone amministrativamente separata.\nSorge nella parte centro-occidentale della \"oblast'\", sul fiume Vjaz'ma (affluente della Oka), 35 chilometri a sudovest di Ivanovo."}
{"id": "3336147", "revid": "80339", "url": "https://it.wikipedia.org/wiki?curid=3336147", "title": "Teykovo", "text": ""}
{"id": "3336149", "revid": "1573940", "url": "https://it.wikipedia.org/wiki?curid=3336149", "title": "Novopiscovo", "text": "Novopiscovo \u00e8 una cittadina della Russia europea centrale, situata nella oblast' di Ivanovo; appartiene amministrativamente al \"rajon\" Vi\u010dugskij.\nSi trova nella parte settentrionale della \"oblast'\", lungo le sponde del piccolo fiume \"Sun\u017ea\" (affluente del Volga)."}
{"id": "3336152", "revid": "1305772", "url": "https://it.wikipedia.org/wiki?curid=3336152", "title": "Arcana Heart", "text": " \u00e8 un picchiaduro a incontri in 2D sviluppato dalla Examu (in precedenza Yuki Enterprise). La prima edizione del videogioco \u00e8 stata pubblicata per Arcade (principalmente in Giappone a fine 2006. Il gioco ha la caratteristica di utilizzare un cast di personaggi interamente femminile (ognuno dei quali \u00e8 la rappresentazione di uno stereotipo dei personaggi moe), ed il giocatore dopo aver scelto il proprio personaggio ha la possibilit\u00e0 di scegliere anche un \"allineamento elementare,\" o \"Arcana\", che determina i colpi speciali del personaggio.\nA met\u00e0 aprile 2007, \u00e8 stata resa disponibile una patch per \"Arcana Heart\" chiamata \"Arcana Heart FULL!\". La patch ha sistemato una serie di problemi del gioco, attenuando i personaggi eccessivamente potenti e rendendo meno vulnerabili i personaggi pi\u00f9 deboli.\nVersione per Console.\nIl 4 luglio 2007, \u00e8 stato annunciato che una versione per console sarebbe stata resa disponibile per PlayStation 2 in Giappone l'11 ottobre 2007.\nLa versione casalinga del gioco d\u00e0 la possibilit\u00e0 di utilizzare i singoli personaggi nella loro versione originale o in quella presente nella patch \"Full!\". Inoltre a differenza che nella versione per Arcade, il gioco \u00e8 doppiato in ogni sua parte.\nL'11 aprile 2008, il gioco \u00e8 stato pubblicato in America del Nord. Una notevole differenza fra \"Arcana Heart\" e molti altri videogiochi americani per PlayStation 2 \u00e8 rappresentata dal fatto che il titolo contiene soltanto il doppiaggio giapponese, e nessun adattamento in lingua inglese. Tuttavia la Atlus ha rimosso dal videogioco tutte le parti doppiate dalla modalit\u00e0 storia del gioco e i dialoghi prima e dopo i combattimenti, ma ha mantenuto le voci originali durante i combattimenti.\nAdattamenti.\nIl videogioco \u00e8 stato adattato in un manga serializzato dal marzo 2008 su \"Comp Ace\", scritto ed illustrato da Bermuda Saimaru. Sono stati inoltre pubblicati numerosi drama CD legati al videogioco \"Arcana Heart\"."}
{"id": "3336153", "revid": "80339", "url": "https://it.wikipedia.org/wiki?curid=3336153", "title": "Novopistsovo", "text": ""}
{"id": "3336155", "revid": "110157", "url": "https://it.wikipedia.org/wiki?curid=3336155", "title": "Kamenka (Oblast' di Ivanovo)", "text": "Kamenka \u00e8 una cittadina della Russia europea centrale, situata nella oblast' di Ivanovo; appartiene amministrativamente al \"rajon\" Vi\u010dugskij.\nSi trova nella parte settentrionale della \"oblast'\", lungo le sponde del piccolo fiume \"Sun\u017ea\", a 2 chilometri di distanza dalla sua confluenza nel Volga."}
{"id": "3336158", "revid": "777026", "url": "https://it.wikipedia.org/wiki?curid=3336158", "title": "Fozzie", "text": "Fozzie l\u2019Orso \u00e8 uno dei personaggi principali del \"Muppet Show\": un orso peloso che racconta barzellette, miglior amico di Kermit la Rana.\nI suoi monologhi divertenti vengono spesso interrotti dai due \"vecchietti\" in galleria, Statler e Waldorf.\u00c8 animato da Frank Oz e attualmente da Eric Jacobson.\nStoria.\nFozzie \u00e8 sempre stato originariamente animato dal burattinaio Frank Oz, anche se negli ultimi anni \u00e8 animato da Eric Jacobson. In \"Muppet Babies\", la sua voce \u00e8 stata prestata da Greg Berg.\nAnche se spesso si ritiene che il nome di Fozzie sia un riferimento scherzoso a Frank Oz (F.Oz), in realt\u00e0 il nome si ispira al suo costruttore Faz Fazakas.\nNel \"Muppet Show\" ha avuto molti ruoli principali nella maggior parte delle trame degli episodi.\nIntorno al 1990 le sue parti divennero via via pi\u00f9 ridotte, a causa del fatto che Oz rivolse la sua attenzione alla direzione di film non dei Muppet. Mentre nei primi film dei Muppet Fozzie aveva spesso i ruoli principali, in questo periodo fu solo un personaggio di supporto e comparve in soli 6 episodi di \"Muppets Tonight\". Tuttavia, \u00e8 tornato alla ribalta quando Eric Jacobson venne assunto per essere il nuovo animatore a partire da \"Natale con i Muppet\" nel 2002.\nFamiglia e amici.\nLa madre di Fozzie \u00e8 Emily Bear (interpretata da Jerry Nelson), apparsa nello speciale di natale del 1987. Con grande sorpresa di Fozzie, lei \u00e8 amica di lunga data di Statler e Waldorf. In \"Giallo in casa Muppet\", Kermit e Fozzie interpretano la parte di discutibili giornalisti e fratelli gemelli. Fozzie ha anche un cugino identico a lui che \u00e8 apparso nella prima stagione del \"Muppet Show\", animato anch'esso da Frank Oz. Nel film \"Ecco il film dei Muppet\", Fozzie fa riferimento allo zio che gli ha prestato l'auto mentre era andato in letargo, auto che Fozzie e Kermit usano per arrivare a Hollywood.\nFin dagli inizi del \"Muppet Show\" Fozzie ha spesso interagito con Kermit, che di fatto \u00e8 il suo migliore amico, anche se a volte non sono andati molto d'accordo: nel quindicesimo episodio della prima stagione, nel backstage, Fozzie continua ad assillare Kermit con fastidiose gag.\nIn un altro episodio, i due litigano cercando di collaborare in un confuso sketch comico di Fozzie.\nKermit e Fozzie sono stati anche frequentemente appaiati in innumerevoli film, libri e speciali. In \"Ecco il film dei Muppet\", Fozzie \u00e8 il primo Muppet che Kermit incontra sul suo cammino verso Hollywood. Dopo le prestazioni infruttuose di Fozzie presso l'El Sleezo Cafe, Kermit lo invita a venire a Hollywood con lui.\nInoltre, Fozzie interagisce spesso anche con Gonzo, Floyd, Scooter e Rowlf.\nNell'episodio 18 della seconda stagione, Fozzie (nonostante neanche lui sapesse di saper suonare il pianoforte) esegue un duetto al piano con Rowlf suonando \"An English Country Garden\".\nAltre volte, Rowlf ha accompagnato al piano Fozzie che ha cantato \"Hi-Diddle-Dee-Dee (An Actor's Life for Me)\" e \"I Got Rhythm\".\nInoltre, in \"Muppet Babies\", le versioni infanti di Fozzie e Rowlf vengono spesso abbinate insieme."}
{"id": "3336159", "revid": "767487", "url": "https://it.wikipedia.org/wiki?curid=3336159", "title": "Verchnij Landech", "text": "Verchnij Landech (anche traslitterata come \"Verhnij Landeh\") \u00e8 una cittadina della Russia europea centrale, situata nella oblast' di Ivanovo; appartiene amministrativamente al \"rajon\" Verchnelandechovskij, del quale \u00e8 il capoluogo.\nSi trova nella parte sudorientale della \"oblast'\", lungo le sponde del piccolo fiume \"Landech\".\nL'insediamento viene attestato nelle cronache locali a partire dall'anno 1621."}
{"id": "3336160", "revid": "80339", "url": "https://it.wikipedia.org/wiki?curid=3336160", "title": "Verhnij Landeh", "text": ""}
{"id": "3336161", "revid": "80339", "url": "https://it.wikipedia.org/wiki?curid=3336161", "title": "Verhni Landeh", "text": ""}
{"id": "3336163", "revid": "80339", "url": "https://it.wikipedia.org/wiki?curid=3336163", "title": "Verkhny Landekh", "text": ""}
{"id": "3336166", "revid": "110157", "url": "https://it.wikipedia.org/wiki?curid=3336166", "title": "Il'inskoe-Chovanskoe", "text": "Il'inskoe-Chovanskoe (anche traslitterata come \"Il'inskoe-Hovanskoe\") \u00e8 una cittadina della Russia europea centrale, situata nella oblast' di Ivanovo; appartiene amministrativamente al \"rajon\" Il'inskij, del quale \u00e8 il capoluogo.\nSi trova nella parte occidentale della \"oblast'\", sulle propaggini settentrionali delle alture di Mosca, circa 90 chilometri ad ovest del capoluogo Ivanovo."}
{"id": "3336168", "revid": "80339", "url": "https://it.wikipedia.org/wiki?curid=3336168", "title": "Ilinskoye-Khovanskoye", "text": ""}
{"id": "3336169", "revid": "154893", "url": "https://it.wikipedia.org/wiki?curid=3336169", "title": "Ratel (veicolo)", "text": ""}
{"id": "3336170", "revid": "154893", "url": "https://it.wikipedia.org/wiki?curid=3336170", "title": "Preta (buddismo)", "text": ""}
{"id": "3336171", "revid": "1345938", "url": "https://it.wikipedia.org/wiki?curid=3336171", "title": "Jack Scanlon", "text": " \nNella sua infanzia \u00e8 stato boy scout. Attualmente vive a Deal, nel Kent, con i genitori e il fratello minore; \u00e8 un gran tifoso del Aldershot Town FC. Oltre ad aver partecipato al film di Mark Herman, \u00e8 entrato a far parte del cast di \"Runaway\", programma per bambini in onda su BBC One, un canale inglese. Appare anche nel cortometraggio di \"The Eye of the Butterfly\".\nApparizioni in TV.\nScanlon appare per la prima volta nel grande schermo al \"Peter Serafinowicz Show\", nel 2007, anche se interpretando vari ruoli differenti.\nNel 2008, Jack decide di fare un provino per entrare nel cast del film \"Il bambino con il pigiama a righe\" e ottiene la parte del bambino ebreo Shmuel. Grazie anche all'interpretazione di Asa Butterfield, il film ottiene un grande successo internazionale.\nGrazie a questo successo, Jack si ritrova in mano anche la possibilit\u00e0 di partecipare alla serie TV \"Runaway\", trasmessa su BBC One. Accettando, si ritrova con la parte di Dean; partecipa al talk-show solo nel 2009.\nInterpretando il ruolo di Joe, nel 2010 Scanlon comincia a partecipare al \"Married Single Other\", ma non vi partecipa pi\u00f9 nel 2011."}
{"id": "3336174", "revid": "154893", "url": "https://it.wikipedia.org/wiki?curid=3336174", "title": "Nascita di Venere (Botticelli)", "text": ""}
{"id": "3336175", "revid": "154893", "url": "https://it.wikipedia.org/wiki?curid=3336175", "title": "L'ammazzagiganti (film)", "text": ""}
{"id": "3336177", "revid": "648716", "url": "https://it.wikipedia.org/wiki?curid=3336177", "title": "'Ala' Mubarak", "text": "\u00c8 il primogenito che l'ex presidente egiziano, Hosni Mubarak, ha avuto da sua moglie Suzanne Mubarak. Suo fratello minore \u00e8 Gamal Mubarak.\nBiografia.\nAl contrario di Gam\u0101l, \u02bfAl\u0101\u02be ha tenuto un profilo pubblico molto pi\u00f9 basso. Ci\u00f2 non gli ha impedito per\u00f2 di essere accusato dall'opinione pubblica egiziana di forme scandalose di corruzione.\n\u02bfAl\u0101\u02be ha studiato, come suo fratello, nel rinomato St. George's College del Cairo. Quindi si \u00e8 diplomato nell'Universit\u00e0 Americana del Cairo. \nIl 13 aprile 2011, \u02bfAl\u0101\u02be \u00e8 stato imprigionato con il fratello Gam\u0101l per 15 giorni in attesa di indagini con l'accusa di corruzione, abuso di potere e per il suo presunto ruolo nella repressione durante le proteste che hanno portato alla caduta del padre. I due sono stati rilasciati il 12 ottobre 2015. L'UE ha imposto sanzioni a tutti e tre e ha congelato tutti i loro beni noti.\n Nel 2013, i servizi finanziari delle Isole Vergini britanniche hanno scoperto che \u02bfAl\u0101\u02be Mubarak era proprietario di \"Pan World Investments\", un fondo di investimento per la famiglia Mubarak di quasi 1 miliardo di dollari, incorporato dal Mossack Fonseca, uno studio legale panamense, che ha affermato di essere stato introdotto dal Credit Suisse.\nNel settembre 2018, \u02bfAl\u0101\u02be \u00e8 stato arrestato insieme al fratello Gamal e accusato di aver manipolato il mercato azionario.\nVita privata.\n\u00c8 sposato con Heddy Rasekh ed \u00e8 padre di due figli, Muhammad e \u02bfOmar. Muhammad \u00e8 per\u00f2 morto il 18 maggio del 2009, ad appena 12 anni, dopo una grave malattia."}
{"id": "3336178", "revid": "154893", "url": "https://it.wikipedia.org/wiki?curid=3336178", "title": "Libeccio (vento)", "text": ""}
{"id": "3336179", "revid": "154893", "url": "https://it.wikipedia.org/wiki?curid=3336179", "title": "Marsili (vulcano)", "text": ""}
{"id": "3336180", "revid": "80339", "url": "https://it.wikipedia.org/wiki?curid=3336180", "title": "Ilinskoe-Chovanskoe", "text": ""}
{"id": "3336182", "revid": "80339", "url": "https://it.wikipedia.org/wiki?curid=3336182", "title": "Il'inskoe-Hovanskoe", "text": ""}
{"id": "3336185", "revid": "80339", "url": "https://it.wikipedia.org/wiki?curid=3336185", "title": "Il'inskoe-Khovanskoe", "text": ""}
{"id": "3336187", "revid": "984922", "url": "https://it.wikipedia.org/wiki?curid=3336187", "title": "Eric Jacobson", "text": "Eric Jacobson ha iniziato a lavorare con i Muppet nel 1994 come un burattinaio a Sesame Street. Jacobson \u00e8 attualmente il burattinaio di Miss Piggy, Fozzie, Animal, Sam l'aquila, Bert e Grover. Ha sostituito quasi tutti i personaggi precedentemente animati da Frank Oz."}
{"id": "3336194", "revid": "1305772", "url": "https://it.wikipedia.org/wiki?curid=3336194", "title": "Vi\u010duga", "text": "Vi\u010duga \u00e8 una citt\u00e0 della Russia europea centrale (oblast' di Ivanovo); \u00e8 il capoluogo del \"rajon\" Vi\u010dugskij, pur essendone amministrativamente separata.\nSorge nella parte centro-orientale della \"oblast'\", 73 chilometri a nordovest del capoluogo Ivanovo."}
{"id": "3336196", "revid": "287204", "url": "https://it.wikipedia.org/wiki?curid=3336196", "title": "Vicuga", "text": ""}
{"id": "3336197", "revid": "827882", "url": "https://it.wikipedia.org/wiki?curid=3336197", "title": "Animal (personaggio)", "text": "Animal \u00e8 il batterista del \"Muppet Show\", che si esibisce con la band del Dr. Denti e gli Electric Mayhem. Animal \u00e8 un percussionista particolare che conosce solo tre tipi di musica: forte, pi\u00f9 forte e assordante. Parla in maniera gutturale, spesso ripetendo poche e semplici frasi come \"tamburi! tamburi!\" o \"DON-NA!\".\nNei momenti di tranquillit\u00e0, assolutamente rari, \u00e8 capace di conversazioni pi\u00f9 coerenti.\nAnimato da Frank Oz prima, e da Eric Jacobson ora.\nCaratteristiche.\nTra i Muppet \u00e8 il pi\u00f9 brutto esteticamente ed \u00e8 caratterizzato dalla carnagione arancione, barba e capelli rossi come il naso, folte sopracciglia nere e denti appuntiti. Nella serie animata \"Muppet Babies\" il suo viso \u00e8 rosa scuro, mentre indossa una cuffietta in testa e cammina carponi.\nDurante il \"Muppet Show\", Floyd si \u00e8 preso particolarmente cura di Animal e lo ha \"ammaestrato\" come se fosse un cane comandandolo con piccoli e semplici comandi.\nLo stile musicale di Animal da selvaggio percussionista ricorda quello del batterista inglese Keith Moon, anche se il suo aspetto non \u00e8 ispirato ad un musicista veramente esistito.\nAnimal ha avuto molte interazioni con gli ospiti speciali: sfid\u00f2 Buddy Rich, alla sua batteria, in una selvaggia battaglia di batteristi; in un altro episodio contro Harry Belafonte, sul suo tamburo, finch\u00e9 lui ed Animal non svengono, sfiniti dalla stanchezza.\nAnimal serb\u00f2 rancore nei riguardi di Dudley Moore per averlo sostituito con una macchina in grado di riprodurre qualunque suono e melodia e divent\u00f2 amico di James Coburn.\nIn ancora un altro episodio, durante il brano musicale \"Fever\" eseguito da Rita Moreno, Animal continu\u00f2 ad interrompere Rita suonando la sua batteria al momento sbagliato; dopo un po', stufa, Rita colpisce la testa di Animal con due piatti e quest'ultimo esclama \"Questo \u00e8 il mio tipo di donna!\".\nIn uno sketch del \"Muppet Show\", l'ospite speciale Jim Nabors, per incoraggiare Animal, gli disse di \"Spezzarsi una Gamba\" (figura retorica che corrisponde a dire \"In Bocca al Lupo\", ma Animal prende alla lettera la figura retorica e con un martello cerca di rompere la gamba di Jim).\nAnimal \u00e8 stato spesso raffigurato come un donnaiolo, ad esempio: nel film \"Giallo in casa Muppet\", quando i Muppet si trovano alle prese con le ladre del diamante di Lady Holiday, Animal le insegue urlando \"DON-NA!\", a partire da questo film, questa gag \u00e8 stata spesso ripetuta.\nNel film \"I Muppet\", quando la banda ha preso strade diverse, Animal ha partecipato ad una terapia per il controllo della rabbia che si rivela essere inutile quando incontra di nuovo gli altri suoi amici Muppet."}
{"id": "3336199", "revid": "80339", "url": "https://it.wikipedia.org/wiki?curid=3336199", "title": "Vichuga", "text": ""}
{"id": "3336200", "revid": "1647404", "url": "https://it.wikipedia.org/wiki?curid=3336200", "title": "Belly Dancer (Bananza)", "text": "Belly Dancer (Bananza) \u00e8 un brano musicale del cantante senegalese Akon, pubblicato come quarto singolo estratto dall'album \"Trouble\" e pubblicato il 21 giugno 2005. Il singolo ha raggiunto la quinta posizione nel Regno Unito. Il brano \u00e8 costruito sui campionamenti di \"The Lunatics (Have Taken Over The Asylum)\" dei Fun Boy Three, \"Body Rock\" dei Treacherous Three e \"For What It's Worth\" dei Buffalo Springfield."}
{"id": "3336205", "revid": "1305772", "url": "https://it.wikipedia.org/wiki?curid=3336205", "title": "Rodniki (Oblast' di Ivanovo)", "text": "Rodniki \u00e8 una citt\u00e0 della Russia europea centrale (oblast' di Ivanovo); appartiene amministrativamente al \"rajon\" Rodnikovskij, del quale \u00e8 il capoluogo.\nSi trova nella parte centrale della \"oblast'\", nella regione fra Volga e Kljaz'ma, sul piccolo fiume \"Juk\u0161a\", 54 chilometri a nordest di Ivanovo."}
{"id": "3336214", "revid": "15756", "url": "https://it.wikipedia.org/wiki?curid=3336214", "title": "Dr. Denti e gli Electric Mayhem", "text": "Dr. Denti e gli Electric Mayhem (\"Dr. Teeth and the Electric Mayhem\") sono la band ufficiale del \"Muppet Show\".\nSono sempre in viaggio su di un pulmino psichedelico multi-colorato, comparso anche nel primo film dei Muppet \"Ecco il film dei Muppet\" (1979) di Jim Henson.\nComponenti della Band.\nDr. Denti.\nIl Dr. Denti \u00e8 il leader del gruppo, cantante e tastierista. Come suggerisce il suo nome, la dentatura la sua principale caratteristica, dato che la maggior parte dei Muppet non possiede denti. Altre caratteristica del Dr. Denti sono: le braccia molto lunghe, una folta barba rossa, un cappello color porpora dotato di una lunga piuma, una giacca pelosa e una maglia a righe rosse e blu. Probabilmente questo personaggio \u00e8 nato dall'ispirazione dal tastierista jazz Dr. John, di Elton John e Leon Russel.\nAnimatori: Jim Henson (1975-1990), John Kennedy (1991-2003) Bill Barretta (2005-oggi)\nAnimal.\nAnimal \u00e8 il selvaggio batterista della band che conosce solo tre tipi di musica: forte, pi\u00f9 forte e assordante. Si esprime in maniera gutturale, spesso ripetendo poche e semplici frasi come \"tamburi! tamburi!\" o \"DON-NA!\". Nei momenti di tranquillit\u00e0, assolutamente rari, \u00e8 capace di conversazioni pi\u00f9 coerenti.\nContrariamente della maggior parte degli altri componenti del gruppo, l'aspetto di Animal non \u00e8 ispirato ad un musicista veramente esistito: il suo stile da selvaggio percussionista ricorda quello del batterista inglese Keith Moon.\nAnimatori: Frank Oz (1975-2000), Eric Jacobson (2002-oggi)\nFloyd Pepper.\nFloyd Pepper \u00e8 bassista e cantante della band. Il suo aspetto ricorda un hippy: folti baffi rossi e capelli lunghi legati in un codino. Indossa spesso un cappello verde, una maglia o una giacca rossa e porta degli occhiali da sole che di fatto sono i suoi occhi.\nNella band, Floyd \u00e8 il componente che canta pi\u00f9 spesso, \u00e8 sarcastico e parla in un gergo alla moda. Spesso viene accoppiato con Janice. Floyd fu animato da Jerry Nelson, che smise nel 2004 per problemi di salute. Il suo nome si ispira ai Pink Floyd e al Sgt. Pepper's Lonely Hearts Club Band.\nFloyd \u00e8 il membro pi\u00f9 cinico della band, e forse di tutto il cast dei Muppet: in diversi episodi, considera i suoi compagni artisti del \"Muppet Show\" come \"Anticaglia del backstage che dietro le quinte eccedono in castronerie e buffonate, di loro si pu\u00f2 solo ridere\".\nOgni volta che fra lui e Miss Piggy inizia una conversazione avviene una vera e propria battaglia fra loro. In un episodio dove Piggy viene trasformata accidentalmente in pietra Floyd, insieme a Fozzie e Gonzo, la deride con battute cattive, mentre in un altro episodio, Piggy chiede ad egli di prendersi cura del suo barboncino Foo-Foo, ma Floyd non ha intenzione di occuparsene per cui lo chiude in un cassetto.\nAnimatori: Jerry Nelson (1975-2003), John Kennedy (2005-2006), Matt Vogel (2008-oggi)\nJanice.\nJanice \u00e8 la solista e chitarrista del gruppo. Recita anche il ruolo di infermiera nello sketch ricorrente del \"Muppet Show\" \"L'Ospedale del Veterinario\". Ha un rapporto molto stretto con Floyd, anche se nella prima stagione passa molto tempo con Zoot.\nPossiede un carattere da hippy, disinvolto e rilassato. Indossa un top viola o un maglione multicolore, dei jeans, sandali bianchi e un cappello con una piuma. Possiede lunghi capelli biondi, grosse labbra con del rossetto e tiene gli occhi sempre chiusi. Nel progetto originale del burattino, Janice era destinata ad essere un personaggio maschile, ispirato a Mick Jagger.\nUn paio di volte, nei film, si generano diverse gag su Janice: dopo una scena di confusione, tutti parlano nello stesso momento, finch\u00e9 qualcuno non chiede di fare silenzio: Janice rimane l'ultima a parlare dopo che tutti si erano zittiti, addirittura su di un argomento che non ha nessuna attinenza alla situazione e che spesso \u00e8 il fatto che la nudit\u00e0 possa rappresentare una forma d'arte: in \"I Muppets alla conquista di Broadway\" disse: \"\"Cos\u00ec gli ho detto: \"Senti, amico, io non mi tolgo i vestiti per nessuno, anche se \u00e8 artistico, e...\" Oh!\"\". Un altro esempio in \"Giallo in casa Muppet\" dove disse: \"Guarda, mamma... La mia vita \u00e8 OK cos\u00ec e se voglio vivere su una spiaggia e camminare in giro nuda... Oh...\".\nJanice (insieme ad Animal) fu l'unico membro della band a comparire nella sua forma infantile in \"Muppet Babies\" dove fra tutti i babies Muppet era la pi\u00f9 anziana perch\u00e9 in grado di leggere.\nAnimatore: Eren Ozker (1975-1976), Richard Hunt (1977-1991), Matt Vogel (2008-oggi)\nZoot.\nZoot \u00e8 il sassofonista della band e non parla molto. Con il tempo, il suo aspetto ha subito diversi cambiamenti, come il colore della pelle mutato dal blu a verde. I capelli blu che tendono alla calvizie, vengono coperti dal suo cappello che indossa solo occasionalmente, indossa un paio di occhiali da sole (nonostante non abbia gli occhi), una maglia gialla e dei sandali. Probabilmente questo personaggio ha tratto ispirazione dal musicista Gato Barbieri.\nNello speciale del 2009 \"\" viene rivelato il fatto che Zoot festeggia Chanukkah.\nAnimatore: Dave Goelz (1975-oggi)\nLips.\nLips \u00e8 il trombettista del gruppo. \u00c8 entrato a fare parte della band solo nella quinta stagione del \"Muppet Show\". Ha dei lunghi capelli folti e biondi.\nFu creato appositamente in modo che Steve Whitmire (che ad un certo punto divent\u00f2 uno degli animatori principali dei Muppet) potesse avere un suo personale personaggio da seguire nella banda. Ad un certo punto Whitmire aveva dei dubbi sul continuare a mantenerlo, a causa della mancanza di sviluppo delle sue caratteristiche.\nAl momento, Whitmire era il burattinaio meno esperto e voleva usare per Lips una voce simile a quella di Louis Armstrong, ma aveva paura di offendere gli afro-americani. Questo fu il motivo per cui parlasse poco e che sia comparso quasi esclusivamente come personaggio di sfondo senza ruolo di lingua. Dopo il film \"Festa in casa Muppet\" non fu mai pi\u00f9 visto, fino all'evento del film \"I Muppet\" (nel quale ritornarono anche molti altri personaggi, che non erano pi\u00f9 comparsi dalla fine del \"Muppet Show\").\nAnimatore: Steve Whitmire (1980-2016)"}
{"id": "3336216", "revid": "465169", "url": "https://it.wikipedia.org/wiki?curid=3336216", "title": "Pot of Gold (Akon)", "text": "Pot of Gold \u00e8 un brano musicale del cantante senegalese Akon, pubblicato come quinto singolo estratto dall'album \"Trouble\" e pubblicato il 15 novembre 2005. Il singolo, rispetto ai precedenti non ha ottenuto particolari riscontri, non riuscendo ad andare oltre la settantasettesima posizione della Official Singles Chart."}
{"id": "3336219", "revid": "1305772", "url": "https://it.wikipedia.org/wiki?curid=3336219", "title": "Zavol\u017esk", "text": "Zavol\u017esk \u00e8 una citt\u00e0 della Russia europea centrale (oblast' di Ivanovo); appartiene amministrativamente al \"rajon\" Zavol\u017eskij, del quale \u00e8 il capoluogo.\nSi trova nella parte nordorientale della \"oblast'\", sulla sponda sinistra del Volga di fronte alla citt\u00e0 di Kine\u0161ma, 113 chilometri a nordest di Ivanovo."}
{"id": "3336220", "revid": "709565", "url": "https://it.wikipedia.org/wiki?curid=3336220", "title": "Amber Beattie", "text": "Ha un fratello minore, Ewan e una sorella maggiore, Daisy."}
{"id": "3336221", "revid": "2081705", "url": "https://it.wikipedia.org/wiki?curid=3336221", "title": "Paula Morales", "text": "Biografia.\nPaula Morales nasce il 15 giugno 1982 a Montevideo, Uruguay, ma quando aveva solo nove mesi si \u00e8 trasferita a Buenos Aires, Argentina, con la sua famiglia. \u00c8 figlia del noto giornalista e scrittore V\u00edctor Hugo Morales.\nCarriera.\nHa condotto vari programmi televisivi tra cui la versione argentina di Wild - Oltrenatura, dal titolo \"Wild Outdoor Adventures\"; oltre a condurre programmi come \"Jugadas\", \"100% Mundial\" e \"Tendencia\". La sua prima apparizione televisiva \u00e8 stata nella telenovela \"Chiquititas\", nel 2003, poi continua con ruoli pi\u00f9 importanti in \"Los Rold\u00e1n\", nel ruolo di Jacinta, oltre ad altri. Altre apparizione le ha fatte in \"Casados con Hijos\", \"Flor - Speciale come te\", \"Numeral 15\", \"Un cortado\", e alcune apparizione nel 2007 in \"Showmatch\". \u00c8 stata protagonista del cortometraggio \"Insanity\" e \"Combinaciones, pensamientos\".\n\u00c8 comparsa anche in alcune pubblicit\u00e0 per marchi come \"Falabella\", \"Samsung\", oltre a pubblicit\u00e0 come \"Cya\", \"Budweiser\", \"Cerveza Cristal\", \"Quilmes\", \"Slim\", \"Alto Palermo\". Nel 2009 ha partecipato alla telenovela \"Nin\u00ed\", interpretando Celina Mart\u00ednez Paz. Ha interpretato il personaggio di Marisa nell'opera teatrale \"La piedad y los animales\". Nel 2014 Interpreta Julieta Paz, recepcionista, sorella del personaggio della protagonista femminile nella telenovela \"Una famiglia quasi perfetta\", che ha come protagonisti Gustavo Berm\u00fadez e Ana Mar\u00eda Orozco.\nVita privata.\nDal 2005 al 2009 ha avuto una relazione con il musicista Martin Lembo, da cui ha un figlio, Benicio, nato il 24 ottobre 2006. Dal 2010 al 2012 ha avuto una relazione con l'attore Juan Manuel Guilera. Dal 2014 ha una relazione con l'attore Fabi\u00e1n Vena, da cui l'8 gennaio 2015 \u00e8 nato loro figlio, Valentino.\nDoppiatrici italiane.\nNelle versioni in italiano dei suoi film, Paula Morales \u00e8 stata doppiata da:"}
{"id": "3336222", "revid": "287204", "url": "https://it.wikipedia.org/wiki?curid=3336222", "title": "Zavolzsk", "text": ""}
{"id": "3336223", "revid": "80339", "url": "https://it.wikipedia.org/wiki?curid=3336223", "title": "Zavolzhsk", "text": ""}
{"id": "3336225", "revid": "1318658", "url": "https://it.wikipedia.org/wiki?curid=3336225", "title": "David Russell", "text": ""}
{"id": "3336230", "revid": "2091899", "url": "https://it.wikipedia.org/wiki?curid=3336230", "title": "Bestagno", "text": "Bestagno \u00e8 una frazione di 190 abitanti del comune di Pontedassio, in provincia di Imperia.\nSi trova su un'altura della valle del torrente Impero ed \u00e8 circondato da fasce terrazzate in cui viene praticata la coltivazione degli ulivi o, talvolta, la viticultura.\nStoria.\nIn epoca medievale e rinascimentale Bestagno, grazie alla sua posizione isolata ed elevata, costitu\u00ec una risorsa importante per il controllo del territorio circostante da parte dei signorotti di turno. I suoi territori, cos\u00ec come quelli di Oneglia e di altri comuni limitrofi, essendo situati all'estremo ovest della Liguria, furono spesso contesi dalle potenze circostanti: la Repubblica di Genova, il Marchesato del Monferrato, il Ducato di Savoia. La sua castellania fu, nel XIII secolo, alle dipendenze della famiglia Doria.\nCon gli eventi napoleonici di fine Settecento la costituita municipalit\u00e0 di Bestagno conflu\u00ec tra il 1801 e il 1803 nella Repubblica Ligure.\nAnnesso al Primo Impero francese, dal 13 giugno 1805 al 1814 il territorio fu inserito nel Dipartimento di Montenotte sotto l'arrondissement di Porto Maurizio. Nuovamente inglobato nel Regno di Sardegna dal 1815, cos\u00ec come stabilito dal Congresso di Vienna del 1814, la comunit\u00e0 bestagnina conflu\u00ec nel Regno d'Italia dal 1861. Dal 1859 al 1927 il comune fu compreso nel IV mandamento di Oneglia del circondario di Porto Maurizio facente parte della provincia di Porto Maurizio e, con la sua costituzione, della successiva provincia di Imperia.\nNel 1928 il comune fu soppresso e aggregato a Pontedassio come frazione."}
{"id": "3336237", "revid": "1983214", "url": "https://it.wikipedia.org/wiki?curid=3336237", "title": "Florian Baxmeyer", "text": "Biografia.\nBaxmeyer ha studiato sociologia dal 1995 al 1998 a Colonia (in tedesco K\u00f6ln), ha lavorato anche come assistente alla regia di J\u00fcrgen Roland Christoph Eichhorn, Raoul Heimrich e come un manager di \"Cobra 11\". Dal 2000 al 2002 ha studiato regia presso la Scuola Media di Amburgo.\nPer il suo film, \"La giacca rossa\" (\"Die rote Jacke\") \u00e8 stato nominato nel 2004 per l'Oscar per il miglior cortometraggio, e vincitore del Premio Studio Hamburg Newcomer e l'Oscar dello Studente.\nIl costoso \"I tre investigatori e l'isola misteriosa\" (\"Die drei ??? \u2013 Das Geheimnis der Geisterinsel\") con oltre 7.000.000 \u20ac di produzione \u00e8 stata finora la sua pi\u00f9 grande avventura da regista."}
{"id": "3336238", "revid": "1186766", "url": "https://it.wikipedia.org/wiki?curid=3336238", "title": "Suzanne Mubarak", "text": "Biografia.\nInfanzia e studi.\nFiglia di un medico egiziano, S\u0101lih Th\u0101bit, e d'una infermiera gallese, Lily Mai Palmer.\nIl padre, che studiava all'Universit\u00e0 di Cardiff, conobbe a 29 anni la madre, sua coetanea, che lavorava al dispensario di Camden Road, a Islington (Londra). Si sposarono il 16 marzo 1934 a Islington. Lily Mai Palmer era la figlia di Henry Charles Palmer, direttore d'una miniera di carbone ed ella crebbe a Pontypridd, nel Galles.\nSuo fratello maggiore, Munir Thabit \u00e8 stato presidente del Comitato Olimpico Egiziano.\nSuzanne Mub\u0101rak nacque nel governatorato di Minya, regione situata sul Nilo, a circa 150 chilometri a sud del Cairo. Studi\u00f2 al Cairo nella scuole secondaria di St. Claire Heliopolis e all'American University of Cairo. Consegu\u00ec a 36 anni un diploma (\"bachelor's degree\") in Scienze Politiche nel 1977 e una laurea in Sociologia dell'Educazione nel 1982. Per la sua laurea, l'argomento della tesi fu \"Social Action Research in Urban Egypt\", riferito a una realt\u00e0 del quartiere cairino di B\u016bl\u0101q.\nFirst lady.\nSuzanne Mub\u0101rak dirige la serie televisiva per fanciulli \"\u02bfAlam Simsim\", versione egiziana della serie americana \"Sesame Street\", per promuovere la causa del miglioramento della comunicazione dei fanciulli e la loro capacit\u00e0 di lettura.\n\u00c8 presidente onoraria del Rotary Club dell'Egitto (suo fratello, il generale Mun\u012br Th\u0101bit fu presidente del Rotary International nel 2004 e nel 2005). Anche suo figlio Gam\u0101l \u00e8 membro onorario del Rotary Club.\nNel 1985 fonda, in collaborazione col British Museum, un programma che si propone di far conoscere il Museo egizio del Cairo tra i giovanissimi. Nel 2005 ha inaugurato la \u00abBiblioteca pubblica Mub\u0101rak\u00bb.\nIl 13 maggio 2011 Suzanne, dopo la caduta di Mubarak, \u00e8 tratta brevemente in arresto perch\u00e9 accusata di cespiti illeciti, e rilasciata su cauzione il 17 maggio."}
{"id": "3336239", "revid": "28592", "url": "https://it.wikipedia.org/wiki?curid=3336239", "title": "Ul'janovskij Avtomobil'nij Zavod", "text": ""}
{"id": "3336246", "revid": "84604", "url": "https://it.wikipedia.org/wiki?curid=3336246", "title": "Statler e Waldorf", "text": "Statler e Waldorf sono due anziani personaggi che condividono un posto in galleria al \"Muppet Show\". Criticoni per natura, amano criticare negativamente i numeri dei Muppet, specialmente le battute di Fozzie e hanno sempre l'ultima parola, con un commento finale al termine di ogni episodio.\nStatler e Waldorf, ebbero una serie web, su un sito specializzato in film e teatro chiamato Movie.com. La serie chiamata \"Statler e Waldorf: From the Balcony\", che dur\u00f2 dal 2005 fino al 2006, dove commentavano e facevano la parodia di celebri film.\nEsecutori.\nI due vecchietti debuttano nel pilota del \"Muppet Show\", \"The Muppet Show: Sex and Violence\", dove vengono eseguiti da Jerry Nelson e Jim Henson. Successivamente, con l'inizio del \"Muppet Show\" sono stati eseguiti da Richard Hunt e Jim Henson. A partire dal film \"Festa in casa Muppet\" (1992), sono stati eseguiti da Jerry Nelson e Dave Goelz. Quando Jerry Nelson lasci\u00f2 i Muppet per motivi di salute, Steve Whitmire lo sostitu\u00ec nel ruolo di Statler."}
{"id": "3336247", "revid": "767487", "url": "https://it.wikipedia.org/wiki?curid=3336247", "title": "Les Fenner", "text": "Biografia.\nViene ricordato come vincitore di una medaglia di bronzo nella sua disciplina, ottenuta ai campionati mondiali del 1969 (edizione tenutasi a Lake Placid, Stati Uniti d'America) insieme ai suoi connazionali Robert Huscher, Allen Hachigian e Howard Siler.\nNell'edizione l'oro and\u00f2 alla nazionale tedesca."}
{"id": "3336252", "revid": "92723", "url": "https://it.wikipedia.org/wiki?curid=3336252", "title": "Gubernija di Kazan", "text": ""}
{"id": "3336254", "revid": "767487", "url": "https://it.wikipedia.org/wiki?curid=3336254", "title": "Robert Huscher", "text": "Biografia.\nViene ricordato come vincitore di una medaglia di bronzo nella sua disciplina, ottenuta ai campionati mondiali del 1969 (edizione tenutasi a Lake Placid, Stati Uniti d'America) insieme ai suoi connazionali Les Fenner, Allen Hachigian e Howard Siler\nNell'edizione l'oro and\u00f2 alla nazionale tedesca."}
{"id": "3336259", "revid": "767487", "url": "https://it.wikipedia.org/wiki?curid=3336259", "title": "Comfort (gruppo musicale)", "text": "Comfort \u00e8 un gruppo musicale italiano formato nel 2000 da Alessandro Baris, Leonardo Chirulli e Fabio Elia.\nStoria dei Comfort.\nGli esordi vedono vari cambi di formazione e la partecipazione del gruppo a varie compilation, fra le quali \"15id:fifteen italian dishes\" uscita nel 2002 per la raving records (fondata da Alessandro Baris degli stessi Comfort) nella quale appaiono gruppi come One Dimensional Man, Caboto, Autobam e Appaloosa e la compilation \"The Letters: an Unconventional tribute to King Crimson\" dove i Comfort si cimentano con il rifacimento del brano \"Fracture\". Il debutto discografico arriva nel 2006 con \"Eclipse\", uscito per la Psychotica-Goodfellas Records e distribuito dalla Abraxas.; Eclipse \u00e8 un disco caratterizzato dalle sonorit\u00e0 di batteria-basso-chitarra-pianoforte, con un uso centellinato di elettronica; un disco molto vicino alla musica neoclassica, sebbene alla band venga accostato il termine pi\u00f9 generico \"post-rock\".\nNel 2007 i Comfort vengono premiati al Moviement festival presso il Teatro Toledo di Napoli, per la riedizione delle musiche del cortometraggio \"Un Chien Andalo\u00f9\", film capostipite della corrente surrealista degli anni '20, e scenggiato da Salvador dal\u00ec e Louis Bunuel.\nNel 2009 arriva il secondo album, \"Sleep Talking Shared\", pubblicato dall'etichetta di Bruxelles OFF Label e distribuito dalla Still.: in questo nuovo album, che vede l'abbandono del gruppo da parte del batterista Dario Arnone, l'uso dell'elettronica si fa pi\u00f9 massiccio; il risultato \u00e8 un disco che miscela l'attitudine neoclassica della band (brani come \"Iceberg\", \"Contemporary Nocturne\") con brani quasi totalmente elettronici (\"Florian\" , \" The Missed Enviroment\") pi\u00f9 alcuni episodi di forte stampo rock ( \"Shape\", \"He moves his head back\"); anche questo lavoro \u00e8 privo di voci, eccezion fatta per i loop vocali del brano \"organic deca dance\" realizzato in collaborazione con la cantante Marina Mulopulos. La critica esprime molti consensi su questo disco, fatto sostanzialmente di brani accattivanti ma raffinati ed allo stesso tempo anche molto diversi fra di loro, fattore questo che capovolge completamente l'omogeneit\u00e0 sonora del disco d'esordio.\nNell'Aprile stesso anno il gruppo suona al \"Domino Festival\", presso l'Ancienne Belgique a Bruxelles. Seguono alcuni concerti nella penisola italiana.\nNel settembre 2011 i Comfort, dopo un anno di lavoro, pubblicano il terzo album dal titolo \"Proximity to temporality\" per l'etichetta 482 music di New York City.\nIl disco esce solo in vinile e formato digitale. Per la prima volta il gruppo inserisce l'utilizzo della voce nel modo pi\u00f9 classico nella loro musica, con met\u00e0 dei brani cantati da ospiti quali Lindsay Anderson e Joseph Costa (del gruppo statunitense L'Altra) e la svedese Anna Tomlin.\nQuesto nuovo album \u00e8 ulteriormente impreziosito dal sassofono e clarinetto basso di Beppe Scardino, presente in buona parte del disco.\nRispetto ai lavori precedenti, entra in gioco una forte matrice jazz, alternata da momenti di sofisticata elettronica; l'unico brano che conserva ancora l'anima neoclassica del gruppo \u00e8 \"ode\", ballata cameristica scarna sulla quale spicca la soave voce di Beatrice Carratori. Ben riuscita \u00e8 anche la reinterpretazione del brano \"Chi Mai\" di Ennio Morricone."}
{"id": "3336266", "revid": "339392", "url": "https://it.wikipedia.org/wiki?curid=3336266", "title": "Shin'ichi Itoh", "text": ""}
{"id": "3336268", "revid": "287204", "url": "https://it.wikipedia.org/wiki?curid=3336268", "title": "Washibon", "text": ""}
{"id": "3336269", "revid": "287204", "url": "https://it.wikipedia.org/wiki?curid=3336269", "title": "Baruchai", "text": ""}
{"id": "3336271", "revid": "287204", "url": "https://it.wikipedia.org/wiki?curid=3336271", "title": "Barujiina", "text": ""}
{"id": "3336275", "revid": "767487", "url": "https://it.wikipedia.org/wiki?curid=3336275", "title": "Georg Perthes", "text": "\u00c8 ricordato per il test di Perthes."}
{"id": "3336276", "revid": "287204", "url": "https://it.wikipedia.org/wiki?curid=3336276", "title": "Kuitaran", "text": ""}
{"id": "3336280", "revid": "179743", "url": "https://it.wikipedia.org/wiki?curid=3336280", "title": "Mahindra", "text": ""}
{"id": "3336281", "revid": "436907", "url": "https://it.wikipedia.org/wiki?curid=3336281", "title": "Flags (Brooke Fraser)", "text": "Flags \u00e8 il terzo album della cantautrice pop rock neozelandese Brooke Fraser, pubblicato il 23 ottobre 2010 dall'etichetta discografica Wood and Bone e distribuito dalla Sony.\nIl disco \u00e8 stato anticipato dal singolo \"Something in the Water\" che, uscito nel mese di agosto, ha scalato la classifica neozelandese raggiungendone la vetta. Lo stesso brano ha segnato il debutto europeo della cantautrice, venendo diffuso a livello radiofonico nel gennaio successivo.\nNel gennaio 2011 \u00e8 stato pubblicato come secondo singolo il brano \"Betty\".\nTracce.\nBonus Track (iTunes Store Deluxe Edition):"}
{"id": "3336286", "revid": "287204", "url": "https://it.wikipedia.org/wiki?curid=3336286", "title": "Aianto", "text": ""}
{"id": "3336288", "revid": "435108", "url": "https://it.wikipedia.org/wiki?curid=3336288", "title": "Vermont Voltage", "text": ""}
{"id": "3336290", "revid": "287204", "url": "https://it.wikipedia.org/wiki?curid=3336290", "title": "Monozu", "text": ""}
{"id": "3336291", "revid": "287204", "url": "https://it.wikipedia.org/wiki?curid=3336291", "title": "Jiheddo", "text": ""}
{"id": "3336292", "revid": "287204", "url": "https://it.wikipedia.org/wiki?curid=3336292", "title": "Sazandora", "text": ""}
{"id": "3336300", "revid": "712828", "url": "https://it.wikipedia.org/wiki?curid=3336300", "title": "Roderich Edelstein", "text": ""}
{"id": "3336305", "revid": "287204", "url": "https://it.wikipedia.org/wiki?curid=3336305", "title": "Meraruba", "text": ""}
{"id": "3336306", "revid": "287204", "url": "https://it.wikipedia.org/wiki?curid=3336306", "title": "Ulgamoth", "text": ""}
{"id": "3336310", "revid": "1924342", "url": "https://it.wikipedia.org/wiki?curid=3336310", "title": "Something in the Water (Brooke Fraser)", "text": "Something in the Water \u00e8 un singolo della cantautrice neozelandese Brooke Fraser, pubblicato il 2 agosto 2010 dall'etichetta discografica Sony. In Italia invece \u00e8 uscito su Time Records.\nDescrizione.\nIl brano \u00e8 stato scritto e prodotto dalla stessa Brooke Fraser ed ha anticipato la pubblicazione del terzo album della cantautrice, \"Flags\", uscito nell'ottobre successivo. Dopo aver riscosso un buon successo in Nuova Zelanda, dove ha raggiunto la vetta della classifica dei singoli, nei mesi successivi \u00e8 stato diffuso anche negli Stati Uniti e in Europa, debuttando anche in Italia nel gennaio 2011. La canzone ha poi raggiunto il disco d'oro in questo paese.\nNell'agosto 2010 \u00e8 stato girato il video musicale del brano, diretto da Joe Kefali e Campbell Hooper."}
{"id": "3336311", "revid": "38310718", "url": "https://it.wikipedia.org/wiki?curid=3336311", "title": "Cum swapping", "text": ""}
{"id": "3336313", "revid": "599013", "url": "https://it.wikipedia.org/wiki?curid=3336313", "title": "Alberto Da Rin", "text": "Biografia.\nFiglio di un generale degli alpini proprietario dell'Hotel Italia di Cortina d'Ampezzo, Alberto inizia a giocare a hockey su ghiaccio da giovanissimo, seguendo le orme dei fratelli Gianfranco, Luigino e Arturo Da Rin, quest'ultimo alpino della brigata Julia disperso sul fronte russo durante la seconda guerra mondiale.\nAlberto \u00e8 stato uno dei migliori attaccanti italiani di hockey su ghiaccio.\nAbbandonato l'hockey gestir\u00e0 con i fratelli l'albergo di famiglia fino al pensionamento.\nCarriera sportiva.\nNazionale.\nAlberto esordisce con la maglia della nazionale nel 1959, all'et\u00e0 di 20 anni, quando prese parte al suo primo mondiale disputato in Cecoslovacchia. In totale Alberto disputer\u00e0 dodici campionati mondiali di hockey su ghiaccio e nel 1964 con il fratello Gianfranco prender\u00e0 parte ai IX Giochi olimpici invernali disputati a Innsbruck.\nIl miglior risultato dell'atleta \u00e8 stato proprio il suo mondiale d'esordio, campionato in cui l'Italia si piazz\u00f2 al decimo posto.\nNel 1975 indosser\u00e0 l'ultima volta la divisa nazionale come giocatore.\nPresenze in nazionale:\nCarriera da allenatore.\nNel 1979 si ritira dall'agonismo e diventa allenatore della nazionale italiana di hockey su ghiaccio, carica che ricopre fino alle Olimpiadi di Albertville nel 1992.\nCampionato italiano.\nDa Rin milita tutta la carriera nella Sportivi Ghiaccio Cortina, societ\u00e0 con cui vincer\u00e0 14 campionati italiani.\nUfficialmente si ritira dall'agonismo nel 1979, anche se nel 1985 prende parte alle fasi finali del campionato italiano di hockey su ghiaccio con la Sportivi Ghiaccio Cortina segnando gli ultimi goal della sua carriera da giocatore a 46 anni.\nMedaglie ai campionati italiani di hockey su ghiaccio:"}
{"id": "3336315", "revid": "2181885", "url": "https://it.wikipedia.org/wiki?curid=3336315", "title": "Ducati Diavel", "text": "Il Diavel \u00e8 una motocicletta entrata in produzione nel 2011 dopo la presentazione ufficiale al pubblico avvenuta nel novembre 2010, all'EICMA (\"Esposizione Internazionale Ciclo Motociclo e Accessori\") di Milano.\nNel 2013 vengono presentate altre due versioni di Diavel. La \"Cromo\" che ha la particolarit\u00e0 di avere un serbatoio completamente cromato e la \"Strada\" che, invece, ridefinisce il concept avvicinandolo ad una moto Touring, comprensiva di schienale, borse laterali e l'unit\u00e0 luci posteriore lievemente modificata.\nLa nuova versione \u00e8 stata presentata nel 2014 al Salone di Ginevra, poco prima del \"World Ducati Week 2014\" nel mese di marzo. Il nuovo modello ha la particolarit\u00e0 di avere il faro anteriore completamente ridisegnato.\nAll'EICMA 2014 \u00e8 stata presentata la versione limitata Titanium che ha la particolarit\u00e0 di avere tutti i pezzi di carrozzeria in titanio; ne sono stati prodotti solo 500 esemplari.\nSempre al Salone di Ginevra, nel 2019 \u00e8 stata presentata la versione \"1260\" oltre la \"1260 s\" che ha la caratteristica di offrire dei componenti aggiuntivi di alta gamma.\nIl contesto.\nSi inserisce nel mercato in un settore dove sono gi\u00e0 presenti alcuni altri modelli quali la Yamaha V-Max e la Harley-Davidson V-Rod.\nPriva di protezioni aerodinamiche, \u00e8 equipaggiata da un propulsore bicilindrico a L da 1.198,4 cm\u00b3 raffreddato a liquido e dotato della classica distribuzione desmodromica (caratteristica di Ducati) che eroga una potenza di 162 CV (119\u00a0kW) a 9500 giri al minuto e dispone di una coppia di 13 kgm (127,5 N m) disponibile a 8.000 giri. L'impianto di alimentazione \u00e8 a iniezione elettronica e il comando del gas \u00e8 ride by wire, cio\u00e8 sprovvisto del classico cavo e comandato elettronicamente; il cambio dispone di 6 rapporti.\nIl telaio \u00e8 il classico traliccio di tubi con il propulsore in funzione portante agganciato nella parte inferiore; l'impianto delle sospensioni prevede una forcella anteriore con steli rovesciati dal diametro di 50 mm di produzione Marzocchi mentre al posteriore \u00e8 disponibile un monoammortizzatore Sachs.\nL'impianto frenante dispone di serie dell'ABS ed \u00e8 composto da tre freni a disco della Brembo: i due anteriori da 320\u00a0mm di diametro, il singolo posteriore da 265\u00a0mm. Tra le particolarit\u00e0 dichiarate quella di avere uno pneumatico posteriore particolarmente largo, da 240/45 ZR17, preparato appositamente dalla Pirelli.\nDotata di omologazione Euro 3, la prima versione \u00e8 stata resa disponibile in due versioni, la base (\"Red\" o \"Black Diamond\") e la \"\"Carbon\"\" (Red o Black) il cui nome richiama la presenza di molte parti prodotte in fibra di carbonio. Qualche mese dopo grazie ad una collaborazione con Mercedes viene presentata una versione speciale denominata \"AMG\" che \u00e8 caratterizzata da cerchi ruota forgiati a 5 razze, le griglie laterali dei radiatori realizzate in carbonio con fregi in alluminio ed uno scarico con fondelli incisi con il logo \"AMG\". L'esclusivit\u00e0 di questa versione \u00e8 sottolineata dal badge applicato sul carter di sinistra con la firma del tecnico motorista che ha manualmente calibrato la fasatura del sistema Desmodromico.\nTra le caratteristiche maggiormente evidenziate sin dalla sua presentazione, vi \u00e8 la parte elettronica che comprende la possibilit\u00e0 di gestione della potenza con tre mappature diverse a seconda dell'uso e delle esigenze, nonch\u00e9 l'assenza della classica chiave di avviamento, sostituita da un sensore che riconosce a distanza la chiave indossata dall'utilizzatore/proprietario."}
{"id": "3336317", "revid": "984922", "url": "https://it.wikipedia.org/wiki?curid=3336317", "title": "William Ewart Napier", "text": "I suoi genitori si trasferirono negli Stati Uniti quando aveva cinque anni. Nel 1896 vinse, all'et\u00e0 di 15 anni, il campionato del \"Brooklyn Chess Club\", e nel corso dello stesso anno vinse un match (+7 -1 =3) contro Frank Marshall. \nNel 1899 and\u00f2 in Europa per studiare musica. Visit\u00f2 i circoli scacchistici di Londra, Parigi e Berlino. L'anno successivo torn\u00f2 negli Stati Uniti e si stabil\u00ec a Pittsburgh. Nei primi anni del Novecento partecip\u00f2 ai tornei di Monte Carlo e Hannover del 1902 e al torneo di Cambridge Springs del 1904. A Monte Carlo vinse un premio di bellezza per la partita contro Chigorin, a Cambridge Springs invece perse una famosa partita contro Lasker. \nNel 1904 vinse un torneo quadrangolare a Londra cui partecipavano anche Teichmann, Blackburne e Gunsberg.\nNello stesso anno vinse ad Hastings il primo Campionato britannico del Novecento, sconfiggendo allo spareggio Henry Atkins per 2,5-1,5. \nNel 1905 gioc\u00f2 due match: pareggi\u00f2 contro Jacques Mieses (+4 -4 =2) e perse contro Teichmann (+1 -5 =4). \nIn seguito intraprese una carriera nel campo assicurativo e non partecip\u00f2 pi\u00f9 a tornei importanti. Divenne vicepresidente della \"Scranton Insurance Company\". Quando mor\u00ec all'et\u00e0 di 71 anni il suo passato scacchistico era ormai dimenticato. "}
{"id": "3336325", "revid": "1566286", "url": "https://it.wikipedia.org/wiki?curid=3336325", "title": "Irving Pichel", "text": "Biografia.\nIrving Pichel spos\u00f2 Violette Wilson, la figlia di Jackson Stitt Wilson, ministro della chiesa metodista e sindaco di Berkeley in California, e sorella dell'attrice Viola Barry. Irving Pichel e VIolette Wilson ebbero tre figli: Pichel Wilson, Julian Irving e Marlowe Agnew.\nPichel divenne celebre grazie al ruolo del protagonista nella produzione teatrale \"Lazarus Laughed\" (1927) di Eugene O'Neill. Fra i suoi ruoli pi\u00f9 celebri al cinema si possono invece citare Sandor in \"La figlia di Dracula\" (1936) e Fagin in \"Oliver Twist\" (1933). Diresse inoltre numerosi film, fra cui \"Il miracolo delle campane\" (1948), \"Il signore e la sirena\" (1948) e \"Uomini sulla Luna\" (1950). Lavor\u00f2 inoltre come narratore in \"Com'era verde la mia valle\" (1941) e prest\u00f2 la propria voce per Ges\u00f9 nel film \"The Great Commandment\" (1939).\nDagli anni quaranta, Pichel interpret\u00f2 piccoli ruoli in numerosi film da lui diretti. Gli ultimi film che diresse furono \"Martin Lutero\" (1953) e \"Day of Triumph\" (1954).\nNel 1947, Pichel fu uno dei diciannove membri della comunit\u00e0 hollywoodiana che furono citati in giudizio dal commissione per le attivit\u00e0 antiamericane durante la seconda paura rossa americana. Questo gruppo divenne noto come i \"diciannove di Hollywood\" o i \"diciannove ostili\". Bench\u00e9 Pichel non fu mai chiamato per testimoniare, il suo nome fu inserito nella \"lista nera di Hollywood\", ed egli lasci\u00f2 gli Stati Uniti d'America."}
{"id": "3336327", "revid": "287204", "url": "https://it.wikipedia.org/wiki?curid=3336327", "title": "Cobalon", "text": ""}
{"id": "3336335", "revid": "599013", "url": "https://it.wikipedia.org/wiki?curid=3336335", "title": "Gianfranco Da Rin", "text": "Giocatore della Sportivi Ghiaccio Cortina.\nBiografia.\nFiglio di un generale degli alpini proprietario dell'Hotel Italia di Cortina d'Ampezzo, Gianfranco inizia a giocare a hockey su ghiaccio da giovanissimo, seguendo le orme del fratello Arturo da Rin, alpino della brigata Julia disperso sul fronte russo durante la seconda guerra mondiale. La stessa passione verr\u00e0 anche ai suoi fratelli minori, Alberto Da Rin e Luigino Da Rin.\nCarriera sportiva.\nNazionale.\nGianfranco esordisce con la maglia della nazionale quando prese parte ai XV Giochi olimpici invernali disputati proprio a Cortina d'Ampezzo, sua citt\u00e0 natale, per poi partecipare con il fratello Alberto Da Rin ai XIV Giochi olimpici invernali disputati a Innsbruck. Oltre alle Olimpiadi Gianfranco partecipa a 12 campionati mondiali di hockey su ghiaccio.\nIl miglior risultato dell'atleta \u00e8 stato proprio il suo torneo olimpico d'esordio, campionato in cui l'Italia si piazz\u00f2 al decimo posto.\nNel 1975 indosser\u00e0 l'ultima volta la divisa nazionale come giocatore ed \u00e8 stato per quattordici anni capitano.\nPresenze in nazionale:\nCarriera da allenatore.\nNel 1975 si ritira dall'agonismo e diventa allenatore di diverse squadre italiane.\nCampionato italiano.\nDa Rin milita tutta la carriera nella Sportivi Ghiaccio Cortina, societ\u00e0 con cui vincer\u00e0 14 campionati italiani.\nSi ritira dall'agonismo nel 1975.\nMedaglie ai campionati italiani di hockey su ghiaccio:"}
{"id": "3336336", "revid": "533444", "url": "https://it.wikipedia.org/wiki?curid=3336336", "title": "Offizielle Deutsche Charts", "text": "Le Offizielle Deutsche Charts, sono le classifiche musicali ufficiali tedesche, stilate dalla compagnia GfK Entertainment a nome della Bundesverband Musikindustrie (Federal Association of Phonographic Industry). Offizielle Deutsche Charts pubblica settimanalmente la classifica dei cento singoli e dei cento album pi\u00f9 venduti in Germania, oltre che la classifica delle compilation, la \"Jazz Top-30\", la \"Classic Top-20\", la \"Schlager Longplay Top-20\", la \"Music-DVD Top-20\" e la \"official-Dance (ODC) Top-50 charts\".\nLa GfK Entertainment (Media Control GfK International) \u00e8 stata fondata nel 1976 e ha sede a Baden Baden."}
{"id": "3336343", "revid": "59645", "url": "https://it.wikipedia.org/wiki?curid=3336343", "title": "E.C. Bentley", "text": ""}
{"id": "3336349", "revid": "599013", "url": "https://it.wikipedia.org/wiki?curid=3336349", "title": "Zora la vampira", "text": ""}
{"id": "3336350", "revid": "287204", "url": "https://it.wikipedia.org/wiki?curid=3336350", "title": "Tornelos", "text": ""}
{"id": "3336351", "revid": "287204", "url": "https://it.wikipedia.org/wiki?curid=3336351", "title": "Voltolos", "text": ""}
{"id": "3336352", "revid": "287204", "url": "https://it.wikipedia.org/wiki?curid=3336352", "title": "Landlos", "text": ""}
{"id": "3336363", "revid": "785863", "url": "https://it.wikipedia.org/wiki?curid=3336363", "title": "Super Freak", "text": "Super Freak, talvolta nota come \"Superfreak\", \u00e8 un singolo del cantautore statunitense R&amp;B Rick James, pubblicato il 5 novembre 1981 dall'etichetta discografica Gordy, sottoetichetta della Motown. \u00c8 stato estratto dal quinto album del cantautore, \"Street Songs\".\nIl successo.\nIl brano \u00e8 stato scritto dallo stesso James, che ne ha curato anche la produzione, insieme ad Alonzo Miller, e ha ottenuto un buon successo di vendite.\nCampionamenti.\nNove anni dopo la pubblicazione, nel 1990, \u00e8 stata ripresa da MC Hammer per la realizzazione del singolo \"U Can't Touch This\", contenente un campionamento di \"Super Freak\" e che annovera tra gli autori lo stesso Rick James. Al brano di MC Hammer \u00e8 stato assegnato un Grammy Awards come \"Miglior brano R&amp;B\"; questo successo ha contribuito al consolidamento della popolarit\u00e0 della canzone. Un campionamento del brano \u00e8 stato sfruttato anche dal rapper Jay-Z per il brano che d\u00e0 il titolo al suo disco \"Kingdom Come\".\nCover.\nLa popolarit\u00e0 del brano ha portato alla realizzazione di diverse cover da parte di numerosi artisti. Nel 1984 \u00e8 stato ripreso in chiave ironica dal gruppo musicale satirico di Los Angeles Big Daddy. Una versione in chiave metal \u00e8 stata invece proposta nel 1989 dal gruppo thrash metal Mordred, contenuta nel disco \"Fool's Game\". Nel 1991, in seguito alla ritrovata popolarit\u00e0 della canzone in seguito al successo di \"U Can't Touch This\", \u00e8 stata ripresa dal rapper GZA per il suo album di debutto \"Words from the Genius\".\nIl 2006 \u00e8 stato un anno prolifico dal punto di vista di nuove versioni del brano: \u00e8 stata realizzata una cover rock dal gruppo \"Straitjacket\", inclusa nell'album \"Vices\", una da parte di Billy Crawford per la colonna sonora del film \"Asterix e i vichinghi\" e una terza incisa dal gruppo dance Beatfreakz, che ha riscosso un buon successo di vendite in Regno Unito dove ha raggiunto la settima posizione della classifica dei singoli. L'anno successivo ne \u00e8 stata realizzata una in stile bluegrass da Ricky Skaggs e Bruce Hornsby per il loro eponimo album inciso in collaborazione.\nRiferimenti cinematografici e televisivi.\nRiferimenti al brano sono presenti in diversi film (tra cui \"Dance Flick\", \"Little Miss Sunshine\" e \"Suicide Squad\") e serie TV (tra cui \"Due uomini e mezzo\", \"Grey's Anatomy\", \"I Simpson\" e A-Team)."}
{"id": "3336368", "revid": "510847", "url": "https://it.wikipedia.org/wiki?curid=3336368", "title": "Legge di Hume", "text": "La legge di Hume (anche detta \"problema dell'essere e del dover essere\", in inglese \"Is\u2013ought problem\") \u00e8 un principio filosofico metaetico formulato dal filosofo scozzese David Hume, per il quale bisogna operare in ogni momento la distinzione e la separazione tra \u00abci\u00f2 che \u00e8\u00bb e \u00abci\u00f2 che deve essere\u00bb; in termini pi\u00f9 formali, quindi, nell'economia di un discorso vanno separate le proposizioni descrittive (ovvero che dichiarano ci\u00f2 che una cosa \"\u00e8\") da quelle prescrittive (ovvero ci\u00f2 che \"deve essere\"), rimarcando che filosofi, soprattutto della morale, in passato hanno trasformato l'iniziale \"\u00e8\" nel \"deve\", mutando quindi la descrizione in un precetto. \nConsiderando ci\u00f2 un errore, la legge di Hume vieta il salto logico tra proposizioni indicanti fatti (l\"'essere\", in inglese \"is\", in tedesco \"Sein\") e proposizioni indicanti valori (il \"dover essere\", in inglese \"ought\", in tedesco \"Sollen\"). Questo risultato pone i fondamenti dello sviluppo, nel XX secolo, della metaetica analitica, e verr\u00e0 ripreso da George Edward Moore nella formulazione del principio di fallacia naturalistica.\nLa formulazione della legge si trova nel \"Trattato sulla natura umana\", libro terzo, sezione prima:"}
{"id": "3336369", "revid": "287376", "url": "https://it.wikipedia.org/wiki?curid=3336369", "title": "Attenti al click", "text": ""}
{"id": "3336374", "revid": "3115", "url": "https://it.wikipedia.org/wiki?curid=3336374", "title": "Grande Asunci\u00f3n", "text": "Grande Asunci\u00f3n (in spagnolo \"Gran Asunci\u00f3n\") \u00e8 il nome con cui si indica il distretto di Asunci\u00f3n pi\u00f9 la sua area metropolitana. Tale agglomerato urbano, pur costituendo una realt\u00e0 economica e sociale omogenea, non costituisce per\u00f2 un'unit\u00e0 amministrativa.\nDefinizione.\nNel 1978 undici municipi (Asunci\u00f3n, Fernando de la Mora, Lambar\u00e9, Luque, Limpio, Mariano Roque Alonso, \u00d1emby, San Antonio, San Lorenzo, Villa Elisa e Villa Hayes) si unirono tra di loro formalizzando una situazione di inurbamento che da tempo rendeva omogenea l'intera area dei loro territori; tale unione, che prese il nome di \"\u00c1rea Metropolitana de Asunci\u00f3n\" (AMA), aveva lo scopo di razionalizzare viabilit\u00e0 e servizi. Nel 1989 si aggiunsero nell'AMA anche i municipi di Aregu\u00e1, Capiat\u00e1, Juli\u00e1n Augusto Sald\u00edvar e Ypan\u00e9.\nLa \"Asociaci\u00f3n de Municipalidades del \u00c1rea Metropolitana\" (AMUAM) comprende anche i municipi confinanti di Benjam\u00edn Aceval e It\u00e1.\nTuttavia con il termine di \"Grande Asunci\u00f3n\" si tende nelle statistiche a delimitarne i confini ai distretti di Asunci\u00f3n, Fernando de la Mora, \u00d1emby, San Lorenzo, Luque, Limpio, Lambar\u00e9 e Villa Hayes.\nPopolazione.\nAl censimento del 2002 l'intero agglomerato urbano contava una popolazione totale di 1.595.658 abitanti. "}
{"id": "3336378", "revid": "110157", "url": "https://it.wikipedia.org/wiki?curid=3336378", "title": "Un paio di scarpe (romanzo)", "text": "Un paio di scarpe (titolo originale \"The Dutch Shoe Mystery\") \u00e8 un romanzo poliziesco del 1931 di Ellery Queen, il terzo della serie avente come protagonista l'omonimo detective.\nTrama.\nAbigail Doorn, milionaria e mecenate del famoso chirurgo dottor Janney, deve sottoporsi a un intervento di calcoli presso il Dutch Memorial Hospital di New York. Ma quando viene portata in sala operatoria dalla stanza di anestesia, i medici scoprono che \u00e8 stata strangolata con un filo di ferro. I sospetti cadono sul chirurgo, che non ha un alibi per il momento dell'omicidio. Ellery Queen dovr\u00e0 risolvere un complicato puzzle tra i cui pezzi figurano un gangster ricoverato nello stesso ospedale, una governante animata da fanatismo religioso e soprattutto un paio di scarpe ritrovate sul luogo del delitto.\nCritica.\n\"\"Un paio di scarpe\" \u00e8 il terzo e ultimo dei lavori 'da esordiente' di Ellery Queen. La parte migliore della storia sono i dieci capitoli iniziali, che presentano il delitto centrale e contengono la parte principale dell'indagine. Questi capitoli si muovono con la grazia della Duesenberg di Ellery. [...] Nel complesso, un discreto romanzo breve che sfortunatamente \u00e8 stato espanso alla lunghezza di un romanzo.\nIl libro evidenzia forse l'influenza della scuola di Freeman, con la sua ambientazione medica, un ospedale come sfondo della narrazione, il delitto basato su una tabella dei tempi, deduzioni tratte da prove fisiche (le scarpe del titolo), e la soluzione basata sulla tradizione di Freeman e di Crofts [...] Il delitto iniziale mostra tracce della vena surrealistica di Ellery Queen, senza peraltro raggiungere gli estremi \"flamboyant\" di molti dei suoi lavori pi\u00f9 tardi.\"\n\"Fra tutti i romanzi di Ellery Queen, questo \u00e8 uno dei pi\u00f9 accuratamente costruiti: gli indizi conducono in maniera semplice e inevitabile alla conclusione dichiarata, e nessuno scrittore di gialli ha mai giocato in maniera pi\u00f9 leale.\"\nOpere derivate.\nNel 1941 venne girato un film con una trama molto approssimativamente basata su questo romanzo, dal titolo \"Ellery Queen and the Murder Ring\", diretto da James Hogan e con Ralph Bellamy nella parte di Ellery. Tra i personaggi figura anche Nikki Porter, che era apparsa per la prima volta nella saga di Ellery Queen nei radiodrammi trasmessi a partire dal 1939.\nNel 1986 la Spinnaker Software produsse un gioco da tavola con videocassetta VHS di supporto, dal titolo \"Ellery Queen's Operation: Murder\", basato sulla trama del romanzo."}
{"id": "3336379", "revid": "122246", "url": "https://it.wikipedia.org/wiki?curid=3336379", "title": "G\u00fclden Kayalar", "text": "Gioca nel ruolo di libero nell'Eczac\u0131ba\u015f\u0131 Spor Kul\u00fcb\u00fc.\nCarriera.\nLa carriera di G\u00fclden Kayalar inizia nel 1990, tra le file del Ladik Spor Kul\u00fcb\u00fc, club della sua citt\u00e0, Samsun. Dopo aver vestito la maglia del DS\u0130 Spor, ha esordito nella Voleybol 1. Ligi nella stagione 2002-03, giocando prima per il \u015eanl\u0131urfa Gen\u00e7lik Spor e poi per l'Ankara Numune Spor. Al termine della stagione, viene convocata per la prima volta in nazionale, con cui partecipa al campionato europeo, dove vince la medaglia d'argento e riceve il premio per la miglior difesa.\nSempre nel 2003, viene ingaggiata dall'Eczac\u0131ba\u015f\u0131 Spor Kul\u00fcb\u00fc, con cui vince quattro volte il campionato turco, tre volte la Coppa di Turchia, due volte la Supercoppa turca, la Champions League 2014-15 e due campionati mondiali per club. Nel 2005 vince con la nazionale la medaglia d'oro ai XV Giochi del Mediterraneo e viene premiata come miglior ricevitrice al campionato europeo. Nel 2009 vince la medaglia d'argento alla European League, mentre nel 2001 vince il bronzo al campionato europeo 2011 ed al World Grand Prix 2012."}
{"id": "3336384", "revid": "2025058", "url": "https://it.wikipedia.org/wiki?curid=3336384", "title": "Jan van Bunnick", "text": "Biografia.\nFu allievo di Herman Saftleven II dal 1668 al 1671. In seguito lavor\u00f2 per qualche tempo per Gerard Hoet, eseguendo parecchi dipinti assieme a lui, ma, desiderando migliorare ulteriormente la sua tecnica, decise di recarsi a Roma..\nPart\u00ec cos\u00ec per un lungo viaggio con il fratello Jacob: visit\u00f2 Francoforte sul Meno, Heidelberg, Spira, Strasburgo, la Svizzera e l'Italia. Lavor\u00f2 a Genova con Pieter Mulier o con Pieter Molyn, detto \"Tempesta\", dipingendo parecchi quadri che lo resero famoso e strinse amicizia con Carlo Maratta, che, secondo Descamps, lo considerava uno dei migliori paesaggisti, Abraham Genoels II e Jacob Ferdinand Voet a Roma. Divenne membro della Schildersbent con il soprannome di \"Timballo\" o \"Keteltrom\".\nDopo aver vissuto per qualche tempo a Napoli, lavor\u00f2 otto anni per il Duca di Modena (1675-1683), Francesco II d'Este. Non risulta siano registrate opere del van Bunnick nel catalogo delle pitture estensi. Sono per\u00f2 nominati sette quadri di paesaggi di \"Giovanni Olandese\", che si trovavano nel palazzo di Sassuolo. Nel 1684 ritorn\u00f2 ad Utrecht, passando per Torino e la Francia.\nDipinse paesaggi, di grandi dimensioni, e ritratti presso vari castelli e ville (Loo su commissione di Guglielmo III d'Inghilterra, De Voorst, Middachten) e un suo paesaggio roccioso del 1712 \u00e8 conservato presso il museo di Utrecht.\nMor\u00ec in povert\u00e0 a causa di un furto subito o, secondo Descamps, perch\u00e9 i figli dilapidarono le ricchezze da lui accumalate col suo lavoro.\nMolte sue opere furono terminate dal pittore Ounice."}
{"id": "3336385", "revid": "6923", "url": "https://it.wikipedia.org/wiki?curid=3336385", "title": "SsangYong Korando", "text": "La SsangYong Korando \u00e8 una vettura di tipo fuoristrada di medie dimensioni prodotta dal 1983 in pi\u00f9 serie dalla casa automobilistica coreana SsangYong Motor Company.\nLe ultime due generazioni presentate nel 2010 e nel 2019 abbandonano la carrozzeria fuoristrada per diventare delle SUV di segmento C.\nNome.\nLa parola \"Korando\" \u00e8 l'unione e flessione della frase inglese \"Korea Can Do\", ovvero tradotto in italiano \"Corea pu\u00f2 fare\".\nPrima generazione (1983-1996).\nLa prima serie consisteva in una copia su licenza della Jeep CJ-7, presentata nel marzo 1983 con il nome Korando e prodotta inizialmente dalla Keohwa, acquisita nel 1985 dalla \"Dong-A Motor\", che ha dato poi vita alla SsangYong nel 1986. La produzione \u00e8 terminata nel 1996, anno in cui \u00e8 stata presentata la seconda serie del Korando.\nSeconda generazione (1996-2006).\nLa Korando di seconda generazione (codice progettuale KJ) \u00e8 stata presentata in anteprima mondiale al Salone dell\u2019auto di Francoforte nel 1995 ed entra in produzione nel luglio 1996. Affiancava nella gamma del costruttore la SsangYong Musso (rilasciata nel 1993) e in Europa debutta nel 1997 mentre i modelli con guida a destra per Australia e Regno Unito vengono rilasciati nel 1998. Lo sviluppo della Korando KJ part\u00ec poco dopo il lancio della Musso e lo scopo era di realizzare un fuoristrada compatto a due porte dal design e dalle soluzioni moderne che andasse a competere contro la concorrente locale Asia Rocsta (costruita dalla Kia Motors) nonch\u00e9 contro i fuoristrada giapponesi che dominavano le vendite. Oltre alla variante \u201cchiusa\u201d a tre porte era stata progettata anche una variante cabrio a due porte con tetto posteriore retraibile in tela (\u201csoft top\u201d) e una versione commerciale Van lastrata omologata autocarro a due posti. Era costruita su una versione accorciata del telaio a longheroni del Musso. Si tratta di un fuoristrada a tre porte caratterizzato da una estetica originale con forme tondeggianti realizzata del designer Ken Greenly.\nLa gamma di motori al debutto era composta dai propulsori benzina da 2,3 e 3,2 litri mentre i diesel erano da 2,3 e 2,9 litri, tutti prodotti su licenza di Mercedes-Benz, accoppiati ad un cambio manuale Borg-Warner a cinque marce o ad un automatico a quattro rapporti Mercedes. La plancia della seconda generazione di Korando era simmetrica, composta da due palpebre uguali, una davanti al guidatore e una davanti al passeggero; questa scelta durante la progettazione doveva facilitare la conversione per la guida a destra e ridurre i costi di produzione.\nVersione a marchio Daewoo.\nDal fine 1998 al 2001 venne venduto anche come Daewoo Korando nelle concessionarie Daewoo in Asia ed est Europa dopo che la Daewoo Motors acquist\u00f2 le quote di maggioranza della SsangYong; le modifiche riguardavano solo i loghi adesivi applicati sulla carrozzeria. Nel gennaio 2000 la Daewoo espose il Korando al Salone di Los Angeles annunciandone l\u2019importazione in Nord America,\ntuttavia il progetto venne accantonato a causa degli altri costi per l\u2019omologazione federale del veicolo.\nNel 1998 parti l\u2019assemblaggio sia del Korando che del Musso presso gli stabilimento Daewoo Motor Polska in Polonia (ex FSO) con le scocche e tutti i componenti spediti dalla Corea del Sud. L\u2019assemblaggio termin\u00f2 nel 2000 a causa della bassa richiesta (soli 123 esemplari prodotti in Polonia).\nVenne sostituita temporaneamente dalla Actyon.\nTerza generazione (2010-2019).\nLa terza serie, debutta nell'inverno 2010 e deriva dal prototipo SsangYong Italdesign C200 di Giorgetto Giugiaro presentato al Salone di Seul del 2009. Lo stile \u00e8 quello di un moderno Sport Utility Vehicle di dimensioni compatte. Nonostante si tratti di un crossover di taglia medio-piccola, la Korando debutta con un potente motore 2.0 XDI diesel da 175 cavalli disponibile sia a trazione anteriore che integrale. Le versioni AWD dispongono del differenziale centrale bloccabile e sono quindi caratterizzate da una buona mobilit\u00e0 sui fondi difficili.\nNel 2013 \u00e8 stata introdotta anche la motorizzazione 2.0 benzina da 149 cavalli e la motorizzazione 2.0 litri a doppia alimentazione benzina-GPL da 147 cavalli, con impianto a gas sviluppato dalla BRC Gas Equipment ed entrambe disponibili sia in versione a 2 che 4 ruote motrici.\nNel gennaio 2014 il Korando subisce un lieve restyling che riguarda solo alcuni dettagli estetici come la mascherina e presa d'aria inferiore, i fari anteriori e posteriori con luci diurne a led, fendinebbia circolari e nuovo disegno dei cerchi in lega e agli interni con nuova plancia rivestita da inserti in weng\u00e9 opaco e realizzata con materiali morbidi al tatto, ma non nelle parti meccaniche e nella dotazione; inoltre vengono rimodulati i prezzi di listino e gli allestimenti.\nNel 2017 ci fu un ultimo restyling che modific\u00f2 totalmente il frontale con l\u2019introduzione di nuovi fanali, mascherina, cofano e paraurti. I motori vennero riomologati Euro 6.\nQuarta generazione (dal 2019).\nLa quarta generazione della Korando viene presentata ufficialmente al Salone di Ginevra nel marzo 2019 e mantiene l\u2019impostazione di SUV compatta di segmento C. Lo sviluppo della nuova generazione venne avviato nel 2015 e nel 2016 al salone di Ginevra venne anticipato parzialmente il design con il prototipo SsangYong SIV-2. La carrozzeria \u00e8 pi\u00f9 lunga, larga e bassa rispetto alla terza serie con una lunghezza totale pari a 4,45 metri, il passo viene allungato a 2,67 metri e l\u2019altezza ridotta a 1,62 metri. Il pianale di base \u00e8 totalmente nuovo, pi\u00f9 leggero e rigido rispetto alla vecchia serie. La scocca introduce gli acciai ad ultra resistenza realizzati da POSCO misti ad acciai ad alta resistenza (pari al 74% della struttura). Di serie su tutte le versioni sette airbag e i dispositivi ADAS con frenata automatica d\u2019emergenza con rilevatore pedone e ciclisti, mantenimento corsia attivo, rilevatore di veicoli in fase di sorpasso, controllo stabilit\u00e0 e trazione.\nLa gamma motori al debutto \u00e8 composta da un nuovo 1.5 turbo a quattro cilindri a iniezione diretta a benzina con filtro GPF erogante 163 cavalli e un diesel 1.6 e-Xdi quattro cilindri common rail erogante 136 cavalli entrambi omologati Euro 6D-Temp e accoppiati al cambio manuale a sei rapporti o ad un automatico sequenziale Aisin a sei rapporti e alla trazione anteriore o integrale.\nNel 2019 viene sottoposta ai crash test EuroNCAP totalizzando il punteggio di 5 stelle."}
{"id": "3336390", "revid": "71433", "url": "https://it.wikipedia.org/wiki?curid=3336390", "title": "Art School Confidential", "text": ""}
{"id": "3336391", "revid": "443105", "url": "https://it.wikipedia.org/wiki?curid=3336391", "title": "Gran Asunci\u00f3n", "text": ""}
{"id": "3336393", "revid": "71433", "url": "https://it.wikipedia.org/wiki?curid=3336393", "title": "Love the Hard Way", "text": ""}
{"id": "3336395", "revid": "203463", "url": "https://it.wikipedia.org/wiki?curid=3336395", "title": "Evgenij Andreevi\u010d Vasjukov", "text": "Divenne Maestro Internazionale nel 1958 e Grande maestro nel 1961. Vinse sei volte il Campionato di Mosca (1955, 1958, 1960, 1962, 1972 e 1978). Partecip\u00f2 a diversi Campionati sovietici, ottenendo il miglior risultato nel 1967 col 3\u00ba posto. \nNel 1957 partecip\u00f2 come invitato al Campionato del Kazakistan e lo vinse, ma il titolo fu assegnato al secondo classificato Anatolij Ufimtsev, in quanto naturalizzato kazako.\nAltri risultati di rilievo:\nFu uno dei secondi di Anatolij Karpov nel campionato del mondo del 1978 a Baguio contro Viktor Kor\u010dnoj.\nVasyukov era un grande conoscitore delle aperture, ma spesso adottava varianti considerate secondarie, come 3.d3 (seguita dallo sviluppo dell'alfiere di re in fianchetto) contro la Siciliana e la Francese (chiamato \"attacco est-indiano\"). Gioc\u00f2 spesso anche la difesa Alekhine.\nLa variante della Siciliana codice_1 prende il suo nome."}
{"id": "3336399", "revid": "922800", "url": "https://it.wikipedia.org/wiki?curid=3336399", "title": "Evgeny Vasyukov", "text": ""}
{"id": "3336401", "revid": "922800", "url": "https://it.wikipedia.org/wiki?curid=3336401", "title": "Evgenij Vasiukov", "text": ""}
{"id": "3336403", "revid": "1568601", "url": "https://it.wikipedia.org/wiki?curid=3336403", "title": "Nevado Mismi", "text": "Il Nevado Mismi \u00e8 una montagna di 5.597 metri, di origine vulcanica, situata nel sud delle Ande peruviane, a circa 160 km a ovest del lago Titicaca e 700 km a sud-est della capitale del Per\u00f9, Lima, nella regione di Arequipa, uno dei punti pi\u00f9 elevati del Colca Canyon. Sono presenti diversi ghiacciai sulla sua vetta. \nSorgente.\nUn flusso di acqua di origine glaciale sul Nevado Mismi \u00e8 stato identificato come la fonte pi\u00f9 lontana del Rio delle Amazzoni nel 1996; questa ipotesi \u00e8 stata confermata nel 2001 e ancora nel 2007: tale flusso d'acqua fluisce poi nel Quebradas Carhuasanta e nell'Apacheta, che sfociano poi nel Rio Apurimac che a sua volta \u00e8 un affluente dell'Ucayali, che si unisce infine al Mara\u00f1\u00f3n per formare appunto il Rio delle Amazzoni."}
{"id": "3336409", "revid": "290948", "url": "https://it.wikipedia.org/wiki?curid=3336409", "title": "Numero di solvatazione", "text": ""}
{"id": "3336410", "revid": "290948", "url": "https://it.wikipedia.org/wiki?curid=3336410", "title": "Numero di idratazione", "text": ""}
{"id": "3336411", "revid": "290948", "url": "https://it.wikipedia.org/wiki?curid=3336411", "title": "Numero di solvatazione primario", "text": ""}
{"id": "3336424", "revid": "125607789", "url": "https://it.wikipedia.org/wiki?curid=3336424", "title": "Conchata Ferrell", "text": "Era un volto abbastanza noto, avendo partecipato a tanti film e serie televisive sin dagli anni settanta.\nBiografia.\nFiglia di Mescal Loraine George e Luther Martin Ferrell, crebbe a Circleville, e si laure\u00f2 alla Marshall University in Scienze dell'educazione.\nAffianc\u00f2 Julia Roberts due volte sul grande schermo, interpretando il ruolo di Leona in \"Mystic Pizza\" e quello di Brenda in \"Erin Brockovich - Forte come la verit\u00e0\". Apparve anche in \"Quinto potere\", \"Edward mani di forbice\", \"Mr. Deeds\".\nNel 2005 e nel 2007 ebbe due nomination agli Emmy Award per l'interpretazione di Berta nella sitcom \"Due uomini e mezzo\".\nConchata Ferrell \u00e8 morta a Sherman Oaks il 12 ottobre 2020 per arresto cardiaco.\nVita privata.\nDal matrimonio con Arnold Anders Anderson ebbe una figlia, Samantha.\nDoppiatrici italiane.\nNelle versioni in italiano dei suoi film e telefilm, Conchata Ferrell \u00e8 stata doppiata da:"}
{"id": "3336425", "revid": "1745361", "url": "https://it.wikipedia.org/wiki?curid=3336425", "title": "Abrota", "text": "Abrota () \u00e8 un personaggio della mitologia greca. Fu regina di Megara.\nGenealogia.\nFiglia di Onchesto spos\u00f2 Niso che la rese madre di Eurimede, Ifinoe e Scilla.\nMitologia.\nFu una donna di eccezionale intelligenza e notevolmente discreta. Quando mor\u00ec, il marito Niso ordin\u00f2 che per perpetuare la sua memoria, le donne Megaresi avrebbero dovuto sempre indossare un vestito simile a quello che vestiva lei. \nTale indumento fu chiamato afabroma (\u1f00\u03c6\u03ac\u03b2\u03c1\u03c9\u03bc\u03b1) ed era ancora in uso al tempo di Plutarco .\nSempre Plutarco racconta che le Megaresi vollero pi\u00f9 volte cambiare questo modo di vestire, ma le fu vietato dall'oracolo."}
{"id": "3336442", "revid": "89688", "url": "https://it.wikipedia.org/wiki?curid=3336442", "title": "DKC", "text": ""}
{"id": "3336445", "revid": "89688", "url": "https://it.wikipedia.org/wiki?curid=3336445", "title": "DKCR", "text": ""}
{"id": "3336455", "revid": "1305772", "url": "https://it.wikipedia.org/wiki?curid=3336455", "title": "Michele Virano", "text": "Lavor\u00f2 spesso con Paolo Conte.\nBiografia.\nNacque in una famiglia di musicisti, ed impar\u00f2 a suonare la fisarmonica, l'organo e il contrabbasso a soli sette anni. Dopo aver conseguito il diploma magistrale, inizi\u00f2 l'attivit\u00e0 di insegnante elementare.\nNel 1946 si iscrisse alla SIAE (che nel 1986, in occasione dei quarant'anni di iscrizione, lo premier\u00e0 con una medaglia).\nNegli anni cinquanta suon\u00f2 in alcuni complessi jazz della sua citt\u00e0, come i \"Cinque Conigli\", il \"Sestetto Show\" e \"I Canonici\", con Piero Fassio, Marcello Arri, Tonio Marozzi, Carlo Manina ed Enzo Carbone.\nNegli anni sessanta inizi\u00f2 la collaborazione con il concittadino Paolo Conte, con cui scriver\u00e0 le musiche di alcuni evergreen della musica leggera italiana, come \"Insieme a te non ci sto pi\u00f9\", \"La coppia pi\u00f9 bella del mondo\", \"Tripoli '69\".\nPartecip\u00f2 al Festival di Sanremo 1969 come autore di \"Le belle donne\", interpretata da Robertino e Rocky Roberts.\nA partire dagli anni ottanta si dedic\u00f2 alla scrittura di racconti sulla vita di Asti e a studi sulla lingua piemontese.\nRisultano depositate a suo nome alla SIAE novantuno canzoni."}
{"id": "3336461", "revid": "1343317", "url": "https://it.wikipedia.org/wiki?curid=3336461", "title": "Tommy Atkins (botanica)", "text": "Tommy Atkins \u00e8 la cultivar di mango pi\u00f9 importante nel commercio mondiale assieme alla Keitt. \nDescrizione.\nSebbene generalmente non sia considerato la migliore tra le cultivar di mango in termini di dolcezza e sapore, \u00e8 tenuta in alta considerazione per la sua grande resistenza alla manipolazione e durata, con poche o nessuna abrasione. Questo significa che questa variet\u00e0 \u00e8 quella pi\u00f9 venduta in tutte le localit\u00e0 nelle quali i mango devono essere importati, rappresentando circa l'80% dei mango venduti nel Regno Unito e negli Stati Uniti. I mango della cultivar Tommy Atkins sono molto simili alla cultivar del sub continente indiano Fijri, che sono gli ultimi mango della stagione, specialmente in Pakistan e sono generalmente usati come cibo per gli animali o per lavorazioni, mentre di solito non vengono considerati adatti per il consumo umano. \nStoria.\nTommy Atkins deriva da un semenzale della cultivar Haden seminato nel 1920. La prima pianta fruttific\u00f2 per la prima volta nella Florida del sud nel 1940. Inizialmente fu rifiutato dai ricercatori della Florida come cultivar commercialmente valida."}
{"id": "3336462", "revid": "119004741", "url": "https://it.wikipedia.org/wiki?curid=3336462", "title": "Ferrari SP1", "text": "La Ferrari SP1 \u00e8 una \"one-off\" sportiva realizzata dalla casa automobilistica italiana Ferrari nel 2008. La SP1 \u00e8 il primo di una serie di modelli facente parte del programma \"Special Project\" che consiste nella realizzazione, da parte della Ferrari, di esemplari unici, sotto esplicita committenza privata, in collaborazione con i pi\u00f9 grandi nomi del design automobilistico italiano. \nDescrizione.\nLa vettura \u00e8 stata commissionata da Junichiro Hiramatsu, un facoltoso collezionista giapponese di auto del cavallino, e porta la firma di Leonardo Fioravanti; la base su cui la vettura \u00e8 stata realizzata \u00e8 invece quella della Ferrari F430. Il nome \"SP1\" \u00e8 sigla di \"Special Project 1\", che sta proprio a significare il primo dei modelli facenti parte di questo speciale programma della Ferrari."}
{"id": "3336467", "revid": "135491", "url": "https://it.wikipedia.org/wiki?curid=3336467", "title": "Amor, curiosidad, prozac y dudas", "text": ""}
{"id": "3336476", "revid": "330270", "url": "https://it.wikipedia.org/wiki?curid=3336476", "title": "A.E. Housman", "text": ""}
{"id": "3336479", "revid": "767487", "url": "https://it.wikipedia.org/wiki?curid=3336479", "title": "Unc\u00eda", "text": "Unc\u00eda \u00e8 una citt\u00e0 della Bolivia situata nel Dipartimento di Potos\u00ed, capoluogo del municipio di Unc\u00eda nella provincia di Rafael Bustillo. Al censimento del 2001 risultava popolata da 5 709 abitanti."}
{"id": "3336484", "revid": "1652635", "url": "https://it.wikipedia.org/wiki?curid=3336484", "title": "Imma Battaglia", "text": "Presidente del Circolo di cultura omosessuale \"Mario Mieli\" dal 1995 al 2000, \u00e8 tra i fondatori di \"Di' Gay Project\", di cui \u00e8 stata presidente fino al febbraio 2014. Dal 2013 al 2016 \u00e8 stata consigliere comunale a Roma, eletta nelle file di Sinistra Ecologia Libert\u00e0.\nBiografia.\nAttivismo LGBT.\nLaureata in Matematica all'Universit\u00e0 degli Studi di Napoli Federico II, fu membro del circolo di cultura omosessuale Mario Mieli di Roma, diventandone anche presidente fino al 2000. Tra le protagoniste del movimento LGBT italiano fin dai primi anni novanta, fu organizzatrice insieme a Vladimir Luxuria del primo \"Gay pride\" ufficiale in Italia, che si tenne a Roma nel 1994. Da presidente del Mario Mieli promosse l'ingresso dell'associazione nell'EPOA (European Pride Organisers Association) e, nel 1996, avanz\u00f2 la candidatura di Roma a ospitare il Gay pride mondiale del 2000. Quando la Capitale ottenne l'organizzazione dell'evento Battaglia ne assunse il coordinamento; gi\u00e0 nel 1999 era stata organizzatrice del Gay pride nazionale, che si tenne sempre a Roma.\nIl periodo immediatamente precedente il World Pride la vide impegnata come Presidente del Mario Mieli e organizzatrice in una forte polemica con il mondo politico insieme a tutti gli esponenti del movimento omosessuale italiano.\nL'allora presidente del Consiglio Giuliano Amato, riferendo in Parlamento sulla questione, dichiar\u00f2 di ritenere \u00abinopportuna\u00bb la manifestazione nell'anno del Giubileo ma di non potervisi \u00abpurtroppo\u00bb opporre perch\u00e9 \u00abvi \u00e8 una Costituzione che ci impone vincoli e costituisce diritti\u00bb; oltre alle prevedibili reazioni politiche e associative per quel \u00abpurtroppo\u00bb che fu visto come una giustificazione di fronte alle gerarchie vaticane, giunsero anche le proteste di Magistratura democratica che, in un comunicato, espresse \u00abstupore\u00bb e \u00abindignazione\u00bb per le parole di Amato, ricordando che la Costituzione \u00abnon \u00e8 un impaccio, ma la regola fondamentale della convivenza\u00bb.\nL'allora sindaco di Roma Francesco Rutelli ritir\u00f2 il patrocinio che era stato concesso dal Comune. Imma Battaglia dichiar\u00f2 dalle pagine dei giornali \nIl World Gay Pride si svolse regolarmente tra il 1\u00ba e il 9 luglio del 2000 e l'attacco mosso dalla Chiesa cattolica caus\u00f2 non solo un inatteso compattamento all'ultimo minuto di tutte le realt\u00e0 lgbt italiane, ma anche una partecipazione straordinaria che and\u00f2 oltre il mezzo milione di persone (Imma Battaglia dal palco grid\u00f2 \"Siamo un milione!\"), e che non era stata prevista dagli stessi organizzatori dell'evento. Enorme fu l'afflusso di persone eterosessuali che parteciparono per solidariet\u00e0.\nAll'indomani dell'evento, il Papa Karol Wojty\u0142a condann\u00f2 esplicitamente dalla finestra di piazza San Pietro le \u00abben note manifestazioni che a Roma si sono svolte nei giorni scorsi\u00bb e \u00abl'offesa recata ai valori cristiani di una citt\u00e0 che \u00e8 tanto cara al cuore di tutti i cattolici del mondo\u00bb.\nDopo il World Pride, in seguito a polemiche interne alle associazioni romane, lascia il Circolo Mario Mieli e fonda l'APS Di' Gay Project, di cui \u00e8 presidente. L'attrito con il \"Mario Mieli\" divenne ancora pi\u00f9 forte nel momento in cui la Battaglia and\u00f2 a fare concorrenza allo storico circolo sulle sue iniziative commerciali, creando nel 2001 il Gay Village, che diventa a breve uno dei riferimenti della comunit\u00e0 gay romana. \u00c8 ideatrice e organizzatrice del Gay Village, importante evento dell'estate romana, vincitore del \"Best Event Awards 2011\", il premio assegnato dall'Agenzia della Comunicazione ai migliori eventi organizzati in Italia. L'ultima edizione \u00e8 stata organizzata nel 2018 nel quartiere di Testaccio. Il 27 maggio 2012, presso la sede del \"D\u00ec Gay Project\", Imma Battaglia celebra un \"matrimonio civile\" tra due donne, che firmano una scrittura privata predisposta dai legali dell'associazione che punta a tutelare la convivenza sulla base delle possibilit\u00e0 offerte dall'attuale legge italiana. Dal 2012 scrive sulla versione italiana dell' \"Huffington Post\" diretto da Lucia Annunziata.\nAttivit\u00e0 politica.\nNel 2009 accetta la proposta dell'amico di vecchia data Nichi Vendola di candidarsi alle elezioni europee nelle liste di Sinistra e Libert\u00e0. Ottiene 3.586 voti, ma il partito non raggiunge la soglia di sbarramento necessaria per accedere al Parlamento europeo. Nel 2013 \u00e8 una delle candidate alle Elezioni Regionali del Lazio nella Lista Civica a sostegno della candidatura alla Presidenza di Nicola Zingaretti. Nello stesso anno si candida nelle liste di Sel alle elezioni comunali a Roma, venendo eletta consigliere.\nPoliticamente si \u00e8 sempre dichiarata aperta al dialogo con tutte le forze politiche e contraria al pregiudiziale schieramento a sinistra del movimento gay, cosa che negli anni la porta a scontri diretti con ampia parte del movimento stesso. Polemiche suscit\u00f2 la presenza al \"Gay Village\" nel 2009 di Gianni Alemanno, che partecip\u00f2 alla serata conclusiva con la presidente della Regione Lazio Renata Polverini e il presidente della Provincia di Roma Nicola Zingaretti.\nIl 21 luglio 2012, un post di Battaglia sulla sua pagina facebook di apertura verso Pier Ferdinando Casini diviene oggetto di dure polemiche all'interno della comunit\u00e0. Casini aveva precedentemente dichiarato: \"Stabilire garanzie giuridiche per una coppia di conviventi anche dello stesso sesso \u00e8 un fatto di civilt\u00e0 ma i matrimoni tra gay sono una idea profondamente incivile\". Imma Battaglia aveva commentato: \nNell'agosto del 2012, un articolo di Battaglia pubblicato sul \"Giornale\" intitolato \u00abLe unioni civili? A noi gay non interessano\u00bb . Nell'articolo Battaglia sosteneva come la questione omosessuale fosse usata come uno \u00abspecchietto per le allodole\u00bb in un momento storico in cui le priorit\u00e0 della politica, per la crisi economica, erano in realt\u00e0 altre.\nIl giorno dopo, con un nuovo articolo, Battaglia chiarisce che \"Non solo nozze; non solo unioni\" sarebbe stato un titolo pi\u00f9 appropriato di quello scelto dal quotidiano, pur ribadendo le convinzioni espresse nell'articolo precedente.\nIn vista delle elezioni comunali di Roma dell\u2019ottobre del 2021, in rappresentanza di \"Liberare Roma\" si candida alle primarie del centro-sinistra per la scelta del candidato sindaco arrivando quarta con il 6,34% dei voti (2897 preferenze).\nVita privata.\nPrecedentemente legata sentimentalmente all'attrice Licia Nunez, dal 2010 ha una relazione con l'attrice Eva Grimaldi. Il 19 maggio 2019 le due si uniscono civilmente, in una cerimonia celebrata direttamente da Monica Cirinn\u00e0, prima firmataria della legge sulle unioni civili."}
{"id": "3336486", "revid": "125460547", "url": "https://it.wikipedia.org/wiki?curid=3336486", "title": "S\u00e1ndor Rad\u00f3", "text": "Biografia.\nGiovinezza e formazione.\nRad\u00f3 nacque in una famiglia (il cui cognome originario era Reich, successivamente magiarizzato in Rad\u00f3) della piccola borghesia di religione israelita di \u00dajpest, all'epoca un sobborgo industriale di Budapest. Nel 1917, subito dopo aver conseguito il diploma di scuola media superiore, Rad\u00f3 fu arruolato nell'esercito austro-ungarico e, dopo un addestramento alla scuola allievi ufficiali, nel 1918 fu assegnato a un reggimento di artiglieria. Durante il periodo della ferma studi\u00f2 legge all'universit\u00e0 delle scienze di Budapest.\nL'antifascista.\nNel dicembre del 1918, dopo la caduta della monarchia austro-ungarica, Rad\u00f3 si iscrisse al Partito Comunista Ungherese. Con l'instaurazione della repubblica sovietica ungherese (marzo 1919) Rad\u00f3 fu nominato cartografo in una divisione dell'Armata Rossa ungherese. Poco dopo Ferenc M\u00fcnnich, il commissario politico della divisione a cui apparteneva Rad\u00f3, lo nomin\u00f2 commissario politico del reparto artiglieria. Rad\u00f3 prese parte a numerosi combattimenti in cui il governo di B\u00e9la Kun fu coinvolto durante la sua brevissima vita e il 1\u00ba settembre 1919, caduto il governo comunista in Ungheria, Rad\u00f3 ripar\u00f2 in Austria. Studi\u00f2 geografia e cartografia all'Universit\u00e0 di Vienna, dedicandosi ugualmente alla militanza politica; scrisse abitualmente di questioni militari su \"\"Kommunismus\", una rivista di lingua tedesca edita dai fuoriusciti ungheresi in Austria, e alla diffusione di propaganda comunista.\nContinu\u00f2 negli studi e nella militanza comunista anche in Germania, dove Rad\u00f3 si trasfer\u00ec nel 1922 e risiedette a Jena e a Lipsia. Temendo di essere arrestato per aver preso parte nell'ottobre 1923 a un tentativo di sollevazione armata comunista, nel settembre 1924 Rad\u00f3 lasci\u00f2 la Germania e si rec\u00f2 in Unione Sovietica. Ritorn\u00f2 in Germania nel 1926 dedicandosi alla cartografia (fond\u00f2 a Berlino la \"Pressgeography\", un'agenzia di geografia) e all'insegnamento della geografia politica mettendosi in luce come intellettuale marxista. Nel 1933, dopo la presa del potere da parte dei nazisti in Germania, Rad\u00f3 e sua moglie Lena (sorella del direttore d'orchestra Hermann Scherchen) si rifugiarono in Francia, dopo una breve sosta in Austria; a Parigi, dove si stabil\u00ec, Rad\u00f3 fond\u00f2 l'\"Inpress\"\", una agenzia di stampa antinazista indipendente.\nL'agente segreto.\nLa sua attivit\u00e0 di agente segreto inizi\u00f2 attorno al 1935 quando, dopo essere stato avvicinato da Artur Artuzov, primo vicedirettore del servizio segreto militare sovietico durante una visita a Mosca, Rad\u00f3 accett\u00f2 di fornire informazioni sulla Germania nazista. Ricord\u00f2 la sua attivit\u00e0 a Parigi Arthur Koestler, il quale fu ospitato da Rad\u00f3 a Parigi nel 1935. Nel 1937 Rad\u00f3 si rec\u00f2 anche in Italia per raccogliere informazioni sull'aiuto militare italiano a Franco nella guerra civile spagnola. Nel 1938 Rad\u00f3 ebbe contatti a Berna col giornalista svizzero Otto Puenter il quale gli diede ulteriori informazioni militari riguardanti l'Italia.\nNel 1939 Rad\u00f3 riusc\u00ec a ottenere un permesso di soggiorno in Svizzera e si trasfer\u00ec a Ginevra dove fond\u00f2 la \"Geopress\", una societ\u00e0 di cartografia. Nel 1940 Rad\u00f3 prese contatto con Alexander Foote, un inglese agente segreto dei sovietici in Svizzera il quale aveva aderito nel 1938 alla rete di Ursula Kuczynski. Foote divenne un operatore radio per la rete spionistica di Rad\u00f3 e nel marzo 1941 riusc\u00ec a stabilire la comunicazione radio da Losanna con la Sede centrale di Mosca. Rad\u00f3 utilizzava nelle comunicazioni radio il nome in codice \"Dora\", anagramma del suo cognome. Nella prima met\u00e0 del 1941 \"Luiza\", un ufficiale dei servizi segreti svizzeri diede a Otto Puetner e a Rad\u00f3 l'importante informazione dell'aumentata concentrazione di divisioni tedesche della Wehrmacht a Est, verso il confine con l'URSS; l'informazione, segno di un imminente attacco tedesco, fu respinta da Stalin al pari delle analoghe inviate nello stesso periodo da Richard Sorge e da altri agenti sovietici. Dopo l'inizio dell'Operazione Barbarossa (22 giugno 1941) la rete di Rad\u00f3 continu\u00f2 a fornire allo stato maggiore sovietico informazioni molto preziose sulle forze tedesche. Attraverso Christian Schneider, un avvocato tedesco che fino al 1939 aveva lavorato in Svizzera nell'Organizzazione Internazionale del Lavoro, Rad\u00f3 entr\u00f2 in contatto con Rudolf Roessler, un politico tedesco emigrato in Svizzera e residente a Lucerna. Roessler, il cui nome in codice era \"Lucy\", mostrava di avere in Germania delle straordinaria fonti di informazioni militari. Secondo le successive rivelazioni di Foote, Roessler in realt\u00e0 sarebbe stato un canale utilizzato dai servizi segreti britannici per trasmettere ai sovietici alcuni risultati ottenuti dai britannici in seguito alla violazione del cifrario tedesco (Operazione Ultra) senza tuttavia che ai sovietici fosse rivelata tale facolt\u00e0.\nNel luglio del 1942 l'Abwehr e la Gestapo smantellarono la rete di Leopold Trepper, la cosiddetta \"Rote Kapelle\", le cui trasmittenti erano situate a Bruxelles. I tedeschi scoprirono in quell'occasione anche l'esistenza della rete di Rad\u00f3 in quanto tra la rete di Trepper e quella di Rad\u00f3 vi erano stati alcuni contatti attraverso Anatoly Gurevich, un agente dei sovietici il cui nome in codice era \"Kent\". I tedeschi furono in grado di conoscere anche il cifrario utilizzato dalle trasmittenti di Rad\u00f3. Nel frattempo la rete di Rad\u00f3 continu\u00f2 a fornire a Mosca preziose informazioni militari; per esempio, nell'aprile 1943 Stalin ebbe notizia sulla prevista offensiva tedesca a Kursk grazie a \"Werter\", una fonte di Roessler in Germania. Nella seconda met\u00e0 del 1943 i tedeschi convinsero le autorit\u00e0 svizzere ad agire contro la rete di Rad\u00f3. La polizia svizzera rintracci\u00f2 le radio trasmittenti di Rad\u00f3 e il 14 ottobre cominci\u00f2 a eseguire una serie di arresti che coinvolse tutti gli agenti tranne Rad\u00f3 e la moglie. I due si rifugiarono dapprima presso Hermann Scherchen. Il 16 settembre 1944, Rad\u00f3 e la moglie attraversato illegalmente in treno il confine svizzero-francese; qualche giorno dopo raggiunsero Parigi.\nLa condanna.\nNel gennaio 1945, Rad\u00f3 e Trepper si imbarcarono su un aereo che avrebbe dovuto portarli in Unione Sovietica dopo aver sorvolato il Nord Africa. Sospettando che, una volta giunto in Unione Sovietica, sarebbe stato arrestato, durante una sosta al Cairo Rad\u00f3 fugg\u00ec dall'aereo e riusc\u00ec a raggiungere l'ambasciata britannica dove chiese asilo politico; poich\u00e9 questo gli fu negato, Rad\u00f3 tent\u00f2 il suicidio. Ricoverato in ospedale, nell'agosto 1945 Rad\u00f3 fu estradato dall'Egitto in Unione Sovietica, sulla base di una falsa accusa, e portato a Mosca sotto scorta. Nel dicembre 1946, fu condannato da un tribunale speciale, senza processo, a 10 anni di carcere con l'accusa di spionaggio contro l'Unione Sovietica.\nLa riabilitazione.\nFu liberato, e gli fu permesso di tornare in Ungheria, dopo la morte di Stalin (1954). Dopo il XX Congresso del PCUS (1956) fu ufficialmente riabilitato dal Collegio militare della Corte suprema dell'URSS. Nel 1958, dopo che nel 1955 era stato nominato capo del servizio cartografico ungherese, ottenne la cattedra di cartografia all'Universit\u00e0 di Scienze Economiche di Budapest \u00abKarl Marx\u00bb. Nel 1962 ricevette il prestigioso Premio Kossuth per i suoi studi di cartografia. Nel 1971 pubblic\u00f2 le sue memorie in ungherese, tradotte in diverse lingue fra cui l'italiano; la prima edizione non censurata, sulla base del manoscritto originale, \u00e8 stata pubblicata a Budapest, dallo stesso editore, solo nel 2006."}
{"id": "3336490", "revid": "62221", "url": "https://it.wikipedia.org/wiki?curid=3336490", "title": "Setole pseudopostocellari", "text": ""}
{"id": "3336500", "revid": "135491", "url": "https://it.wikipedia.org/wiki?curid=3336500", "title": "Il Caporale Lituma sulle Ande", "text": ""}
{"id": "3336501", "revid": "149485", "url": "https://it.wikipedia.org/wiki?curid=3336501", "title": "Circolo Nautico Stabia", "text": "Il Circolo Nautica Stabia \u00e8 una societ\u00e0 polisportiva nella quale si pratica principalmente il canottaggio. La sua sede \u00e8 ubicata a Castellammare di Stabia.\nStoria.\nIl 23 maggio 1921 fu costituita in Castellammare di Stabia una societ\u00e0 di canottaggio denominata \"Circolo Nautico Stabia\", con sede in via Bonito, nei pressi del borgo marinaro \"Acqua della Madonna\". Inoltre, al circolo sportivo si pratica anche lo sport acquatico della vela."}
{"id": "3336502", "revid": "595473", "url": "https://it.wikipedia.org/wiki?curid=3336502", "title": "Canottieri Stabia", "text": ""}
{"id": "3336505", "revid": "509927", "url": "https://it.wikipedia.org/wiki?curid=3336505", "title": "Scuole dell'infanzia", "text": ""}
{"id": "3336509", "revid": "1543377", "url": "https://it.wikipedia.org/wiki?curid=3336509", "title": "Mindelo", "text": "Mindelo (in creolo di Santiago: \"Mindelu\"; in creolo di S\u00e3o Vicente: \"Mindel\") \u00e8 una citt\u00e0 portuale di Capo Verde situata nella parte settentrionale dell'isola di S\u00e3o Vicente. Al censimento 2012 aveva una popolazione di abitanti ed \u00e8 la seconda citt\u00e0 di Capo Verde dopo Praia. La citt\u00e0 ospita il 96% della popolazione totale dell'isola. Dal 2003 \u00e8 sede vescovile.\nGeografia fisica.\nLa citt\u00e0 \u00e8 circondata da montagne. Una di esse, a est della citt\u00e0, \u00e8 del colore del bronzo per la deforestazione compiuta negli anni passati. Un'altra montagna, Vig\u00eda, si trova a ovest dell'abitato. Le montagne di Monte Cara a sud e il picco di Morro Branco a nord-ovest mostrano anch'esse l'intenso sfruttamento della zona condotto in epoche passate.\nIl torrente Ribeira Juli\u00e3o attraversa la citt\u00e0. Ai piedi del monte Cara si trova il quartiere di Lazareto.\nIl profondo porto di Mindelo, Porto Grande, \u00e8 unito alla baia di Mindelo, in cui a una certa profondit\u00e0 si trova un cratere vulcanico. Porto Grande \u00e8 utilizzato da navi passeggeri e per il traffico commerciale. All'entrata del porto si trova l'isolotto Dos P\u00e1ssaros, alto 82 m sul livello del mare, su cui si trova il faro.\nEconomia.\nL'economia di Mindelo si basa principalmente sul commercio, sulla pesca, sulla navigazione e sul turismo. Ha pi\u00f9 di 36 ristoranti e 12 agenzie turistiche.\nInfrastrutture e trasporti.\nIl traghetto del Mar do Canal fa rotta da Mindelo a Santo Ant\u00e3o due volte al giorno con una capacit\u00e0 di 450 passeggeri, auto e camion. L'aeroporto di S\u00e3o Pedro svolge una funzione fondamentale per la comunicazione dell'isola con l'estero."}
{"id": "3336510", "revid": "1543377", "url": "https://it.wikipedia.org/wiki?curid=3336510", "title": "Hazewinkel", "text": "Hazewinkel \u00e8 un bacino naturale, appartenente alla municipalit\u00e0 di Willebroek, vicino alla citt\u00e0 di Mechelen, famoso per ospitare spesso competizioni internazionali di canottaggio."}
{"id": "3336519", "revid": "149485", "url": "https://it.wikipedia.org/wiki?curid=3336519", "title": "Campionati del mondo di canottaggio 1994", "text": "I Campionati del mondo di canottaggio 1994 si sono tenuti ad Indianapolis negli Stati Uniti."}
{"id": "3336520", "revid": "1573940", "url": "https://it.wikipedia.org/wiki?curid=3336520", "title": "Afrolimna", "text": "Afrolimna \u00e8 un genere di insetti della famiglia degli Ephydridae (Diptera: Schizophora), comprendente due sole specie afrotropicali.\nDescrizione.\nGli adulti di questo genere hanno corpo di medio-piccole dimensioni, lungo 3,4-4,3 mm. \nIl capo ha fronte larga e convessa, con faccia pronunciata, parafacce strette e gene relativamente alte. Antenne con primo flagellomero leggermente allungato e dal profilo arrotondato, sul quale si inserisce un'arista recante una serie di 13-14 peli dorsali. occhi glabri. La chetotassi \u00e8 caratterizzata da una marcata evidenza, per lunghezza e robustezza, di una setola fronto-orbitale reclinata e delle setole verticali. Le verticali interne sono pi\u00f9 lunghe di quelle esterne. Setole ocellari ben sviluppate ma pi\u00f9 piccole rispetto alle verticali e alla fronto-orbitale. Setole pseudopostocellari presenti, ma deboli. Presenti infine altre due setole fronto-orbitali proclinate, piuttosto brevi e poco robuste, in particolare la posteriore. Ai lati della faccia \u00e8 presente un paio di setole facciali ben sviluppate ma non robuste. Altre formazioni tricoidi sono rappresentate da peli di moderata lunghezza, distribuiti sulla faccia, sulla fronte, sulla regione occipitale e sulle gene.\nIl torace \u00e8 relativamente stretto e convesso, con scutello appiattito e di profilo subtrapezoidale, alla vista dall'alto, per l'apice tronco. Peli acrosticali costituite da un paio di setole prescutellari, ben sviluppate e da numerosi peli poco sviluppati, disposti in modo irregolare. Setole dorsocentrali rappresentate da 4 paia, di cui 1-2 paia presuturali e 2-3 postsuturali; il secondo paio \u00e8 disposto in prossimit\u00e0 della sutura trasversa, il quarto \u00e8 allineato trasversalmente con le prescutellari e, rispetto alle altre dorsocentrali, posizionato pi\u00f9 esternamente. Ai margini laterali del mesonoto sono evidenti una setola omerale, una sopralare presuturale, due notopleurali. Lo scutello porta due paia di setole ben sviluppate, in posizione apicale e subapicale. Sulle pleure sono presenti due setole sul margine posteriore dell'anepisterno e una sul katepisterno.\nLa nervatura delle ali non presenta specifiche peculiarit\u00e0 rispetto alla generalit\u00e0 degli Ephydridae. La costa si estende fino alla terminazione della media e la radio si divide in tre rami, di cui, il secondo e il terzo (R4+5) confluiscono nella met\u00e0 distale della costa. Fra le nervature trasversali \u00e8 ben sviluppata la mediocubitale distale (dm-cu), lunga circa il triplo del tratto terminale della vena cubitale CuA1.\nL'addome \u00e8 variamente colorato ma non presenta una pigmentazione a bande. I maschi hanno l'epandrio ampio e conformato a U.\nFilogenesi e inquadramento tassonomico.\nLa storia di questo genere ha origini relativamente recenti ed \u00e8 associata a quella del genere \"Paralimna\". Storicamente, il genere \"Paralimna\" era inquadrato nella trib\u00f9 dei Notiphilini. \"Afrolimna\" fu istituito da Cogan (1968), per includervi due nuove specie africane da lui descritte, e classificato come sottogenere di \"Paralimna\".\nZatwarnicki (1992) oper\u00f2 una sostanziale revisione della tassonomia degli Ephydridae e istitu\u00ec la trib\u00f9 dei Dryxini includendovi la maggior parte dei Notiphilini, compreso \"Paralimna\". Lo stesso inquadramento tassonomico, con \"Afrolimna\" sottogenere di \"Paralimna\", fu confermato da Mathis &amp; Zatwarnicki (1995) nella pubblicazione del catalogo mondiale mondiale degli Ephydridae.\nMathis &amp; Zatwarnicki (2002) hanno revisionato la tassonomia dei Dryxini sulla base di nuove acquisizioni dal punto di vista filogenetico. Il sottogenere \"Afrolimna\" presenterebbe un'affinit\u00e0 filogenetica pi\u00f9 stretta con i generi \"Corythophora\" e \"Dryxo\" e \"Omyxa\", quest'ultimo di nuova istituzione, rispetto alle altre specie del genere \"Paralimna\". \nIn conseguenza di questa acquisizione, \"Afrolimna\" \u00e8 stato perci\u00f2 elevato al rango di genere. \nIn letteratura non vi sono molti riferimenti a questo genere, come per la generalit\u00e0 degli insetti endemici dell'Africa. Il BioSystematic Database of World Diptera riporta \"Afrolimna\" secondo il vecchio inquadramento, ovvero come sottogenere di \"Paralimna\".\nSpecie e distribuzione.\nIl genere comprende due sole specie, endemiche dell'Africa, di cui si dispone di vari esemplari conservati nelle collezioni. L'areale, differente per le due specie, si estende dall'Africa equatoriale al Madagascar:"}
{"id": "3336528", "revid": "62221", "url": "https://it.wikipedia.org/wiki?curid=3336528", "title": "Setole facciali", "text": ""}
{"id": "3336529", "revid": "1855146", "url": "https://it.wikipedia.org/wiki?curid=3336529", "title": "Arco di Marco Aurelio (Roma)", "text": "L'arco di Marco Aurelio (in latino \"Arcus Marci Antonini\") era un arco trionfale romano ubicato a Roma, probabilmente nella regione del Campo Marzio, nei pressi dell'attuale Piazza Colonna e della Colonna di Marco Aurelio.\nStoria.\nL'esistenza dell'arco, dedicato dal Senato romano all'imperatore romano Marco Aurelio, \u00e8 attestata grazie a fonti letterarie e ad un'iscrizione, oggi perduta ma visibile ancora in et\u00e0 carolingia quando fu trascritta dall'anonimo di Einsiedeln, grazie al quale \u00e8 stata tramandata. L'arco fu verosimilmente inaugurato durante la prima fase delle guerre marcomanniche (tra il 173 ed il 176), che si concluse con il trionfo dell'\"imperatore filosofo\" e del figlio Commodo sulle genti germaniche e sarmatiche (dicembre del 176).\nTopografia.\nL'esistenza di un arco dedicato all'imperatore Marco Aurelio \u00e8 ipotizzata sulla base di un ciclo di dodici rilievi (otto reimpiegati sull'arco di Costantino, tre conservati nel Palazzo dei Conservatori dei Musei Capitolini e un ultimo, scomparso, di cui resta un frammento oggi a Copenaghen). I rilievi, scolpiti in due riprese, nel 173 e nel 176 erano stati attribuiti ad un \"arcus aureus\" o \"arcus Panis Aurei in Capitolio\" citato dalle fonti medioevali e che sorgeva sulle pendici del Campidoglio, all'incrocio tra la \"via Lata\" e il \"clivus Argentarius\", non lontano dalla chiesa dei Santi Luca e Martina, dove i tre rilievi dei Musei Capitolini erano stati riutilizzati. Un altro possibile sito dove potrebbe essere sorto quest'arco \u00e8 nei pressi della colonna di Marco Aurelio quale entrata monumentale al porticato circostante il monumento \"colchide\" e ad un tempio dedicato allo stesso imperatore ed alla moglie Faustina minore.\nCaratteristiche.\nL'esistenza di un arco dedicato all'imperatore Marco Aurelio \u00e8 ipotizzata sulla base di un ciclo di dodici rilievi (otto reimpiegati sull'arco di Costantino, tre conservati nel Palazzo dei Conservatori dei Musei Capitolini e un ultimo, scomparso, di cui resta un frammento oggi a Copenaghen).\nIn ogni caso il medesimo soggetto dei 12 pannelli, che raccontano le imprese militari di Marco Aurelio durante le guerre marcomanniche e la presenza fissa, alle spalle dell'imperatore, di un personaggio indicato come il genero e, per un certo periodo, successore \"in pectore\" di Marco Aurelio, Tiberio Claudio Pompeiano, fa propendere per un'origine comune dei rilievi."}
{"id": "3336530", "revid": "149485", "url": "https://it.wikipedia.org/wiki?curid=3336530", "title": "Gioacchino Cascone", "text": "Carriera.\nIn aggiunta alle medaglie mondiali, si \u00e8 classificato 4\u00ba, con l'equipaggio del otto con, ai Giochi olimpici di ."}
{"id": "3336532", "revid": "595473", "url": "https://it.wikipedia.org/wiki?curid=3336532", "title": "GS Forestale", "text": ""}
{"id": "3336533", "revid": "1305772", "url": "https://it.wikipedia.org/wiki?curid=3336533", "title": "Brussels Indoor 1982 - Singolare", "text": "Il singolare del torneo di tennis Brussels Indoor 1982, facente parte della categoria Grand Prix, ha avuto come vincitore Vitas Gerulaitis che ha battuto in finale Mats Wilander 4-6, 7-6, 6-2."}
{"id": "3336534", "revid": "92723", "url": "https://it.wikipedia.org/wiki?curid=3336534", "title": "Sub poena", "text": "Sub poena \u00e8 un'espressione di origine latina, ma usata nel diritto anglosassone, per designare il diritto di un organismo statuale (in genere un giudice) di costringere la testimonianza di un teste o la produzione di elementi di prova con l'avviso che il mancato rispetto comporta una sanzione.\nTipologie.\nCi sono due tipi di citazione in giudizio:\nEtimologia.\nIl medio inglese usava il termine \"suppenna\" chiaramente derivato dalla frase latina \"sub poena\". Nel Regno Unito si usa la grafia \"subpoena\" come parola unica e negli Stati Uniti il dittongo \"oe\" si semplifica e la grafia usata \u00e8 pertanto \"subpena\".\nL'origine dell'istituto si rinviene nel \"common law\", ed ora \u00e8 usato in tutti i paesi che seguono la legislazione anglosassone. Tuttavia in Inghilterra e Galles, nell'ambito della sostituzione degli antichi termini latini o arcaici con l'inglese corrente, l'espressione usata \u00e8 ora \"witness summons\".\nLa citazione in giudizio.\nLe citazioni in giudizio sono generalmente emesse dalla cancelleria del tribunale in nome del giudice che presiede il caso. Inoltre, di regola il giudice pu\u00f2 permettere agli avvocati di emettere mandati di comparizione loro stessi nella loro qualit\u00e0 di \"ufficiali della corte\".\nDi solito le citazioni sono rilasciate \"in bianco\" ed \u00e8 responsabilit\u00e0 del legale che rappresenta la parte attrice o convenuta di effettuare la citazione come testimone oppure l'ordine di esibizione.\nLa citazione in giudizio di solito \u00e8 sulla carta intestata del tribunale in cui \u00e8 incardinato il caso, il nome delle parti in causa, e il nome della persona la cui testimonianza viene richiesta.\nConterr\u00e0 l'espressione \"Con la presente viene comandato di presentarsi personalmente alla cancelleria di questa corte\" o simili, e l'indicazione della posizione specifica, data e ora della comparizione. Alcune giurisdizioni includono un'indicazione dell'argomento della testimonianza e la sanzione penale per il mancato rispetto di un mandato di comparizione, e ricordando al soggetto di non lasciare l'edificio della corte fino a che non sia congedato da un'autorit\u00e0 competente. In alcune situazioni la persona riceve una remunerazione.\nQualora la parte in causa agisca senza avvocato ma \"rappresenti se stesso\", a differenza di quanto avviene in presenza di un difensore, dovr\u00e0 chiedere ad un dipendente del Tribunale di rilasciare loro ufficialmente la citazione in giudizio.\nOrdine di esibizione nei confronti di un terzo.\nLa procedura di citazione in giudizio viene utilizzata anche per obbligare un soggetto terzo a produrre documentazione relativa ad un caso giudiziario.\nAd esempio la vittima di uno scippo potrebbe richiedere a una banca di fornire la videoregistrazione delle telecamere di sicurezza poste nelle vicinanze, o in un caso di 'stalking' la parte lesa potrebbe richiedere al fornitore di servizi telefonici il tracciato delle chiamate, con orari e numeri di origine.\nNegli Stati Uniti d'America il requisito imposto dal Quarto emendamento, di una descrizione preventiva e specifica del mezzo di prova richiesto, \u00e8 giudicato \"considerevolmente rilassato\" nel caso del subpena \"duces tecum\", per il quale la Corte suprema si limita a richiedere che la ricerca non sia indefinitamente ampia e che non sovraccarichi di un fardello eccessivo il privato destinatario dell'ordine.\nGli utenti di servizi informatici di aziende con sede principale negli Stati Uniti (ad esempio, \"social network\"), dove ci sono molti vincoli sulla diffusione di dati personali, devono attivare questo tipo di procedura per poter ottenere informazioni su eventi e accessi legati al proprio profilo utente.\nNel diritto processuale italiano l'art. 211 c.p.c. si occupa specificamente dell'ordine di esibizione nei confronti di un terzo, prevedendo che in tal caso il giudice istruttore debba cercare di conciliare nel miglior modo possibile l'interesse della giustizia col riguardo dovuto ai diritti del terzo, evitando che il 'testimone' subisca un grave danno dall'esibizione o sia costretto a violare un segreto legalmente protetto."}
{"id": "3336540", "revid": "110858177", "url": "https://it.wikipedia.org/wiki?curid=3336540", "title": "Ritratto virile a figura intera", "text": "Ritratto virile a figura intera \u00e8 un dipinto a olio su tela (201 \u00d7 92\u00a0cm) del Moretto, datato 1526 e conservato nella National Gallery di Londra.\nIl dipinto \u00e8, quasi sicuramente, il primo ritratto in piedi e a grandezza naturale nella storia dell'arte e, risalendo al 1526 come dimostra l'inequivocabile datazione, si pone molto prima dei ritratti di questo genere eseguiti da Tiziano, che condizioneranno poi il nuovo filone artistico. Confluito nella galleria londinese nel 1876 dalla Collezione Fenaroli Avogadro di Brescia, il ritratto \u00e8 anche testimonianza dell'ormai raggiunta maturit\u00e0 artistica del Moretto, in grado di utilizzare luci e ombre per rendere al meglio il contenuto delle sue opere.\nStoria.\nIl dipinto si trovava in origine nella Collezione Fenaroli di Brescia, dalla quale fu acquistato nel 1876 dal collezionista milanese Giuseppe Basilini. Gi\u00e0 pochi mesi dopo, per\u00f2, figura in possesso della National Gallery di Londra: il \"National Gallery Report\" del 1876 lo segnala come proveniente da Casa Fenaroli su vendita del Basilini assieme ad altre tre opere, il tutto acquistato per 5000 sterline. Era gi\u00e0 dagli anni cinquanta del secolo, comunque, che gli agenti della galleria londinese mostravano un assiduo interesse per i ritratti dei Fenaroli nei loro periodici viaggi in Italia: ci\u00f2 \u00e8 emerso, ad esempio, dai diari manoscritti di Charles Lock Eastlake, resi noti durante il Novecento.\nPrima di queste vicende si ha un solo documento che parli del dipinto, cio\u00e8 un'annotazione nei manoscritti di Karl Friedrich von Rumohr, che visit\u00f2 la Collezione Fenaroli prima del 1832. Quasi sicuramente, per\u00f2, l'opera va riconosciuta in uno dei due \"ritratti al naturale in piedi del Moretto\" appartenenti alla Collezione Avogadro di cui parla Giovanni Battista Carboni nel 1760: all'inizio dell'Ottocento la Collezione Avogadro conflu\u00ec, per eredit\u00e0, nella Fenaroli e, difatti, in questa il ritratto \u00e8 inventariato per la prima volta nel 1820. Resta comunque ignota la committenza originale, anche se, a questo punto, \u00e8 facilmente ascrivibile alla stessa famiglia Avogadro. Giunto a Londra nel 1876, quindi, il dipinto \u00e8 ancora oggi esposto alla National Gallery, nella Central Hall, accanto ad altre opere del Moretto.\nDescrizione.\nIl dipinto raffigura un gentiluomo di circa trent'anni, in posizione eretta e tranquilla, vestito con abiti dai ricchi tessuti. Il berretto che porta sul capo reca un medaglione con la figura di san Cristoforo. La mano sinistra, invece, regge l'elsa della spada che scende ai suoi fianchi. L'uomo \u00e8 posto entro un contesto architettonico, del quale si scorge un piedistallo in basso a sinistra sorreggente una colonna o una lesena. Alle sue spalle, invece, oltre un arco si apre un paesaggio collinare, con un villaggio fortificato posto sul declivio e circondato da alcuni alberi. Il personaggio appoggia i piedi su un gradino, sul quale \u00e8 chiaramente leggibile la data \"M.D.XXVI.\", mentre il resto della figura \u00e8 quasi completamente in ombra. Non vi sono elementi che contribuiscono a chiarire l'identit\u00e0 del soggetto raffigurato, che resta pertanto ignoto. Se si assume per vera l'ipotesi che il dipinto ritragga un membro della famiglia Avogadro, per\u00f2, questi potrebbe essere Gerolamo II Avogadro, morto nel 1534: nel 1526, a quanto traspare dai documenti, era l'unico esponente maschile della famiglia.\nStile.\nLa particolarit\u00e0 del dipinto sta nel fatto che, quasi sicuramente, si tratta del primo ritratto a figura intera nella storia dell'arte. Giorgio Vasari, nelle sue \"Vite de' pi\u00f9 eccellenti pittori, scultori e architettori\", afferma che la pratica di dipingere ritratti in questo modo a grandezza naturale fu inaugurata da Tiziano. Cecil Gould, vicedirettore della galleria londinese tra il 1946 e il 1978, si occupa a fondo della questione in due studi nel 1962 e nel 1975, rilevando come Tiziano abbia fatto molto pi\u00f9 di qualsiasi altro pittore per sviluppare questa pratica e come sia stato essenzialmente il suo esempio a condizionare il successivo sviluppo del genere. Giorgio Vasari indica come prototipo il \"Diego di Mendoza\", ritratto eseguito da Tiziano nel 1541. In realt\u00e0, il primo ritratto in piedi e a grandezza naturale del pittore \u00e8 il \"Carlo V con cane\", oggi al Museo del Prado e databile al 1532. Questo del Moretto, invece, \u00e8 di sei anni precedente e, pertanto, \u00e8 il pi\u00f9 antico ritratto in piedi attualmente noto. Gy\u00f6rgy Gombosi, nella sua monografia sul Moretto del 1943, afferma con sicurezza questa assoluta priorit\u00e0, ipotizzando per\u00f2 che lo spunto venga dall'arte tedesca, sebbene nel ritratto non si rilevi alcun influsso tedesco: \"siamo qui ancora al centro del periodo aureo dell'alto Rinascimento e l'arte classica conserva ancora nella Lombardia veneziana la sua completa integrit\u00e0 di stile. In questo ritratto di gentiluomo, di una scioltezza passiva, tutto \u00e8 visto con occhio puramente veneziano: il motivo della posizione eretta, con la gamba flessa che poggia e il fianco sporgente, il morbido inclinarsi di un lato del busto, l'estasiato volgere in alto del capo e la mano che pende con la giuntura rilassata\". Anche Camillo Boselli, nel 1954, parla di una \"novit\u00e0 sorprendente per il taglio a figura intera, mitico progenitore di una serie famosa di ritratti dal Moroni al Veronese, al Caravaggio\".\nL'importanza del dipinto all'interno del percorso di formazione artistica del Moretto \u00e8 individuata ancora dal Boselli: \"se noi osserviamo bene la figura di Londra, vi affermiamo un tal respiro luminoso nella impaginatura ampia dell'ombra che penetra sicuramente giuocata in ogni incavo, in ogni modanatura, come se corresse a folate bianche lungo gli spigoli\". Osservando infine \"come l'ombra si addensi soffice nell'angolo per abbracciare discreta la lunga sagoma aperta, come ampio pipistrello, del cavaliere e come in contrasto si ritiri dal gradino, lasciandovi solo un alito, schiacciata sotto la scura scarpa, per permettere la politezza della scritta\", il Boselli conclude per una \"maturit\u00e0 luminosa\" del Moretto, della quale \u00e8 debitore a Giovanni Gerolamo Savoldo e Lorenzo Lotto. Si nota una incongruenza nella posizione dei piedi del personaggio: essi sono posizionati a fianco del lato posteriore del basamento della colonna, mentre il gomito \u00e8 poggiato sul lato anteriore di detto basamento, il che avrebbe obbligato il personaggio a piegarsi alquanto in avanti.\nCecil Gould, nello studio del 1975 di cui si \u00e8 gi\u00e0 parlato, informa di un restauro, condotto tra il 1970 e il 1971, che ha rivelato un pentimento nel contorno del volto dell'uomo contro l'arco di sfondo."}
{"id": "3336541", "revid": "1442080", "url": "https://it.wikipedia.org/wiki?curid=3336541", "title": "ATP Linz 1982 - Singolare", "text": "Il singolare del torneo di tennis ATP Linz 1982, facente parte della categoria Grand Prix, ha avuto come vincitore Anders J\u00e4rryd che ha battuto in finale Jos\u00e9 Higueras 6-4, 4-6, 6-4."}
{"id": "3336545", "revid": "767487", "url": "https://it.wikipedia.org/wiki?curid=3336545", "title": "Umphrey's McGee", "text": "Gli Umphrey's McGee sono un gruppo rock e jam band statunitense di Chicago la cui musica \u00e8 spesso definita come \"progressive improvisation\", con scalette in continua evoluzione ed improvvisazione, ricordando il tipico modo di suonare di gruppi come Phish e Grateful Dead, ma musicalmente sono molto pi\u00f9 influenzati da band progressive rock come King Crimson, Yes, Pink Floyd, Dream Theater, Frank Zappa, Genesis, La band si identifica principalmente con i Police, i Beatles ed i Led Zeppelin .\nBiografia.\n1997 - 2003.\nIl Gruppo formatosi presso l'Universit\u00e0 di Notre Dame nel dicembre del 1997 dal chitarrista cantante Brendan Bayliss, il bassista Ryan Stasik, il tastierista Joel Cummins, e il batterista Mike Mirro, \u00e8 il risultato della fusione di 2 gruppi rock di Notre Dame, gli Tashi Station e Stomper Bob. I primi concerti consistevano in pezzi originali del gruppo e cover famose di altri gruppi\nA met\u00e0 del 1998, dopo solo 8 mesi insieme, la band pubblic\u00f2 il loro album di debutto, \"Greatest Hits Vol. III\". L'album di debutto contiene canzoni che restano punti fermi nei concerti live degli Umphrey's, come: \"Divisions\", \"Phil's Farm\", \"FF\" e \"All in Time\".\nPoco dopo l'uscita dell'album, alla band si \u00e8 aggiunto un quinto membro, il percussionista Andy Farag, divenuto fra l'altro agente della band. Il gruppo inizi\u00f2 ad esibirsi al di fuori dalla zona dei college, facendo aumentare il consenso della loro musica. Sempre nel 1998, la band pubblic\u00f2 il primo album dal vivo, \"Songs for Older Women\",\nIl chitarrista Jake Cinninge si \u00e8 aggiunto alla band nel settembre 2000. Cinninger ha portato la band verso un suono pi\u00f9 pieno, portando anche un vasto repertorio di musiche originali, molte delle quali presenti nel catalogo della sua precedente band, Ali Baba Tahini. Poco dopo l'arrivo di Cinninger, la band ha pubblicato un altro album live, \"One Fat Sucka\" , contenente performance live registrate durante l'estate e l'autunno del 2000\nNel 2001, la band inizi\u00f2 a praticare intensi esercizi di improvvisazione. Una delle loro prime sessioni ha avuto luogo in un hotel, in una sala chiamata \"Jimmy Stewart Ballroom\", spingendo la band a chiamare le loro future improvvisazioni ed escursioni sul palco \"Jimmy Stewart\". Questa forma di improvvisazione ha un approccio differente rispetto ai metodi utilizzati da molte jam band.\nJake Cinninger e Joel Cummins hanno pubblicato un album da solisti rispettivamente nel 2001 e 2002. Pi\u00f9 brani di questi 2 album sono entrati nel repertorio concertistico degli Umphrey's.\nNel giugno 2002 vide l'uscita di un nuovo album della band, \"Local Band Does OK\". \nQuell'estate, in una zona fuori Manchester, Tennessee, si tenne la prima edizione del \"Bonnaroo Music Festival\" a cui hanno partecipato pi\u00f9 di 30 band che si sono esibite di fronte a quasi 100.000 persone. Durante il festival, la band ha venduto pi\u00f9 cd di qualsiasi altro artista presente, tra i quali \"Widespread Panic\", \"Trey Anastasio\", e \"Norah Jones\".\nLa band ebbe un blocco nel 2002 quando il batterista Mike Mirro annunci\u00f2 che avrebbe lasciato la band per frequentare la scuola di medicina . Dopo centinaia di nastri esaminati dal percussionista Andy Farag, la band assunse il batterista Kris Myers.\n2004 - 2010.\nNel 2004, la band pubblic\u00f2 \"Anchor Drops\", registrato in diversi studi in tutta l'area di Chicago. Poco prima della pubblicazione dell'album, la band ha ottenuto un contratto di distribuzione sia per \"Anchor Drops\" sia per \"Local Band Does OK \", e per la prima volta, la musica degli Umphrey's McGee era disponibile nei negozi di tutto il paese. \nAncora una volta, gli Umphrey's presero parte al \"Bonnaroo Music Festival\". La band si esib\u00ec per oltre 20.000 persone, molte delle quali non aveva mai sentito la band prima. In questo periodo \u00e8 nata una partnership con Disco Logic e la band ha iniziato a mettere gli spettacoli in vendita online, qualche anno dopo tutti gli spettacoli della band sarebbero stati trasferiti su UMLive.net.\nA partire dal 2005, la band ha iniziato a produrre podcast online dei loro spettacoli live. Ogni podcast dura circa 75 minuti e viene pubblicato circa due volte al mese, ed ha 20.000 ascoltatori.\nIl 4 aprile 2006, gli Umphrey's hanno pubblicato il loro quarto album in studio, \"Safety in Numbers\". La band ha partecipato ai maggiori festival statunitensi per tutta l'estate, registrando 129 apparizioni.\n\"The Bottom Half\", un album di brani residui della sessione di \"Safety in Numbers\", \u00e8 stato pubblicato un anno dopo, il 3 aprile 2007.\nUn doppio album live intitolato \"Live at the Murat\" \u00e8 stato pubblicato il 16 ottobre 2007. L'album \u00e8 stato registrato in pi\u00f9 di 2 notti presso la Sala egizia al Centro Murat di Indianapolis, Indiana, ed ha ricevuto una recensione a 4 stelle dalla rivista Rolling Stone.\n\"Mantis\", ultimo album della band in studio \u00e8 stato pubblicato il 20 gennaio 2009. L'album si concentra di pi\u00f9 sullo stile progressivo ed \u00e8 stato associato al loro album del 2004 \"Anchor Drops\"."}
{"id": "3336546", "revid": "149485", "url": "https://it.wikipedia.org/wiki?curid=3336546", "title": "Antonio Cirillo", "text": "Biografia.\nHa iniziato il canottaggio quasi per caso, spinto dal glorioso timoniere dei fratelli Abbagnale, Giuseppe Di Capua, che \u00e8 anche suo parente, e fu proprio Cirillo, nel 1994 ai mondiali di Indianapolis, il timoniere dell'ultimo alloro internazionale dei \"fratelloni\", conquistato da Carmine, con Gioacchino Cascone, in quanto che Giuseppe si era ritirato l'anno precedente."}
{"id": "3336555", "revid": "149485", "url": "https://it.wikipedia.org/wiki?curid=3336555", "title": "Campionati del mondo di canottaggio 1995", "text": "I Campionati del mondo di canottaggio 1995 si sono tenuti a Tampere in Finlandia."}
{"id": "3336556", "revid": "125596496", "url": "https://it.wikipedia.org/wiki?curid=3336556", "title": "Giovanni Burnacini", "text": "Biografia.\nFu attivo a Ferrara, quindi a Venezia, inizialmente presso il Teatro dei Santi Apostoli a Ca' Bellegno e presso il Teatro dei Santi Giovanni e Paolo, in collaborazione col fratello Marcantonio. A Venezia, dopo i primi lavori (\"Le nozze d'Enea\", di Claudio Monteverdi, 1640 o 1641, \"Narciso ed Eco immortalati\", di Francesco Cavalli, 1642, \"Gli amori di Giasone e d'Issifile\" di Marco Marazzoli, 1642), progettando e realizzando le scene de \"L'incoronazione di Poppea\" del Monteverdi, diventando nome di spicco tra gli scenografi di Venezia ed ereditando la fama del Chenda. A partire dal 1641 dovette confrontarsi con l'astro nascente della scenografia italiana Jacopo Torelli.\nDopo dieci anni di successi, in una vera e propria gara virtuosa di bravura con il rivale (merita di essere ricordata al proposito \"La finta savia\", di Filiberto Laurenzi del 1643 che anche nel titolo allude al successo d'esordio del Torelli, \"La finta pazza\", di Francesco Sacrati), nel 1651 venne chiamato alla corte di Vienna, dall'imperatore Ferdinando III.\nLa carriera a Vienna.\nProbabilmente il nome dell'italiano venne suggerito all'imperatore dalla sua terza moglie, Eleonora Gonzaga-Nevers, perch\u00e9 l'inizio della sua attivit\u00e0 a corte coincise con la data del nuovo matrimonio.\nIl suo primo lavoro viennese \u00e8 un'opera torneo, \"La gara\", per la quale si fece aiutare dal figlio Lodovico.\nNello stesso anno venne incaricato di sovrintendere ai lavori di costruzione del primo teatro d'opera di Vienna.\nNel 1653 lavor\u00f2 a Ratisbona a \"L'inganno d'amore\", per i festeggiamenti del carnevale del 24 febbraio: lo spettacolo and\u00f2 in scena di fronte ai membri della Dieta, i principi elettori dell'impero, canonizzando cos\u00ec l'opera in musica come la forma di spettacolo ufficiale emblema dell'autorit\u00e0 sovrana.\nLe soluzioni architettoniche adottate in quell'occasione dal Burnacini nella costruzione di un teatro interamente in legno, progettato appositamente per ospitare l'opera e i festeggiamenti carnevaleschi, diventeranno il modello di riferimento per l'architettura teatrale della corte viennese.\nAl culmine del successo, Giovanni muore improvvisamente nel 1655 o nel 1656, ma la sua eredit\u00e0 artistica viene raccolta dal figlio Lodovico Ottavio Burnacini."}
{"id": "3336560", "revid": "38315358", "url": "https://it.wikipedia.org/wiki?curid=3336560", "title": "Lodovico Ottavio Burnacini", "text": ""}
{"id": "3336569", "revid": "2173351", "url": "https://it.wikipedia.org/wiki?curid=3336569", "title": "AT-X", "text": " \u00e8 un canale televisivo giapponese di propriet\u00e0 della dedicato alla trasmissione di anime. AT-X, Inc. \u00e8 stato fondato il 26 giugno 2000 come filiale di \"TV Tokyo Medianet\", che, a sua volta, \u00e8 una filiale di TV Tokyo. Le sedi di AT-X si trovano a Minato, e le trasmissioni sono iniziate il 24 dicembre 1997.\nFra gli anime trasmessi in prima visione da AT-X si possono citare \"Ikkitousen\", \"Amaenaideyo\" e \"Fight ippatsu! J\u016bden-chan!!\", in seguito ritrasmessi da altre emittenti. AT-X \u00e8 inoltre conosciuta per le trasmissioni di numerosi anime privi di censure, come \"Girls Bravo\", che era stato censurato nelle sue prime trasmissioni su TV Tokyo per via delle numerose scene di nudo."}
{"id": "3336572", "revid": "709565", "url": "https://it.wikipedia.org/wiki?curid=3336572", "title": "Animali meccanici", "text": "Animali meccanici (\"Animal Mechanicals\") \u00e8 una serie animata canadese per bambini di et\u00e0 prescolare del 2007. La serie \u00e8 prodotta dalla Halifax Film, una compagnia DHX Media, in associazione con CBC Television. Le trasmissioni della serie sono iniziate in Italia il 23 dicembre 2010 su Playhouse Disney (oggi Disney Junior).\nTrama.\nLa storia tratta le vicende di cinque animali-robot meccanici impegnati ad aiutare altri animali, in un mondo fantastico con enormi isole fluttuanti. I cinque vivono nella loro Isola, chiamata Tiger Base e a ogni chiamata del loro capo, il Gufo dell'Isola di Tiger Base, partono per la missione. Un enorme scivolo collega la loro isola a quella dove devono dirigersi."}
{"id": "3336579", "revid": "363629", "url": "https://it.wikipedia.org/wiki?curid=3336579", "title": "Istituto centrale per il patrimonio immateriale", "text": "L\u2019Istituto centrale per il patrimonio immateriale, in precedenza chiamato Istituto centrale per la demoetnoantropologia, opera in Italia e all'estero per la valorizzazione dei beni culturali demoetnoantropologici materiali e immateriali, italiani e non italiani, e promuove attivit\u00e0 di studio, ricerca e divulgazione del patrimonio.\nStoria.\nFu istituito con Decreto del Presidente della Repubblica del 26 novembre 2007 n. 233, al quale ha fatto seguito il DM Ordinamento dell'Istituto 7/10/2008, \u00e8 attualmente in aggiornamento in base al DM 44 23/01/2016 \"Riorganizzazione del Ministero dei beni e delle attivit\u00e0 culturali e del turismo\", che include l'Istituto nel Servizio VI (Tutela del patrimonio demoetnoantropologico e immateriale) della Direzione Generale Archeologia Belle Arti e Paesaggio. All'interno del Servizio VI, sono coordinate le attivit\u00e0 di tutela svolte in questo ambito dalle strutture periferiche del Ministero.\nSono parte integrante dell'istituto:\n\u00c8 possibile consultare la documentazione degli archivi previa richiesta scritta al direttore dell'Istituto, specificando i motivi della consultazione dei materiali.\nIstituto centrale per la demoetnoantropologia.\nLa missione dell'Istituto \u00e8 finalizzata alla salvaguardia e alla valorizzazione del patrimonio culturale, materiale e immateriale, e alla promozione di iniziative volte a tutelare i settori fortemente legati all'identit\u00e0 collettiva e al senso di appartenenza dei vari gruppi sociali presenti sul territorio, nonch\u00e9 alle espressioni delle diversit\u00e0 culturali\nIn particolare l'Istituto svolge le seguenti attivit\u00e0:\nArchivi e laboratori.\nArchivio di antropologia visiva.\nI documenti conservati nell'archivio di antropologia visiva, databili dal 1939 ad oggi, si riferiscono in prevalenza alle tradizioni italiane e ripropongono per immagini i temi espositivi del Museo: riti e cerimonie, lavoro, musica, danza, artigianato, giochi, ecc. Particolarmente significativo \u00e8 il fondo cinematografico che conserva materiali relativi all'Italia del\nSud prodotti tra gli anni '50 e '60. Agli inizi degli anni '70 risalgono invece i filmati realizzati da Annabella Rossi che promosse una campagna di documentazione effettuata in prevalenza in Calabria e Campania e incentrata su eventi festivi ed espressioni melocoretiche.\nAllo stato attuale l'archivio conserva pi\u00f9 di 1.500 documenti videocinematografici, in parte acquisiti esternamente e in parte realizzati nell'ambito di indagini su temi d'interesse museale. Il programma di nuove acquisizioni ha come tema preferenziale le tradizioni festive delle varie regioni italiane.\nL'archivio organizza inoltre proiezioni in occasione di mostre, rassegne e iniziative didattiche, e collabora con istituti universitari, scuole e centri culturali nell'ambito di festival, convegni, seminari e incontri di studio.\nArchivio sonoro.\nLa collezione dell'archivio sonoro \u00e8 composta da circa 2.700 supporti tra nastri e dischi che documentano il patrimonio culturale orale ed etnomusicale della tradizione italiana. Si devono ad Annabella Rossi i primi rilevamenti effettuati nell'Italia meridionale intorno agli anni '60: si tratta di un rilevante patrimonio documentario sugli aspetti festivi, rituali, magico-religiosi e sociali della cultura popolare del sud Italia.\nGli incrementi successivi dell'Archivio documentano non solo la musica e la narrativa orale, ma i diversi aspetti della cultura popolare, con particolare riferimento alla ritualit\u00e0 festiva, alla sfera culturale e magico-religiosa, alle condizioni di vita e di lavoro agropastorali e marinare, alle tecniche artigianali, alla narrativa di tradizione orale, alle storie di vita, all'etnomusicologia, al teatro popolare.\nArchivio fotografico.\nLa collezione dell'archivio fotografico comprende 120.000 immagini che testimoniano in particolare il patrimonio immateriale delle regioni italiane. Il nucleo originario \u00e8 costituito dalla collezione di fotografie, cartoline e documentazione raccolta da Loria per la mostra di etnografia Italiana del 1911: immagini provenienti dagli archivi dei Fratelli Alinari e di Giacomo Brogi (Firenze) e di Romualdo Moscioni (Roma) che comprendono ritratti di singoli e di gruppi familiari, come anche fotografie prodotte con fini di ricerca e incentrate sulle reali condizioni di vita delle comunit\u00e0 agropastorali.\nIl fondo originario si \u00e8 ampliato nel tempo con materiali dagli anni '50 ad oggi che documentano i temi principali della ricerca antropologica: comportamenti devozionali, pratiche rituali, tecniche di lavoro agricolo, e artigianale, vita pastorale e marinara, giochi e spettacoli di piazza, ecc. Tra i nuclei pi\u00f9 significativi si segnalano le fotografie dell'antropologa Annabella Rossi che documentano 20 anni di ricerca visiva, dagli anni '50 agli anni '70, nel Salento e in Campania.\nIl patrimonio fotografico viene continuamente incrementato con materiali di interesse storico, spesso collegati alle mostre organizzate dal Museo, ma anche con immagini relative alle tradizioni contemporanee con la collaborazione di Enti locali e associazioni culturali.\nIl patrimonio immateriale.\nL'Istituto centrale per la demoetnoantropologia, in un percorso suddiviso per regioni, cataloga il materiale delle feste italiane principali attraverso documentazione fotografica conservata negli archivi. Tale catalogazione \u00e8 finalizzata alla conoscenza e alla valorizzazione di un patrimonio culturale immateriale dalle feste religiose e non.\nLa Convenzione UNESCO, per la salvaguardia del patrimonio culturale immateriale, definisce tale patrimonio \u00abtrasmesso di generazione in generazione, \u00e8 costantemente ricreato dalle comunit\u00e0 e dai gruppi in risposta al loro ambiente, alla loro interazione con la natura e alla loro storia e d\u00e0 loro un senso d'identit\u00e0 e di continuit\u00e0, promuovendo in tal modo il rispetto per la diversit\u00e0 culturale e la creativit\u00e0 umana\u00bb. "}
{"id": "3336581", "revid": "599013", "url": "https://it.wikipedia.org/wiki?curid=3336581", "title": "Bodinho", "text": "Caratteristiche tecniche.\nGiocava come attaccante, ricoprendo il ruolo di centravanti. Oltre che nella posizione di punta pura, si disimpegn\u00f2 anche come centrocampista laterale destro e come ala, sempre sulla fascia destra. Nonostante la statura non imponente, era particolarmente abile nel colpire di testa.\nCarriera.\nClub.\nDopo gli inizi nell'\u00cdbis, compagine del suo Stato d'origine, il Pernambuco, si trasfer\u00ec al Sampaio Corr\u00eaa, mentre nel 1945 entr\u00f2 a far parte della rosa del Flamengo. Il 18 luglio 1948 debutt\u00f2 in prima squadra con quest'ultima societ\u00e0, nella sconfitta per 5-4 contro l'Am\u00e9rica-MG. La sua carriera prosegu\u00ec nel Flamengo fino a tutta l'annata 1949; gioc\u00f2 l'ultimo incontro il 4 febbraio 1950 contro il San Paolo. Dopo un breve periodo al Nacional-RS, venne acquistato dall'Internacional, guidato dal tecnico Tet\u00e9. Sotto la guida di quest'ultimo, Bodinho si impose come uno dei migliori giocatori del club, iniziando a realizzare molte reti. Nel 1951 vinse il suo primo titolo statale con la casacca dell'Internacional, e a esso ne seguirono altri tre. Nel 1955 le sue 25 marcature in 18 gare lo resero il capocannoniere del torneo, superando il compagno di squadra Larry, che ne aveva segnate 23. Nel 1958 si ritir\u00f2 dall'attivit\u00e0.\nNazionale.\nFu tra i giocatori che Tet\u00e9, nominato dalla CBD commissario tecnico della Nazionale, incluse nella lista dei convocati per il Campionato Panamericano 1956. A comporre tale rosa vi furono molti elementi dell'Internacional, squadra che era guidata proprio da Tet\u00e9. Bodinho debutt\u00f2 il 1\u00ba marzo 1956 contro il .\n. Nell'incontro successivo gioc\u00f2 contro il , e contro il Bodinho risalt\u00f2 grazie a una doppietta, che diede alla sua squadra la vittoria. Nel 7-1 contro la and\u00f2 a segno una volta, aggiungendosi alle triplette di Larry e di Chinesinho. Disput\u00f2 poi l'ultimo incontro con l'."}
{"id": "3336583", "revid": "729019", "url": "https://it.wikipedia.org/wiki?curid=3336583", "title": "Aer Lualdi L-59", "text": "L'Aer Lualdi L-59 era un elicottero utility leggero, monomotore quadriposto con rotore bipala, progettato da Carlo Leopoldo Lualdi e sviluppato in Italia per conto dell'azienda che portava il suo nome, l'Aer Lualdi, alla fine degli anni cinquanta.\nCostruito dalla Aermacchi, venne prodotto in soli due prototipi.\nStoria.\nSviluppo.\nNei tardi anni cinquanta, dopo aver realizzato l'L-55 rimasto allo stadio di prototipo, Lualdi pianific\u00f2 un ulteriore sviluppo dei suoi progetti passando per l'L-57, rimasto a livello concettuale, giungendo allo sviluppo finale del quadriposto L-59, elicottero che per primo utilizzava un rotore di coda realizzato in vetroresina. Il modello, che abbinava il sistema \"Rotor-Matic\" ideato dalla Hiller Aircraft Corporation ed adottato dall'UH-12 ad un giroscopio stabilizzatore di propria concezione, venne equipaggiato con un motore Continental IO-470-D, un sei cilindri contrapposti raffreddato ad aria capace di erogare una potenza pari a 260 hp (194 kW), posizionato davanti alla cabina di pilotaggio in un caratteristico naso sporgente chiuso da un cofano incernierato posteriormente di tipo automobilistico.\nNel corso delle prove, il prototipo venne vincolato a terra e super\u00f2 senza problemi un test di durata di quattro giorni con il motore al massimo dei giri. Quando arriv\u00f2 la commissione della statunitense Federal Aviation Administration (FAA), oltre a certificare l'Aer Lualdi L-59, riscontr\u00f2 che questo piccolo elicottero italiano era esente da vibrazioni, aveva delle ottime prestazioni e poteva trasportare 287\u00a0kg in pi\u00f9 rispetto al pi\u00f9 quotato e famoso Bell 47 che costava allora 36 milioni, pi\u00f9 del doppio del prezzo dell'elicottero italiano.\nSuccessivamente il Ministero della difesa emise una specifica per la fornitura di un elicottero leggero multiruolo da assegnare ai reparti dell'Esercito Italiano. Tra le varie clausole il contratto prevedeva la fornitura di due prototipi e di una preserie di venti elicotteri.\nLa Aer Lualdi partecip\u00f2 alla gara ed il Ministero della Difesa inform\u00f2 la ditta che avrebbe acquistato un prototipo dell'L-59 a scopo sperimentale.\nNel 1961 l'L-59 venne presentato al Salone internazionale dell'aeronautica e dello spazio di Parigi-Le Bourget, e durante la prima competizione tra elicotteri che si disput\u00f2 in quell'ambito l'L-59 riusc\u00ec a conquistare il terzo posto su ben 18 concorrenti.\nIl 25 giugno 1962 il prototipo, marche I-GOGO, dell'L-59 venne presentato a terra ed in volo a Fiumicino davanti ad autorit\u00e0 civili, militari e ad un folto pubblico. Bench\u00e9 fossero dimostrate le sue qualit\u00e0 l'Aer Lualdi non riusc\u00ec ad ottenere alcuna commessa e, priva di ogni sbocco commerciale, fu costretta a chiudere.\nEsemplari attualmente esistenti.\nI soli due prototipi realizzati dell'L-59 sono comunque conservati in strutture museali.\nL'altro, marche I-GOGO poi MM576 acquisito dall'Esercito Italiano, \u00e8 attualmente in mostra statica all'esterno presso il Museo storico dell'Aeronautica Militare di Vigna di Valle nel comune di Bracciano, in provincia di Roma."}
{"id": "3336584", "revid": "106661905", "url": "https://it.wikipedia.org/wiki?curid=3336584", "title": "Esseri di energia", "text": "Gli Esseri di energia, chiamati anche Esseri astrali o Esseri di luce, sono creature immaginarie che mostrerebbero aspetti esteriori o abilit\u00e0 attribuibili all'ipotesi che non siano fatti di materia organica o composti di carbonio, ma composti da pura energia. Tali esseri compaiono in miti e leggende slave, ma appartengono anche ad un certo filone di storie sul paranormale e gli UFO, oltre che a varie forme di narrativa fantastica, come in particolare la fantascienza. \nGli Esseri di energia sono spesso descritti come composti de energia e luce molto forte. In senso fisico gli Esseri di energia sono tipicamente rappresentati come composti di fluido incandescente semitrasparente ed hanno qualcosa in comune con le rappresentazioni di fantasmi. \nNell'immaginario, gli Esseri di energia dovrebbero avere poteri intermedi tra gli Spiriti elementali e le Entit\u00e0 cosmiche, ma in pratica, nelle varie rappresentazioni della letteratura fantastica, la distinzione tra Esseri di energia, Spiriti elementali ed Esseri cosmici non \u00e8 cos\u00ec netta. Ad esempio, mentre i \"Taelon\" di \"Pianeta Terra - Cronaca di un'invasione\" possiedono poteri di poco superiore ai comuni mortali, i Q di \"Star Trek\" possiedono poteri quasi divini e vengono rappresentati come esseri di dimensioni superiori simili agli Esseri cosmici. \nAlcuni esseri di energia della fantascienza mostrano la capacit\u00e0 di assumere forme materiali, come i Q di \"Star Trek\", uno dei quali appare all'equipaggio dell'astronave \"Enterprise\" in forma umana e indossando l'uniforme di ufficiale della Flotta Stellare.\nElenco di esseri di energia immaginari.\nGli esseri di energia sono stati rappresentati in vario modo in romanzi, film, serie televisive, fumetti, cartoni animati e persino videogiochi. Tra i pi\u00f9 noti esseri di energia immaginari si possono ricordare:"}
{"id": "3336585", "revid": "1505830", "url": "https://it.wikipedia.org/wiki?curid=3336585", "title": "Mulberry (azienda)", "text": "Mulberry \u00e8 una azienda di abbigliamento britannica conosciuta per gli articoli di pelletteria di alta fascia.\nStoria.\nL'azienda \u00e8 stata fondata nel 1971 da Roger Saul e sua madre Joan, che nel 1973 aprirono una fabbrica a Chilcompton, Somerset, Inghilterra. Mulberry divenne rapidamente famosa per i suoi articoli di piccola pelletteria, a cui presto furono affiancati vari altri articoli: dall'abbigliamento femminile alle calzature. Il gruppo Mulberry Group \u00e8 quotato presso il London Stock Exchange come \"MUL\", e gli azionisti con 500 o pi\u00f9 quote dell'azienda hanno diritto ad un 20% di sconto nei negozi Mulberry.\nNel 2000, Saul ha reclutato Scott Henshall come nuovo direttore creativo. A quel tempo, la societ\u00e0 era in rosso e Scott \u00e8 riuscito a trasformare l'azienda: ha prodotto gioielli ed \u00e8 stato responsabile delle loro collezioni di moda e accessori, del loro rebranding e della pubblicit\u00e0 in cui Scott ha scelto Anna Friel come volto di Mulberry e per aver posizionato il marchio sulle principali celebrit\u00e0, tra cui Victoria Beckham, Kate Winslet, Cameron Diaz e Zara Tindall. Henshall ha poi lasciato l'azienda nel 2001.\nNel 2007 la designer Emma Hill \u00e8 entrata a far parte di Mulberry nel 2007 dove ha creato tra l'altro articoli come la borsa Alexa Chung. Dopo la sua nomina i profitti dell'azienda sono aumentati ma il marchio ha dovuto lottare durante la crisi del credito. Nel giugno 2013 Hill ha lasciato l'azienda a causa di differenze creative. Sempre nel 2013, Ian Scott, direttore di una fornitura di gruppo presso Mulberry Chilcompton Somerset, \u00e8 stato intervistato da Luke Leitch di \"The Telegraph\". Ha affermato che molte (comprese tutte le borse da uomo) erano prodotte in tre fabbriche turche utilizzate anche da marchi tra cui Dunhill e Givenchy. La \"piccola pelletteria\" (come portamonete, portafogli e portacellulari) era prodotta in Cina, cos\u00ec come la valigeria Mulberry scotch grain.\nNel corso del 2014 sono stati aperti quattro nuovi negozi a gestione diretta negli Stati Uniti e in Germania, una nuova concessionaria in Francia e il negozio dell'aeroporto di Stansted \u00e8 stato temporaneamente chiuso a causa della riqualificazione del terminal. Per l'anno fiscale terminato il 31 marzo 2015 i ricavi totali erano stati di 148,7 milioni di sterline (229,5 milioni di dollari), in calo del 9% rispetto ai 163,5 milioni di sterline (252,5 milioni di dollari.\nNel marzo 2017, Mulberry ha lanciato la sua attivit\u00e0 Mulberry Asia con Challice, un partner in joint venture. Nel luglio 2017, Mulberry ha firmato un accordo con Onward Global Fashion in Giappone per formare una joint venture denominata Mulberry Japan, con sede a Tokyo.\nMulberry ha oltre una settantina di negozi in tutto il Regno Unito e in tutto il mondo, fra Europa, America, Australia e Asia, tuttavia la produzione dei nuovi pezzi di pelletteria e design, avviene presso la sua fabbrica originale di Somerset, chiamata \"The Rookery\". Nell'anno fiscale 2018 l'azienda ha chiuso in rosso di 5,6 milioni di euro contro un profitto di 6,9 milioni dell'anno precedente; il fatturato \u00e8 calato del 2% a 186,6 milioni di euro (ben del 6% le vendite diminuite nel Regno Unito).\nNel febbraio 2020, il gruppo Frasers di Mike Ashley ha acquistato una partecipazione del 12,5% in Mulberry, per un valore, dichiarato da un giornalista di affari del \"Times\", di circa 19 milioni di sterline. Nel novembre 2020 il gruppo Frasers, proprietario della catena di moda Flannels e dei grandi magazzini House of Fraser, ha aumentato la sua quota fino al 37%."}
{"id": "3336592", "revid": "1480390", "url": "https://it.wikipedia.org/wiki?curid=3336592", "title": "Lago Barrington", "text": "Il lago Barrington \u00e8 un lago artificiale che si trova in Tasmania, 40\u00a0km a sud di Devonport, utilizzato per ospitare competizioni continentali ed internazionali di canottaggio.\nCreazione.\nFu realizzato lungo il Forth River nel 1969, per poter fornire una colonna d'acqua alla Devils Gate Power Station. La battigia \u00e8 protetta, attualmente, dal governo dell'Australia come una localit\u00e0 di villeggiatura naturale.\nCanottaggio.\nLake Barrington \u00e8 luogo di un corso di canottaggio standard mondiale. Ha ospitato i Campionati del Mondo del 1990 e ospita le scuole della Tasmania per la regata annuale, avendo ospitato anche campionati australiani nel 1984 [4], 1987 [5], 1990 [6] [7], 1994, 1997, 2003, 2006 e 2009. I prossimi campionati australiani a Lake Barrington saranno nel 2015. [8]"}
{"id": "3336593", "revid": "767487", "url": "https://it.wikipedia.org/wiki?curid=3336593", "title": "Aplodiploidia", "text": "L'aplodiploidia \u00e8 un sistema di determinazione sessuale che caratterizza la prole di svariate specie: api, vespe, coleotteri. Il sesso in questo tipo di determinazione sessuale dipende dal numero di gameti che l'individuo riceve. La femmina (diploide) \u00e8 generata da un uovo fecondato, mentre il maschio (aploide) pu\u00f2 essere generato dal solo uovo anche se non fecondato. Questo significa che i maschi hanno met\u00e0 numero di cromosomi rispetto alle femmine diploidi."}
{"id": "3336594", "revid": "729019", "url": "https://it.wikipedia.org/wiki?curid=3336594", "title": "Slick (wrestling)", "text": "Inizi.\nAgli inizi di carriera, Johnson pass\u00f2 un breve periodo nella Texas All-Star Wrestling, facendo da manager a Madd Maxx e Lord Humongous. lasci\u00f2 poi la TASW per la Central States Wrestling di Kansas City per diventare \"The Doctor of Style\" (it: Il dottore dello stile) Slick, personaggio heel caratterizzato dai modi altezzosi, dalla parlantina sciolta e dagli abiti eleganti, che spesso camminava \"danzando\" dinoccolato mentre accompagnava i suoi wrestler al ring. Tra i lottatori che guid\u00f2 nella Central States ci furono Art Crews, Timothy Flowers, Bobby Jaggers, \"Bulldog\" Bob Brown, e Butch Reed. Slick e la sua scuderia si scontrarono con diversi beniamini del pubblico della federazione come Rufus R. Jones ed altri, prima che lui e Reed fossero costretti a lasciare la compagnia per aver perso un \"Loser Leaves Town Match\" contro Bruiser Brody.\nWorld Wrestling Federation.\nSlick debutt\u00f2 in WWF nel settembre 1986 dopo aver dimostrato interesse verso la stable heel guidata da Freddie Blassie. Blassie non era nelle migliori condizioni di salute, e presto lasci\u00f2 il posto a Slick per il prosieguo delle storyline. Inizialmente Slick inizi\u00f2 a fare da manager a tutti i vecchi clienti di Blassie: Nikolai Volkoff, The Iron Sheik, e Hercules Hernandez\nIl pi\u00f9 grande successo di Slick come manager ebbe luogo quando prese nel suo gruppo Akeem (precedentemente conosciuto come One Man Gang) e Big Boss Man, tag team denominato \"Twin Towers\", e li guid\u00f2 in match di alto livello contro superstar come Hulk Hogan e Randy Savage, i Mega Powers. Per la theme song di Slick, \"Jive Soul Bro\" (scritta da David Wolff, Vernie \"Butch\" Taylor, e Jeff Batter), venne girato appositamente anche un video musicale. Successivamente Slick far\u00e0 da manager anche a Butch Reed, The Bolsheviks, Rick \"The Model\" Martel, i Power and Glory, e Warlord.\nNel novembre 1991, Slick manc\u00f2 dalle scene per un lungo periodo a causa di un infortunio procuratogli da British Bulldog Davey Boy Smith. Ritorn\u00f2 dopo un mese di assenza con il suo personaggio diventato face, il religioso \"Reverendo\" Slick, rinnegando il passato da heel e con la volont\u00e0 di diventare un uomo migliore. Questa gimmick era in parte tratta dalla sua vita reale, infatti Johnson era diventato di recente un \"Cristiano rinato\". Spesso appariva in WWF annunciando di volere fare un \"sermone\" (che invece era normalmente un semplice annuncio); nel quale per\u00f2 raramente (se non mai) nominava Ges\u00f9 o Dio. La storyline principale di questa nuova identit\u00e0 fu quella nella quale strapp\u00f2 Kamala dalle grinfie dei precedenti manager Harvey Wippleman e Kim Chee, per convincerlo che lui non era solo un selvaggio mostro ugandese, ma un essere umano che meritava rispetto. Poco tempo dopo Johnson lasci\u00f2 la federazione per dedicarsi a tempo pieno alla religione.\nWWE.\nSick \u00e8 tornato per una notte in WWE per celebrare il matrimonio di Daniel Bryan e AJ Lee durante la millesima puntata di Raw.\nCarriera dopo il wrestling.\nJohnson \u00e8 attualmente un ministro della fede a Fort Worth, Texas. Il 1\u00ba aprile 2007, Johnson, riesumando la sua gimmick di Slick, \u00e8 apparso a \"WrestleMania 23\", ballando con altre superstar e leggende WWE."}
{"id": "3336595", "revid": "61051", "url": "https://it.wikipedia.org/wiki?curid=3336595", "title": "Cessna UH-41 Seneca", "text": ""}
{"id": "3336597", "revid": "38315920", "url": "https://it.wikipedia.org/wiki?curid=3336597", "title": "Furl\u00ec", "text": ""}
{"id": "3336607", "revid": "767487", "url": "https://it.wikipedia.org/wiki?curid=3336607", "title": "Mikelangelo Loconte", "text": "Biografia.\nMichele Loconte \u00e8 nato a Cerignola il 5 dicembre del 1973, suona la tastiera, il pianoforte, la chitarra, la batteria e le percussioni.\nNel 1993 Michele Loconte partecipa al festival di Castrocaro. Rita Pavone e Teddy Reno lo proclamano vincitore, nel 1994, del \"Festival degli sconosciuti\" con l'interpretazione della sua canzone \"Aria\", l'edizione fu trasmessa su Rai Due. Proprio con la partecipazione a Castrocaro, Michele Loconte inizia ufficialmente la sua carriera di cantautore, prende parte ai diversi programmi televisivi e scrive diverse canzoni come \"Anima nuvola\", \"Goodbye Paris\", \"Foglia d'Africa\".\nPartecipa nel 2001 alla finale del festival di Castrocaro interpretando la canzone \"Ad ogni modo\". Per ben dieci anni Mikelangelo canta e suona con il gruppo rock della sua citt\u00e0 natale, \"Art Decade\".\nNel 2000 comincia la sua carriera nel Belgio col musical \"Les Nouveaux Nomades\" del cantautore Claude Barzotti e dell'autrice Anne-Marie Gaspard, per il quale registra nello studio le canzoni dopo averle memorizzate foneticamente.\nNel 2008 interpreta il ruolo principale di Wolfgang Amadeus Mozart nel musical francese \"Mozart l'op\u00e9ra rock\", una creazione di Dove Attia e Albert Cohen, che riscontra grande successo in Francia, Belgio e Svizzera. Il suo primo singolo, \"Tatoue-moi\", \u00e8 stato numero uno in classifica in Francia nel 2009. Sempre nel 2009, la citt\u00e0 di Liegi, dove risiede, lo ha eletto cittadino dell'anno nella categoria cultura. Nonostante il successo in Europa francofona, rimane tuttora poco noto in Italia.\nDal 2016 interpreta il ruolo di Mr Loyal nel musical \"Tim\u00e9o\"."}
{"id": "3336610", "revid": "446353", "url": "https://it.wikipedia.org/wiki?curid=3336610", "title": "Chelsea Manning", "text": "Accusata di aver trafugato decine di migliaia di documenti riservati mentre svolgeva il suo incarico di analista di \"intelligence\" durante le operazioni militari in Iraq, e di averli consegnati all'organizzazione WikiLeaks, \u00e8 stata arrestata, imputata di svariati reati contro la sicurezza nazionale e detenuta in condizioni considerate lesive dei diritti umani. \nIl suo caso ha suscitato un acceso dibattito in quanto quei dossier riguardavano l'omicidio di diversi civili disarmati da parte dell'esercito americano.\nNel 2013 \u00e8 stata condannata a 35 anni di carcere per spionaggio e altri reati associati; il 22 agosto 2013, il giorno dopo la sentenza, l'avvocato di Manning ha rilasciato un comunicato stampa al \"Today\" Show annunciando che la sua cliente si sentiva una donna e chiedeva di essere chiamata con il suo nuovo nome di Chelsea e pronomi femminili.\nScarcerata, dopo sette anni e quattro mesi, il 17 gennaio 2017 per grazia del presidente uscente Barack Obama, ritorna in carcere dall'8 marzo 2019 per aver rifiutato di testimoniare davanti a un \"Grand jury\" a proposito di WikiLeaks, uscendo nuovamente di prigione il 12 marzo 2020.\nBiografia.\nNata con il nome Bradley in Oklahoma da padre statunitense e madre gallese, a tredici anni si trasferisce in Galles con la madre e la sorella a seguito della separazione dei genitori. Quattro anni dopo ritorna negli Stati Uniti, e si arruola nell'esercito. Nell'ottobre 2009 viene mandata in servizio in Iraq, a est di Baghdad, con la 10th Mountain Division, dove lavora come analista di \"intelligence\".\nNell'agosto 2013 \u00e8 stata condannata a 35 anni di carcere.\nImmediatamente dopo la condanna, Manning ha pubblicamente reso noto di non riconoscersi nel genere maschile e di avere una percezione di s\u00e9 femminile. Ha quindi intrapreso un percorso di transizione e cominciato un trattamento ormonale utile per il cambio di genere, scegliendo quale nome Chelsea Elizabeth.\nIl 17 gennaio 2017 il presidente degli Stati Uniti d'America, Barack Obama, ha commutato la sentenza, riducendone la durata e spostandone il termine all'anno 2017, rispetto al 2045 del verdetto. La sua scarcerazione \u00e8 avvenuta il 17 maggio 2017.\nIl caso Wikileaks.\nAccusa e detenzione.\nNel maggio 2010 l'hacker Adrian Lamo denuncia Manning alle autorit\u00e0 militari, asserendo che, in una conversazione via \"chat\", gli avrebbe confidato di aver passato a Julian Assange una serie di documenti riservati, tra cui il video \"Collateral murder\" che documenta l'attacco aereo del 12 luglio 2007 a Baghdad (dove due elicotteri Apache statunitensi uccidono 18 civili disarmati), ai quali aveva accesso dalla sua \"workstation\". Dopo pochi giorni Manning viene arrestata. Rimarr\u00e0 in custodia in Kuwait per due mesi. \nIl 29 luglio viene trasferita nel carcere militare di Quantico, in Virginia.\nDopo dieci mesi di isolamento nel carcere di Quantico, \u00e8 trasferita a Fort Leavenworth, in seguito alla pressione internazionale sulle sue condizioni di detenzione. \nNonostante questo, nel marzo 2012, Juan Mendez accusa formalmente gli Stati Uniti di trattamento crudele, disumano e degradante per la forma di detenzione inflitta a Manning.\nL'avvocato e opinionista Glenn Greenwald, in un articolo del 15 dicembre, denuncia le condizioni inumane a cui \u00e8 sottoposta Manning, che per gli standard di alcuni paesi costituirebbero tortura, e sottolinea che Manning non \u00e8 stata condannata per alcun reato.\nDavid House, informatico e ricercatore, che va a trovarla due volte al mese, riferisce che la Manning \u00e8 tenuta in isolamento per 23 ore al giorno, dorme con le luci accese ed \u00e8 controllata ogni cinque minuti. Inoltre \u00e8 costretta a dormire indossando solo un paio di pantaloncini, esponendo la pelle a diretto contatto con una coperta molto simile a un tappeto. Durante la notte viene svegliata dalle guardie se non \u00e8 completamente visibile. L'unica forma di esercizio che le \u00e8 consentita consiste nel camminare in circolo in una stanza per un'ora al giorno, e durante le rare occasioni in cui pu\u00f2 ricevere visite viene incatenata. \nDavid House riferisce anche che le sue condizioni di salute psicofisica stanno peggiorando e che Manning \u00e8 catatonica.\nNel mese di marzo 2011 il portavoce del dipartimento di stato americano, PJ Crowley, si dimette in seguito alle sue dichiarazioni sul trattamento di Manning, da lui definito \"ridicolo, controproducente e stupido\".\nProcesso.\nLa fase preliminare del processo comincia nel maggio del 2012. Le udienze della corte marziale cominciano il 4 febbraio e continueranno fino a met\u00e0 marzo.\nAlla fine di febbraio del 2013 Manning si dichiara colpevole di una parte dei reati di cui \u00e8 accusata, ammettendo di avere fornito a Wikileaks i documenti raccolti nel corso del suo lavoro di analista per l'esercito degli Stati Uniti.\nNel marzo 2013 la Freedom of Press Foundation pubblica su internet una registrazione audio contenente la deposizione di Manning al processo, in cui accusa l'esercito statunitense di non dare valore alla vita umana e paragona i soldati a \"un bambino che tortura le formiche con la lente d'ingrandimento\". Nella dichiarazione giustifica le proprie azioni affermando che l'esposizione dei crimini commessi dal governo doveva avere come effetto quello di aprire un dibattito sulla politica estera americana e in particolare sulle invasioni in Afghanistan e Iraq.\nCondanna.\nIl 21 agosto 2013 Manning \u00e8 condannata a 35 anni di prigione (una parte dei quali si considera gi\u00e0 scontata durante l'attesa del giudizio) per 20 dei 22 capi d'accusa di cui \u00e8 imputata dalla procura militare: la giudice Denise Lind, della corte marziale di Fort Meade, l'assolve solo dall'accusa pi\u00f9 grave, quella di connivenza con il nemico (che prevede anche la pena di morte), ma la riconosce colpevole dei reati connessi alla diffusione di notizie coperte da segreto e al possesso di software non autorizzati.\nReazioni.\nLa notizia della detenzione di Manning ha ricevuto l'attenzione della stampa mondiale dopo le rivelazioni dell'organizzazione WikiLeaks del novembre 2010, di cui Manning \u00e8 sospettata essere la fonte. L'organizzazione non la riconosce come fonte delle proprie informazioni, asserendo di trattare tutti i documenti ricevuti in maniera totalmente anonima. Julian Assange, Daniel Ellsberg e migliaia di attivisti la definiscono un'eroina.\nNell'aprile 2011 pi\u00f9 di 250 esperti di legge americani, tra cui Laurence Tribe, professore di Obama ad Harvard, hanno condannato le condizioni di detenzione di Manning in una lettera aperta.\nScarcerazione.\nDopo aver scontato 7 dei 35 anni di reclusione stabiliti dalla sentenza, il 17 gennaio 2017 la sua pena \u00e8 ridotta dal presidente uscente degli Stati Uniti Barack Obama. Durante la conferenza stampa conclusiva, Obama utilizz\u00f2 il genere femminile, primo Presidente americano a riconoscere in un discorso pubblico una vicenda di questo tipo.\nManning \u00e8 uscita di prigione il 17 maggio 2017.\nNel 2018 ha presentato la sua candidatura al Senato per il Partito democratico nel Maryland. Il 26 giugno 2018, Manning giunse seconda su otto candidati democratici in corsa per la \"nomination\". Ella ottenne il 5.7% dei suffragi e la candidatura fu vinta da Ben Cardin, in corsa per la rielezione, con l'80.5% dei voti.\nL'8 marzo del 2019 Manning torna in carcere per essersi rifiutata di testimoniare al processo su WikiLeaks, sostenendo di aver gi\u00e0 detto tutto quello che sapeva nel processo militare gi\u00e0 svoltosi.\nManning esce nuovamente di prigione il 12 marzo 2020. Dopo un tentato suicidio, il giudice ha ordinato il rilascio perch\u00e9 la sua testimonianza davanti al grand jury non era pi\u00f9 ritenuta necessaria.\nOnorificenze.\n\u00c8 stata candidata tre volte al premio Nobel per la Pace, nel 2011, 2012 e 2014.\nNel 2014 \u00e8 stata insignita del Premio Sam Adams."}
{"id": "3336613", "revid": "287204", "url": "https://it.wikipedia.org/wiki?curid=3336613", "title": "Campionato Italiano Rally 2009", "text": "Regolamento.\nConcorrono all'aggiudicazione del Campionato soltanto le vetture di Gruppo A fino a 2000\u00a0cm\u00b3. (con esclusione delle varianti Kit) e di Gruppo N e le vetture Super 1600 e Super 2000 e R3, R2, R1. Non sono ammesse a partecipare alle gare le vetture di Gruppo A oltre 2000\u00a0cm\u00b3 le vetture WRC e le vetture Kit Car oltre 1600\u00a0cm\u00b3. Sono ammesse a partecipare alle gare, senza per\u00f2 acquisire punteggi, le vetture Kit Car fino a 1600\u00a0cm\u00b3, le vetture 2 ruote motrici turbo diesel con cilindrata geometrica fino a 2000\u00a0cm\u00b3 sia in Gruppo A che in Gruppo N.\nIl Campionato Italiano 2009 si articola su un numero massimo di 10 (dieci) gare. In base alla classifica generale, \u00e8 assegnato il seguente punteggio: 10, 8, 6, 5, 4, 3, 2, 1. In occasione del rally di Sanremo \u00e8 assegnato il punteggio, con una classifica stralcio, solo ai conduttori che hanno preso parte ad almeno due gare precedenti valide per il CIR. La classifica finale \u00e8 stabilita, per ciascun conduttore, sommando i migliori 4 risultati sulle 6 gare in asfalto e tutti i risultati delle gare su terra.\nGare.\nPer il campionato italiano di rally 2009, sono previste 10 prove."}
{"id": "3336614", "revid": "365417", "url": "https://it.wikipedia.org/wiki?curid=3336614", "title": "Filiera corta", "text": "La filiera corta (o canale corto o vendita diretta) \u00e8 una filiera produttiva caratterizzata da un numero limitato di passaggi produttivi, e in particolare di intermediazioni commerciali, che possono portare anche al contatto diretto fra il produttore e il consumatore. \u00c8 particolarmente diffusa in agricoltura, soprattutto per i prodotti che non necessitano di processi di trasformazione, come il riso o quasi tutti i prodotti ortofrutticoli freschi.\nLe filiere corte sono indipendenti dalla grande distribuzione e basate sulla produzione locale; al loro interno si riducono gli intermediari della catena del cibo e le distanze che il cibo stesso percorre. Questo contribuisce al rafforzamento delle economie locali e favorisce il progresso nel campo delle produzioni sostenibili.\nL'aggettivo \"corta\" si riferisce a diversi tipi di prossimit\u00e0. Per esempio:\nCaratteristiche.\nPrezzo.\nLa filiera corta pu\u00f2 essere vantaggiosa sia per i consumatori, sia per i produttori:\nPer quanto riguarda la formazione del prezzo, le filiere corte:\nIn agricoltura, nella determinazione del prezzo, l\u2019approccio pi\u00f9 diffuso tra gli organizzatori ed i partecipanti dei mercati degli agricoltori \u00e8 quello in cui non si considerano solo i benefici economici, ma anche i benefici sociali e ambientali che derivano dall'accorciamento della filiera.\nVantaggi per i produttori.\nIl canale corto, dal lato dell'agricoltore, favorisce la riduzione dei costi di produzione:\nVantaggi per i consumatori.\nOltre alla convenienza, le motivazioni d\u2019acquisto che attirano i consumatori verso il canale diretto sono molteplici:\nRapporto con la filiera lunga.\nTra la filiera lunga e la filiera corta ci sono diverse differenze:\nCoesistenza tra filiera lunga e filiera corta.\nLa filiera lunga come anche quella corta risultano di volta in volta pi\u00f9 o meno efficienti a seconda dei diversi contesti locali e situazioni di mercato in cui operano. Ci sono ambiti in cui filiera corta e lunga possono coesistere nel medesimo contesto. Infatti, alcune imprese trovano convenienti le opportunit\u00e0 offerte da entrambe. Un esempio tipico \u00e8 il settore del vino, dove la vendita diretta svolge un ruolo crescente in aziende che esportano i propri prodotti in tutto il mondo.\nLa filiera corta, tuttavia, in determinati contesti, risulta meno efficiente della filiera lunga.\nInoltre, per quanto riguarda il tipo di prodotto, la filiera corta \u00e8 pi\u00f9 adatta ai prodotti orticoli, vitivinicoli e trasformati e non alle produzioni frutticole n\u00e9 a tutti quei prodotti (ad es. alcuni cereali) che possono arrivare al consumatore solo dopo una trasformazione non facilmente attuabile in azienda.\nTipologie.\nEsistono diversi modelli di organizzazione commerciale della filiera corta.\nMercati degli agricoltori (\"Farmers' market\").\nSi tratta di luoghi un cui si effettua la vendita diretta di prodotti agricoli. I mercati degli agricoltori possono essere costituiti a seguito di una richiesta da parte di imprenditori agricoli o da parte di associazioni di categoria, presentata alle istituzioni locali. Questo modello \u00e8 nato negli Stati Uniti ed \u00e8 arrivato in Europa verso la fine degli anni '90.\nLe caratteristiche principali sono:\nGAS (Gruppi di acquisto solidale).\nI GAS sono dei gruppi di acquisto organizzati da consumatori che vivono nello stesso territorio e desiderano acquistare la merce direttamente dai produttori.\nI Gruppi di Acquisto Solidale costituiscono un'esperienza di consumo che, grazie all'accorciamento della filiera, conseguono molteplici obiettivi:\nVendita in cassetta (\"Box Scheme\").\nLa Vendita in cassetta \u00e8 un servizio fornito ai consumatori che desiderano ricevere una consegna a domicilio periodica, tipicamente settimanale, di una cassetta (\"box\") variabile nelle dimensioni e nei contenuti. La cassetta, secondo le preferenze del consumatore e le disponibilit\u00e0 del mercato, pu\u00f2 contenere un'ampia gamma di generi alimentari, quali frutta e verdura di stagione, carne, formaggi o altri prodotti provenienti da produttori locali.\nCommunity-supported agriculture (CSA).\nLa community-supported agriculture (CSA) \u00e8 una relazione tra uno o pi\u00f9 produttori e un gruppo di consumatori, nella quale le due parti condividono i rischi, le responsabilit\u00e0 e i costi dell'attivit\u00e0 agricola, attraverso un accordo di lungo periodo.\nCaratteristiche principali:\nAltre modalit\u00e0.\nI produttori hanno, nel tempo, sperimentato diverse modalit\u00e0 di vendita diretta. Alcuni esempi sono:\nEvoluzione della filiera corta.\nGli agricoltori hanno da principio identificato le filiere corte come uno strumento di lotta alla globalizzazione del sistema alimentare, per riappropriarsi quote di valore aggiunto che nel corso della modernizzazione erano state erose dai soggetti forti della filiera. Avvicinandosi ai consumatori, gli agricoltori possono quindi trasmettere i valori alternativi incorporati nel prodotto, come la sostenibilit\u00e0, la biodiversit\u00e0, la tradizione culturale, la solidariet\u00e0.\nLe filiere corte hanno assunto nel tempo una struttura sempre pi\u00f9 definita e regolamentata, integrandosi nel mondo dei canali che coniugano la vendita di prodotti di qualit\u00e0 con la diffusione di valori quasi assenti nei mercati tradizionali.\nIn seguito, questo modello ha influenzato il legislatore di diversi paesi, grazie all'attenzione sempre maggiore dei consumatori al tema del cibo. In diverse politiche per lo sviluppo rurale, la filiera corta \u00e8 infatti menzionata come strumento per il rafforzamento delle identit\u00e0 locali, il potenziamento del turismo e il consolidamento dei legami tra citt\u00e0 e campagna.\nRiferimenti normativi.\nUnione Europea.\nNella riforma della Politica Agricola Comune (PAC) 2014-2020, la filiera corta \u00e8 menzionata pi\u00f9 volte come strumento per agevolare il raggiungimento degli obiettivi europei in materia di sviluppo rurale.\nItalia.\nIl decreto legislativo 228 del 2001, ha fornito una definizione normativa del concetto di filiera corta e, in particolare, delle sue tipologie: la vendita diretta in azienda, i mercati degli agricoltori, i gruppi di acquisto. Con la legge n. 296 del 2006 il legislatore ha incentivato la creazione di mercati agroalimentari riservati alla vendita diretta, stabilendo che i comuni devono autorizzare i mercati agricoli che soddisfano determinati standard e promuovere azioni di informazione per i consumatori sulle caratteristiche qualitative dei prodotti agricoli in vendita.\nPolitiche regionali.\nAlcune regioni hanno sviluppato specifiche politiche di intervento."}
{"id": "3336616", "revid": "729019", "url": "https://it.wikipedia.org/wiki?curid=3336616", "title": "Volo Air France 296", "text": "Il volo Air France 296 era un volo dimostrativo del nuovo Airbus A320-111, il primo aereo civile costruito con tecnologia fly-by-wire. Il 26 giugno 1988, partecipando a un air-show, l'aereo avrebbe dovuto sorvolare l'aeroporto di Mulhouse-Habsheim (codice ICAO: \"LFGB\") a un'altitudine di circa 30 metri (100 piedi) a bassa velocit\u00e0 e con il carrello d'atterraggio abbassato; invece, l'aereo in violazione dell'altezza minima consentita e del piano di volo effettu\u00f2 il passaggio a un'altitudine di appena 10 metri (34 piedi) andando a impattare contro le cime degli alberi presenti a fine pista, causando la morte di tre passeggeri, durante la fase di evacuazione.\nSecondo il Bureau d'Enqu\u00eates et d'Analyses la causa dell'incidente \u00e8 un errore umano del pilota. Seppur controversa dai media e negata dal pilota stesso, questa analisi \u00e8 confermata da una commissione d'inchiesta indipendente comprendente anche l'NTSB, dalle indagini della magistratura e del governo francese e condivisa dalla maggior parte degli esperti.\nQuesto \u00e8 stato il primo incidente che ha visto coinvolto un Airbus A320.\nEquipaggio.\nIl capitano dell'Airbus era Michel Asseline, 44 anni, ex pilota di linea con Air France per quasi 20 anni e aveva pilotato una moltitudine di aerei tra i quali: Caravelle, Boeing 707, 727 e 737 e Airbus A300 e A310. Aveva 10.463 ore di volo all'attivo.\nIl primo ufficiale Pierre Mazi\u00e9res, 45 anni, ha volato con la compagnia dal 1969 ed era qualificato come capitano dell'A320 tre mesi prima dell'incidente. Aveva 10.853 ore di volo all'attivo.\nPiano di volo.\nAl momento dell'incidente risultavano consegnati solo tre aerei A320 ad Air France e il pi\u00f9 recente (in servizio da due giorni) era stato scelto per volo dimostrativo.\nL'aereo doveva partire dall'Aeroporto Charles de Gaulle fino all'aeroporto di Basilea-Mulhouse per una conferenza stampa. Poi l'aereo avrebbe fatto un passaggio basso sulla pista dell'aeroporto, ripetendo quindi nuovamente il passaggio al contrario. Successivamente il velivolo si sarebbe diretto per un giro turistico a sud del monte Bianco prima che i passeggeri fossero riportati a Basilea-Mulhouse. Infine, l'aereo sarebbe ritornato a Parigi.\nIl piano di volo fu redatto solo 48 ore prima e i piloti lo ricevettero solo la mattina del volo, senza che vi fossero state riunioni preparative precedenti alla partenza.\nIncidente.\nIl piano di volo prevedeva che, mentre l'aereo si avvicinava all'aeroporto, i piloti avrebbero dovuto estendere di 3 tacche i flap, abbassare il carrello di atterraggio e proseguire in volo livellato a 100 piedi (30 metri) di altitudine (altitudine pi\u00f9 bassa di 400 piedi rispetto a quanto permesso nazionalmente). Il capitano avrebbe rallentato fino alla velocit\u00e0 minima, avrebbe messo il muso verso l'alto per raggiungere il massimo angolo di attacco (\"nose-up\") e avrebbe dovuto disattivare l\"'Alpha Floor\" (sistema di sicurezza che aumenta automaticamente la spinta dei motori quando l'angolo di attacco supera i 15 gradi) per poter completare il suo alpha max. Sarebbe stato il primo ufficiale a regolare la spinta dei motori per mantenere i 30 metri. Dopo il primo passaggio il capitano avrebbe dovuto applicare il TOGA (\"Take Off, Go Around\") alle manette dei motori e salire rapidamente prima di tornare per eseguire il secondo passaggio.\nIl sorvolo era stato approvato dall'Air France e il controllo del Traffico Aereo di Basilea ne era stato informato.\nL'aeroporto di Habsheim \u00e8 troppo piccolo per essere nel database di bordo del velivolo quindi richiede un avvicinamento a vista; entrambi i piloti avevano familiarit\u00e0 con l'aeroporto, ma quando iniziarono la discesa da 2.000 metri a sole 6 miglia nautiche (11\u00a0km) dal campo la distanza era troppo breve per effettuare il sorvolo. Inoltre il capitano si aspettava di eseguire il passaggio sulla pista 02 (lunga 1.000 metri, asfaltata) ma durante l'avvicinamento, l'equipaggio si accorse che gli spettatori si erano riuniti accanto alla pista 34R (lunga 690 metri, in erba). Questa deviazione all'ultimo minuto distrasse ulteriormente l'equipaggio dallo stabilizzare l'aereo che scese rapidamente a 40 piedi.\nAlla fine della pista \u00e8 presente un piccolo bosco che non era chiaramente indicato dalle carte di navigazione. L'aereo scese ulteriormente ed effettu\u00f2 il passaggio a soli 34 piedi (10 metri) di quota, tuttavia l'assetto con il muso alzato del velivolo, port\u00f2 l'equipaggio a non accorgersi del pericolo incombente che si avvicinava. Secondo quanto affermato dal pilota, l'altimetro barometrico aveva una sfasatura di 67 piedi e riportava quindi un'altitudine apparentemente corretta, senza inoltre poter guardare l'altimetro digitale e impossibilitato a sentire l'avviso sonoro dell'altitudine a causa del rumore e delle cuffie.\nIl primo ufficiale fece notare al comandante il pericolo 10 secondi prima dello schianto e dopo 5 secondi chiam\u00f2 la procedura di riattaccata: \"TOGA SRS!\" (acronimo che indica la richiesta della massima potenza per risalire al pi\u00f9 presto).\nIl comandante applic\u00f2 massima potenza e tir\u00f2 verso di s\u00e9 la cloche. Tuttavia gli stabilizzatori non risposero ai comandi del pilota in quanto il sistema \"fly-by-wire\" dell'A320 inser\u00ec la modalit\u00e0 di \"Protezione Alpha\", impedendo all'aereo di aumentare l'angolo di attacco al fine di evitare lo stallo. L'entrata in funzione di questa protezione risult\u00f2 legittima: se il pilota avesse aumentato l'angolo di attacco l'aereo non sarebbe risalito ma entrato in stallo, aumentando drasticamente la velocit\u00e0 di impatto al suolo. Un altro esempio in cui la modalit\u00e0 di protezione alpha ha aiutato la corretta esecuzione di uno schianto controllato \u00e8 il Volo US Airways 1549.\nMeno di cinque secondi dopo le turbine iniziarono a ingerire rami e foglie e si spensero, col velivolo che sostanzialmente plan\u00f2 sugli alberi.\nEvacuazione.\nDurante l'impatto l'ala destra venne strappata e il combustibile che cominci\u00f2 a fuoriuscire si incendi\u00f2. Due mezzi dei pompieri e un'ambulanza accorsero in breve tempo. I servizi di emergenza furono informati mediante comunicazioni radio.\nTutti i passeggeri erano sopravvissuti, tuttavia molti erano storditi mentre altri avevano difficolt\u00e0 nello slacciarsi le cinture di sicurezza, anche per la mancanza di familiarit\u00e0 con il dispositivo. Il direttore del personale di bordo cerc\u00f2 di informare i passeggeri ma il megafono era andato perduto nell'incidente, cerc\u00f2 allora di aprire il portellone che per\u00f2 risultava bloccato dagli alberi, ci volle l'aiuto di altre due persone per riuscire ad aprirlo. Gli scivoli si gonfiarono ma finirono bloccati dagli alberi. Il direttore del personale di bordo sospese momentaneamente l'evacuazione e con un altro assistente di bordo inizi\u00f2 a liberare lo scivolo dai rami. Durante queste operazioni, il fuoco cominci\u00f2 ad entrare dal lato sinistro tra i sedili 10 e 15 e i passeggeri, in preda al panico, iniziarono a spingersi verso la parte anteriore della cabina. Delle 136 persone a bordo tre morirono per le conseguenze dei fumi e dell'incendio, un ragazzo disabile nel sedile 4F, una ragazza al posto 8C, che non fu in grado di togliersi la cintura di sicurezza, mentre la terza vittima fu una donna che torn\u00f2 indietro nel tentativo di salvare la ragazza. Solo per 34 passeggeri fu necessario il ricovero in ospedale, quasi tutti per ustioni o traumi. Entrambi i piloti rimasero feriti, anche se non gravemente.\nIndagini.\nL'inchiesta ufficiale \u00e8 stata effettuata dalla BEA francese in collaborazione con la compagnia aerea e l'Airbus.\nRegistratori di volo.\nI registratori dei dati di volo sono stati trovati nella sezione di coda senza alcun segno di incendio. Il CVR (\"Cockpit Voice Recorder\") ha continuato a funzionare per 1,5 secondi dopo l'impatto iniziale. Il FDR (\"Flight Data Recorder\") ha continuato il suo funzionamento per 1 secondo, quindi dati senza senso per altri 2 secondi. Il CVR \u00e8 stato analizzato la notte del 26 giugno. La trascrizione di quanto registrato \u00e8 stata poi chiarita con l'assistenza dei piloti coinvolti. Dal FDR \u00e8 emerso che:\nAereo e motori.\nGli investigatori hanno rilevato l'aereo idoneo al volo, il suo peso e il centro di gravit\u00e0 erano al centro dei limiti e che non vi era nessuna evidenza di un guasto ai sistemi meccanici o elettronici.\nIl pilota e altre figure nel mondo dell'aviazione hanno sostenuto fin da subito che i motori non abbiano risposto in tempo alla richiesta di piena potenza, tesi tuttavia mai dimostrata e in contrasto con le prove e i dati raccolti dagli investigatori.\nI motori CFM56-6 impiegano 4 secondi per passare dal 29% N1 al 67% e impiegano un ulteriore secondo per passare dal 67% fino all'83% sempre di N1. Dai parametri di volo registrati risulta che dopo 5 secondi che era stata applicato il TOGA i motori erano all'83% N1 e all'84% di N2. Dall'analisi del suono emerge che 0,6 secondi pi\u00f9 tardi entrambi i motori avevano raggiunto il 91% (in questa fase iniziarono a perdere potenza a causa dell'ingestione della vegetazione). I motori risultano quindi rispettare i dati di certificazione.\nRapporto ufficiale.\nIl rapporto ufficiale BEA ha concluso che la causa probabile dell'incidente \u00e8 stata una combinazione dei seguenti elementi:\nInoltre il rapporto ha concluso che la discesa sotto i 100 piedi non era intenzionale e potrebbe essere stata causata per un errore di pilotaggio.\nAccusa.\nIl Capitano Asseline, il primo ufficiale Mezi\u00e9res, due funzionari di Air France e il presidente del club organizzatore dell'Air Show sono stati accusati di omicidio colposo. Tutti e cinque sono stati giudicati colpevoli nei tre gradi di giudizio. Il Capitano Asseline fu condannato a sei mesi di carcere e 12 mesi di libert\u00e0 vigilata. Gli altri sono stati condannati a libert\u00e0 vigilata.\nIl volo Air France 296 nei media.\nL'incidente del volo 296 della Air France \u00e8 stato analizzato nella puntata \"Aereo vs pilota\" della nona stagione del documentario \"Indagini ad alta quota\" trasmesso dal National Geographic Channel.\nNote.\nAltre note:"}
{"id": "3336618", "revid": "344646", "url": "https://it.wikipedia.org/wiki?curid=3336618", "title": "Esseri di luce", "text": ""}
{"id": "3336619", "revid": "6923", "url": "https://it.wikipedia.org/wiki?curid=3336619", "title": "Alexandru Suvorov", "text": "Carriera.\nClub.\nSuvorov crebbe nelle giovanili del club di Tiraspol e incominci\u00f2 la sua carriera professionistica alla giovani et\u00e0 di 16 anni, lanciato in prima squadra grazie alle sue buone prestazioni.\nDebutta nel massimo campionato moldavo con il numero 16 scelto per la sua et\u00e0 con lo , partecipa alla vittoria di 6 campionati consecutivi tra il 2003 e il 2008 con un totale di 4 gol in 72 partite ufficiali disputate. Partecipa alla Champions League dove contro l' segna un gol all'andata e uno al ritorno venendo eliminati in seguito dallo .\nNel 2008-2009 viene ceduto in prestito al , mettendo a segno 9 reti in 21 presenze, reti importanti come la doppietta siglata contro la e le 3 reti in 3 gare consecutive contro , e contro il .\nNel 2010 passa ai polacchi del Cracovia ed \u00e8 l'acquisto pi\u00f9 costoso della societ\u00e0 biancorossa, inizialmente sceglie il numero 23 preferendogli poi il 19, debutta nella Ekstraklasa il 6 marzo 2010 contro il mettendo a segno la sua prima rete in campionato, tuttavia nonostante l'inizio brillante rimarr\u00e0 a secco in campionato segnando solo in amichevoli, ritrover\u00e0 il gol sotto la guida di Shatalov il 21 aprile 2011 su rigore contro il , ripetendosi poi contro il con un gol da fuori area allo scadere che d\u00e0 il pareggio ai padroni di casa (partita finita 2-2). Il 7 maggio nella partita contro il segna con un tocco morbido un pallonetto che scavalca perfettamente il portiere avversario, si parler\u00e0 molto di questo gol come ben dice il giornale italiano La Repubblica. Tre giorni dopo va di nuovo in gol contro il . Il 25 maggio segna una rete fondamentale per la salvezza della sua squadra contro lo . La stagione successiva segna nella partita di esordio della squadra contro il . Sigla un'altra rete due giornate dopo arricchendo cos\u00ec il suo bottino.\nNazionale.\nDal 2006 entra nel giro della Nazionale moldava. Nelle qualificazioni ad Euro 2012 mette a segno tre reti, rispettivamente contro Finlandia, Ungheria e Svezia. Dopodich\u00e9 va di nuovo a segno, questa volta contro nell'amichevole con Cipro. Segna anche contro San Marino, sempre nelle qualificazioni ad Euro 2012, per poi segnare di nuovo, questa volta contro l'Ucraina, nelle qualificazioni a Brasile 2014."}
{"id": "3336629", "revid": "370187", "url": "https://it.wikipedia.org/wiki?curid=3336629", "title": "Stemma dei Borbone di Napoli", "text": ""}
{"id": "3336641", "revid": "167900", "url": "https://it.wikipedia.org/wiki?curid=3336641", "title": "Penghu", "text": ""}
{"id": "3336646", "revid": "187", "url": "https://it.wikipedia.org/wiki?curid=3336646", "title": "Argomentazione a catena", "text": ""}
{"id": "3336654", "revid": "765341", "url": "https://it.wikipedia.org/wiki?curid=3336654", "title": "Ciclidi conchigliofili", "text": "Con la denominazione di ciclidi conchigliofili biologi ed appassionati acquariofili indicano numerose specie di ciclidi, pesci d'acqua dolce appartenenti allordine Perciformes, diffusi negli immensi fondali del lago Tanganica in speciali biotopi che si creano solo qui: distese a perdita d'occhio di gusci di gasteropodi morti.\nAmbiente.\nChiamato dai biologi \"tanatocenosi\", questi resti di conchiglie spessi parecchi centimetri sono riscontrabili tra profondit\u00e0 di 10-35 metri lungo le coste sabbiose del lago, che \u00e8 abitato copiosamente da decine di specie di gasteropodi, molte delle quali endemiche. Solitamente il carbonato di calcio delle conchiglie viene decomposto velocemente dall'acqua dolce, tuttavia le qualit\u00e0 chimiche uniche di queste acque rallenta questo processo. Molto pi\u00f9 veloce \u00e8 il ciclo vitale di questi molluschi (soprattutto \"Neothauma tanganicense\", \"Lavigeria grandis\", \"Pila ovata\" e \"Paramelania demoni\") che muoiono lasciando il guscio vuoto sul fondale, assieme a decine di migliaia di altri.\nDescrizione.\nDi aspetto fisico diverso da specie a specie, questi pesci sono accomunati dalle dimensioni minute.\nEtologia.\nDi carattere spiccatamente territoriale, queste specie presentano interessantissime forme di convivenza sociale.\nSuddivisione.\nI biologi hanno proposto due categorie differenti di conchigliofili:\nScelgono le conchiglie come loro unico rifugio, trascorrendovi l'intera esistenza.\nUtilizzano indifferentemente come rifugio e luogo di deposizione sia conchiglie che anfratti rocciosi, in base alle offerte del luogo in cui vivono. "}
{"id": "3336660", "revid": "287204", "url": "https://it.wikipedia.org/wiki?curid=3336660", "title": "Ermogene (filosofo)", "text": "\u00c8 uno degli interlocutori di Socrate e Cratilo nel dialogo di Platone Cratilo. Secondo Diogene Laerzio fu uno degli insegnanti di Platone, anche se nessun altro scrittore antico ne fa riferimento.\nBench\u00e9 appartenesse alla famosa famiglia di Callia, secondo Senofonte era un individuo con poche risorse economiche; ci\u00f2 potrebbe significare che fosse un figlio illegittimo di Ipponico. Platone, nel dialogo citato, suggerisce che fosse stato ingiustamente privato della sua propriet\u00e0 dal fratello Callia."}
{"id": "3336663", "revid": "71433", "url": "https://it.wikipedia.org/wiki?curid=3336663", "title": "Knight and Day - Innocenti bugie", "text": ""}
{"id": "3336668", "revid": "1494169", "url": "https://it.wikipedia.org/wiki?curid=3336668", "title": "Ermogene", "text": ""}
{"id": "3336670", "revid": "106872", "url": "https://it.wikipedia.org/wiki?curid=3336670", "title": "AS-1 Kennel", "text": ""}
{"id": "3336672", "revid": "228587", "url": "https://it.wikipedia.org/wiki?curid=3336672", "title": "Luigi d'Oriano", "text": ""}
{"id": "3336673", "revid": "106872", "url": "https://it.wikipedia.org/wiki?curid=3336673", "title": "AS-2 Kipper", "text": ""}
{"id": "3336676", "revid": "120506384", "url": "https://it.wikipedia.org/wiki?curid=3336676", "title": "Consorti dei sovrani d'Italia", "text": "Regina d'Italia (in latino: \"Regina Italiae\") \u00e8 il titolo adottato da molte spose di regnanti della penisola italiana dopo la caduta dell'Impero romano d'Occidente.\nRegine consorti d'Italia.\nOttonidi (951 \u2013 1002).\nNel 951 Ottone I di Sassonia invase l'Italia e venne incoronato \"Re dei Longobardi\". Nel 952 Berengario II e Adalberto II divennero vassalli ma rimasero re sino a quando non vennero deposti da Ottone.\nRegine consorti d'Italia nel Sacro Romano Impero.\nDopo la breve interruzione di Arduino d'Ivrea e dopo la restaurazione dei sacri romani imperatori come soli titolari del trono del regno d'Italia, il titolo divenne appannaggio fisso delle imperatrici consorti del Sacro Romano Impero.\nRegno d'Italia (1805-1814).\nIn seguito all'incoronazione di Napoleone I a re d'Italia avvenuta il 26 maggio 1805 il titolo di regina fu ereditato dalle sue consorti fino alla sua abdicazione nel 1814.\nRegno d'Italia (1861-1946).\nCon il Congresso di Vienna del 1814 l'Italia fu divisa in diversi stati, ognuno retto da una monarchia diversa. Il titolo di regina consorte d'Italia verr\u00e0 ripristinato dai Savoia solo in seguito all'Unit\u00e0 d'Italia nel 1861.\nSavoia (1861 \u2013 1946).\nVittorio Emanuele II di Savoia ebbe due mogli. La prima, Maria Adelaide d'Austria, mor\u00ec prima dell'Unit\u00e0 d'Italia, quindi non acquist\u00f2 mai il titolo di regina consorte d'Italia. La seconda, Rosa Vercellana, si un\u00ec a Vittorio Emanuele II con un matrimonio morganatico, quindi non acquist\u00f2 neppure lei il titolo regio. \nTitoli in pretesa.\nDopo l'abolizione della monarchia Maria Jos\u00e9 fu regina titolare fino alla morte del marito avvenuta nel 1983.\nDal 2001 il titolo di re e regina d'Italia \u00e8 oggetto di contesa tra il ramo diretto di Casa Savoia e quello dei Savoia-Aosta."}
{"id": "3336677", "revid": "106872", "url": "https://it.wikipedia.org/wiki?curid=3336677", "title": "AS-3 Kangaroo", "text": ""}
{"id": "3336680", "revid": "2091899", "url": "https://it.wikipedia.org/wiki?curid=3336680", "title": "Jan Tschichold", "text": "Gli studi.\nJan Tschichold nasce nell'aprile del 1902 con il nome di Johannes Tzschichhold da Franz Tzschichhold e Maria Zapff. Suo padre, di origini slovacche, \u00e8 un artista calligrafo e disegnatore di insegne a Lipsia.\nIn quegli anni Lipsia \u00e8 una dei centri pi\u00f9 importanti della Germania per l'editoria, la stampa e il design di caratteri tipografici. La citt\u00e0 ha anche un museo dedicato alla stampa, nel \"Buchgewerbehaus\": qui scopre ed impara a conoscere e amare la tipografia classica.\nNel 1914, a 12 anni, Tschichold visita la \"Internationale Hausstellung f\u00fcr Buchegewerbe und Graphik\", meglio conosciuta come \"Bugra\". La mostra espone una panoramica del disegno editoriale tedesco contemporaneo. L'esperienza influenza profondamente il ragazzo, che decide di diventare professore di illustrazione. Convince il padre, che lo vorrebbe insegnante d'arte, ad assecondarlo nella sua scelta. Si trasferisce quindi a Grimma, vicino a Lipsia, dove inizia gli studi. Diventa allievo di Walter Tiemann all\"'Accademia per le Arti Grafiche e la Produzione di Libri\" e, nello stesso periodo, studia calligrafia con Hermann Delitsch. Approfondisce inoltre la materia studiando \"Unterricht in Ornamentaler Schrift\" di Rudolf von Larisch e \"Writing &amp; Illuminating &amp; Lettering\", di Edward Johnston. Johnston \u00e8 considerato, insieme a Rudolf Koch il padre della calligrafia moderna e le sue opere hanno grande influsso nella Germania di quegli anni.\nQuesta formazione di artigianato artistico e calligrafia differenzia Tschichold dalla maggior parte dei suoi colleghi contemporanei, che studiano architettura o belle arti. Inoltre ha buona padronanza del latino: questo gli permette di studiare con agio la tipografia classica. Prosegue gli studi a Dresda alla scuola di arti e mestieri.\nI primi anni lavorativi e il contatto con il Bauhaus.\nJohannes completa gli studi e inizia a lavorare come freelance per le fiere di settore che si tengono a Lipsia, per le quali studia annunci pubblicitari. Dal 1921 al 1923, inoltre, lavora come assistente di Delitsch insegnando calligrafia in un corso serale presso l'Accademia di Lipsia. Nel 1923 inizia a collaborare con la stamperia Fischer &amp; Wittig e le case editrici Insel-Verlag e Philobiblon, di Varsavia.\nNel 1923 si reca a Weimar a visitare la prima mostra del Bauhaus. Questa mostra risulta un evento cardine nella vita di molti artisti e designer dell'epoca: per Tschichold \u00e8 una rivelazione. Conosce qui le opere di Walter Gropius, di Ludwig Mies van der Rohe, Oskar Schlemmer, Wassily Kandinsky e L\u00e1zl\u00f3 Moholy-Nagy. In breve tempo scopre anche le opere del grafico olandese Piet Zwart, di Kazimir Severinovi\u010d Malevi\u010d, di El Lissitzky e di Alexander Rodchenko.\nTschichold comincia presto ad incorporare nel suo lavoro gli spunti ricavati da questi artisti fondendo insieme il Funzionalismo del Bauhaus, le teorie del De Stijl olandese e il Costruttivismo russo. Johannes ha grande ottimismo per gli sviluppi culturali innescati dalla rivoluzione russa. Per questo cambia il suo nome proprio in Iwan.\nDie Neue Typographie.\nQuesto termine viene usato per la prima volta da Moholy-Nagy nel 1923: \u00e8 il titolo dell'articolo che scrive per il catalogo della prima mostra del Bauhaus, per indicare un nuovo modo di intendere l'uso del carattere tipografico e dell'impaginazione secondo principi di funzionalismo e modernismo.\nPer capire la portata dei principi della Nuova Tipografia \u00e8 necessario considerare alcuni aspetti, che oggi possono risultare poco immediati:\nCon i principi della Nuova Tipografia, essenzialmente, si inizia a impaginare con criteri moderni, dando prevalenza all'uso della fotografia, dell'impaginazione asimmetrica e dinamica e dei caratteri bastoni al posto dei gotici o graziati. Tutt'oggi il design grafico rispetta quelle regole e quella visione, sebbene questa si sia ampliata e arricchita di numerosi contributi negli anni successivi.\nL'inserto \"Elementare Typographie\"..\nNel 1925 Tschichold viene invitato a scrivere una parte del numero di ottobre della rivista \"Typographische Mitteilungen\" e progetta per l'occasione l'inserto speciale della pubblicazione: \"elementare typographie\". L'inserto \u00e8 interamente dedicato alla \"Die Neue Typographie\" (La nuova tipografia).\nL'inserto \u00e8 stampato in rosso e nero e spiega nel dettaglio i principi della nuova tipografia e del nuovo design grafico ad uso dei professionisti del settore: stampatori, tipografi e designer di font. Presenta inoltre alcune opere di vari artisti dell'epoca tra cui i designer d'avantguardia Max Burchartz, Johannes Molzahn, L\u00e1zl\u00f3 Moholy-Nagy, Herbert Bayer, Otto Baumberger, El Lissitzky e diverse opere di artisti De Stijl. L'inserto viene distribuito in 20.000 copie, si pone in netto contrasto con lo status quo editoriale del tempo e rende il giovane Tschichold conosciuto e famoso.\nNuovi principi per una nuova comunicazione.\n\"Elementare Typographie\" \u00e8, di fatto, il manifesto di un modo nuovo di comunicare. I principi esposti sono:\nIl periodo di Monaco e le prime difficolt\u00e0 politiche.\nIl 31 marzo 1926 Tschichold sposa Maria Mathilda Edith Kramer, che ha studiato come giornalista. Nel 1927 Iwan e Edith hanno un figlio, che purtroppo muore a soli 6 mesi.\nNel 1926 Iwan Tschichold e Paul Renner vengono accusati di essere bolscevichi da due giornali di settore. \u00c8 probabilmente per questo che i due vengono in contatto diretto. Renner diventa direttore della \"Munich Grafische Berufsschule\" di Monaco (Scuola professionale di arti grafiche). Qui ha avuto incarico di organizzare un nuovo corso di studio e un nuovo istituto: la \"Meisterschule f\u00fcr Deutschlands Buchdr\u00fccker\".\nIn giugno Renner ottiene un posto di insegnante in tipografia e calligrafia per Tschichold alla Meisterschule. La famiglia Tschichold lascia quindi Berlino, dove la diffusione dei principi della Nuova Tipografia ha comunque incontrato una grossa resistenza, e si trasferisce a Monaco. Edith ricorder\u00e0 successivamente che entrambi fossero sono consapevoli che Monaco fosse una citt\u00e0 molto conservatrice, ma lo avessero considerato un fatto di secondaria importanza.\nIl clima politico comincia a dare segni di deterioramento: gli artisti che manifestano ammirazione per le avanguardie russe subiscono pressioni e il semplice avere in casa manifesti o pubblicazioni moderniste comincia a generare una serie di problemi. Tschichold, come altri, ne ha diversi che conserva come esempi di buon design. Questo tuttavia rafforza la tesi che sia un bolscevico. In realt\u00e0, ricorder\u00e0 Edith, la politica era difficilmente un argomento di conversazione in casa.\nL'incarico di Tschichold alla Meisterschule solleva una serie di obiezioni di natura squisitamente politica. Nei carteggi di Johann Popp, direttore della \"Munich Grafische Berufsschule\", si esprime il sospetto che le tesi della Nuova Tipografia abbiano uno sfondo politico. Poich\u00e9 la Meisterschule \u00e8 stata fondata grazie alle donazioni delle conservatrici autorit\u00e0 cittadine la carriera di Tschichold incontra una serie di ostacoli. Gli viene infatti negata la qualifica di \"Professore\" e resta un semplice docente.\nPer tutti questi motivi nel giugno del 1926 Renner convince Tschichold a cambiare nuovamente il suo nome: da Iwan (alla russa) a Jan (dal suo nome di battesimo, Johann).\nIl libro \"Die Neue Typographie\".\n\"Die Neue Typographie\" \u00e8 anche il nome del primo libro di Tschichold, pubblicato nel 1928. Il libro viene distribuito in tutta Europa e diventa libro di testo al Bauhaus.\nNel libro Tschichold cita come esempio dei principi esposti le opere di Zwart e di Filippo Tommaso Marinetti. In aggiunta a quanto esposto nell'inserto nel 1925, nell'opera vengono sottolineati questi punti:\nDal 1927 al 1933 Tschichold viaggia in Germania, Austria, Cecoslovacchia, Svizzera e Francia promuovendo la Nuova Tipografia con mostre, conferenze e pubblicazioni. Ciononostante durante questo periodo la maggioranza delle pubblicazioni continuano a venire prodotte in modo tradizionale. Diversi incarichi commissionati allo stesso Tschichold - soprattutto quelli per la Insel-Verlag - vengono richiesti con caratteri gotici, ornamenti vari e impaginazione simmetrica. Tschichold non firma queste opere ed \u00e8 evidente che le abbia considerate come meno rilevanti di quelle in cui poteva applicare in toto i nuovi canoni.\nIl 4 gennaio 1929 nasce suo figlio Peter.\nA partire dal 1930 Tschichold comincia a staccarsi dalla pubblicit\u00e0 e a orientarsi al design editoriale. Inizia a collaborare con l'editrice socialista \"Der B\u00fccherkreis\" che spesso gli offre la pi\u00f9 ampia libert\u00e0 di progettare integralmente il libro che gli commissiona. Qui Tschichold ha la autentica opportunit\u00e0 di lavorare come desidera, creando il libro come un'entit\u00e0 complessiva in cui ogni aspetto \u00e8 progettato in relazione con gli altri: tipi di carattere, impaginazione, formato, immagini, copertina, rilegatura. Nei 3 anni successivi disegner\u00e0 per la \"Der B\u00fccherkreis\" quasi 25 libri.\nTschichold \u00e8 un autore prolifico e molto orientato alla divulgazione. Pubblica diversi libri in questi anni, intesi per essere libri di testo: \"Eine Stunde Druckgestaltung\" (Una lezione sul design di stampa) nel 1930; \"Schriftschreiben f\u00fcr Setzer\" (Lettering e calligrafia per i compositori) nel 1931; \"Typographische Entwurfstechnik\" (Metodo di design tipografico) nel 1932.\n\"Eine Stunde Druckgestaltung\" \u00e8 un proseguimento di \"Die Neue Typographie\" e ottiene risonanza internazionale.\nIl \"Ring Neue Werbegestalter\".\nNel 1928 nasce l'associazione \"Ring Neue Werbegestalter\" (Circolo dei nuovi designer pubblicitari) che riunisce, oltre allo stesso Tschichold molti membri della tipografia d'avanguardia tra cui Kurt Schwitters, Max Burchartz, Willi Baumeister, Walter Dexel, C\u00e9sar Domela. \u00c8 in larga parte attraverso l'azione di questo gruppo che i principi della Nuova Tipografia vengono diffusi in tutta Europa.\nSebbene il font preferito dal gruppo fosse il Futura, Paul Renner non divenne mai un membro effettivo.\nIl conflitto con il nazismo.\nI nazisti arriveranno al potere in Baviera solo nel 1933, ma nella citt\u00e0 di Monaco, dove i Tschichold vivono, il loro influsso si avverte chiaramente gi\u00e0 diversi anni prima. Edith Tschichold ricorder\u00e0 di avere visto un numero sempre crescente di vicini di casa vestirsi con la divisa delle SA e delle SS. La famiglia decide quindi di trasferirsi a Berlino, dove Jan ottiene una cattedra. Lo spostamento, purtroppo, non risolve la situazione. I Tschichold, si apprender\u00e0 successivamente, erano gi\u00e0 sotto osservazione a Monaco, spiati da vicini simpatizzati con il nuovo regime.\nI nazisti considerano la coppia come altamente sospetta per una quantit\u00e0 di motivi grandi, piccoli e persino del tutto futili: i loro mobili Bauhaus avevano attirato l'attenzione dei giornalisti per il loro essere \"diversi\", la coppia non usava tende alle finestre (come era invece uso comune). Le loro aperte simpatie verso le avanguardie russe e lo stile del design di Jan li qualificano per essere dei bolscevichi. La grafica dei lavori di Jan \"minaccia la moralit\u00e0 e la cultura tedesche\" perch\u00e9 si discosta dalla tradizione germanica e dall'uso dei tipici caratteri gotici..\nComplessivamente l'intero movimento del Bauhaus e in generale tutte le avanguardie subiranno un analogo destino di persecuzione da parte dei nazisti: Herbert Bayer, con notevole abilit\u00e0 diplomatica, riuscir\u00e0 a trovare modo di restare fino al 1938, ma la maggior parte degli altri fuggir\u00e0 dalla Germania ben prima.\nNel 1933 sei soldati delle SA cercano di arrestare Jan Tschichold a casa. Non lo trovano e si limitano a sequestrare dei libri per bambini in russo. Fortunatamente lasciano integri sia i mobili Bauhaus, sia un dipinto di Piet Mondrian. Verso la met\u00e0 di marzo il tentativo di arresto si ripete. Poich\u00e9, nuovamente, Jan non \u00e8 in casa i nazisti arrestano sua moglie Edith. Il giorno successivo Jan si presenta alle SA e si offre in cambio di Edith. Viene quindi trattenuto, senza alcuna imputazione, accusa formale o processo, per ben 3 settimane. Immediatamente dopo il suo arresto, la scuola per la quale insegna lo licenzia.\nJan Tschichold riesce ad uscire grazie ad una amnistia e decide di rifugiarsi immediatamente a Basilea in Svizzera, dove arriva il 28 luglio del 1933 con Edith e il figlio Peter.\nGrazie alla sua fama e alle sue conoscenze riesce a trovare lavoro sia come professore, sia come designer, sebbene con alcune difficolt\u00e0 economiche.\nAutocritica alla \"Neue Typographie\".\nNel 1935 Jan Tschichold pubblica uno dei suoi libri pi\u00f9 influenti e diffusi: \"Typographische Gestaltung\" (Design tipografico). Sebbene in questo libro continui a sostenere i principi della Nuova Tipografia, riconosce che lo stile impaginativo simmetrico ha ancora qualche merito. Usa il Bodoni per il testo e si nota la presenza di altri font non esclusivamente bastoni.\nQuesti segni di ripensamento si concretizzano poco prima dello scoppio della seconda guerra mondiale quando Jan comincia a mettere apertamente in discussione le sue stesse teorie. Questo processo richieder\u00e0 alcuni anni. Nel 1959, in una intervista rilasciata a Typography USA, Tschichold dichiara:\nQuesta ritrattazione incontra diverse resistenze dai molti designer che avevano accolto i principi della Nuova Tipografia.\n\u00c8 possibile che Tschichold abbia avvertito di aver esplorato e sperimentato a sufficienza quella corrente e volesse concedersi maggior elasticit\u00e0 creativa, o che pi\u00f9 semplicemente sia stato influenzato dalle necessit\u00e0 del lavoro: la maggior parte dei suoi clienti sono e saranno, da questi anni in poi, case editrici scarsamente propense ad accogliere i principi della Nuova Tipografia.\nDi fatto Tschichold paragona le sue rigide prese di posizione giovanili al Fascismo e a certi atteggiamenti del Nazismo e per questo li ritratta:\nDopo l'esilio.\nDa allora il suo lavoro si svolse prevalentemente in Svizzera, tranne alcuni viaggi e l'esperienza londinese presso la \"Penguin Books\" (1947-1949), dove rinnov\u00f2 la corporate image delle collane editoriali. Nel 1967 crea un nuovo font, il \"Sabon\"."}
{"id": "3336682", "revid": "106872", "url": "https://it.wikipedia.org/wiki?curid=3336682", "title": "AS-4 Kitchen", "text": ""}
{"id": "3336685", "revid": "106872", "url": "https://it.wikipedia.org/wiki?curid=3336685", "title": "AS-5 Kelt", "text": ""}
{"id": "3336688", "revid": "106872", "url": "https://it.wikipedia.org/wiki?curid=3336688", "title": "AS-6 Kingfish", "text": ""}
{"id": "3336691", "revid": "111863150", "url": "https://it.wikipedia.org/wiki?curid=3336691", "title": "Oswald Mathias Ungers", "text": "Biografia.\nInfanzia e formazione.\nOswald Mathias Ungers nacque il 12 luglio 1926 a Kaisersesch nella regione dell'Eifel, Germania dell'Ovest. La sua infanzia e giovinezza trascorsero tra l'avvento e la caduta del regime nazista. Frequent\u00f2 un regolare corso di studi dal 1932 al 1945 nell'ambito dell'educazione della Giovent\u00f9 Nazista, ed in seguito al compimento della maggiore et\u00e0 prest\u00f2 servizio militare prima presso il gruppo\nGiovani Ausiliari e poi nell'esercito nazista. Durante la Seconda Guerra Mondiale, venne fatto prigioniero di guerra.\nTerminato il conflitto, nel 1947 si diplom\u00f2 presso il Megina-Gymnasium a Mayen, e dal 1947 al 1950 studi\u00f2 architettura alla Technische Hochschule di Karlsruhe. Durante questo periodo (capodanno 1948) ebbe modo di soggiornare per diverse settimane presso l'abbazia benedettina di Santa Maria di Laach, grande esempio dell'architettura romanica monasteriale e possibile fonte di ispirazione per il giovane di Ungers in merito alle idee di chiarezza e composizione formale unificatrice del complesso. Si laure\u00f2 nel 1950 col professor Egon Eiermann (1904\u20141970), esponente di spicco del razionalismo tedesco, e inizialmente fu suo collaboratore; per questo motivo Ungers fu spesso definito allievo di Eiermann sebbene tra i due vi erano notevoli differenze di linguaggio architettonico, esemplificate in seguito nella casa \u201cestroversa\u201d in acciaio di Eiermann a Baden-Baden e quella \u201cintroversa\u201d di mattoni di Ungers a Colonia-M\u00fcngersdorf, entrambe costruite nel 1958\u20141959.\nPrimo periodo (1953-1964).\nNel 1950 apr\u00ec il suo studio di architettura a Colonia, inaugurando un primo periodo (1953\u20141964) di incarichi che interessarono l'edilizia residenziale e scolastica: un istituto ad Oberhausen, diverse case plurifamiliari e complessi residenziali a Colonia, e Casa Ungers di Colonia-M\u00fcngersdorf, casa \u2013 \u201cmanifesto costruito\u201d (secondo Reyner Banham) in cui la diversit\u00e0 volumetrica degli ambienti\ninterni e dei rispettivi piani di facciata formano un'unit\u00e0 volumetrica esterna.\nNel 1956 Ungers spos\u00f2 la compagna Lisolette Gabler, collaboratrice stretta dell'architetto sia nell'attivit\u00e0 teorica sia in quella di pratica progettuale. Nel 1963 intraprese l'attivit\u00e0 didattica come professore ordinario presso la Technische Universit\u00e4t di Berlino, aprendo uno studio nella capitale. Assunse inoltre la carica di decano della stessa dal 1965 al 1968 e contemporaneamente ebbe modo di andare ad insegnare negli Stati Uniti quale Visiting Critic presso la Cornell University ad Ithaca (NY).\nSecondo periodo (1964-1978).\nIn questo periodo, l'attivit\u00e0 realizzativa di Ungers si arrest\u00f2 dal 1964 al 1978 per dare spazio a molti progetti di concorso ed alla profonda ricerca teorica - anticipato dal manifesto \u201cZu einen neuen Architektur\u201d scritto insieme a Gieselmann nel 1963 - nella quale si definirono con solide basi la poetica caratterizzante dell'architetto, nonch\u00e9 i molteplici interessi di questo per una teoria e la storia\ndell'architettura, e per la morfologia e trasformazione urbana.\nNel 1968 si trasfer\u00ec con la famiglia negli Stati Uniti in seguito alle contestazioni studentesche del Sessantotto in Europa, insegnando alla Cornell University e con il ruolo di chairman del dipartimento di Architettura. Come ricorda Rafael Moneo, in quegli anni la Cornell era centro di un vivace dibattito architettonico intorno alle figure rivali di Ungers e Colin Rowe con i personali metodi e temi di insegnamento. Ungers proponeva un tipo di insegnamento centrato sulla pianificazione urbanistica basata sulla analisi della forma urbana, anticipando analoghe posizioni teoriche da parte dello stesso Rowe e di Aldo Rossi, Robert Venturi, Fred Koetter. Uno dei suoi allievi di questo periodo fu Rem Koolhaas, fortemente debitore del metodo di analisi morfologico-urbano di Ungers per i suoi primi progetti (The City of Captive Globe ed Exodus, entrambi del 1972).\nAnni settanta del Novecento.\nNei primi anni Settanta apr\u00ec uno studio ad Ithaca, una volta ottenuta la licenza di architetto nello Stato di New York, diventando membro dell'AIA (Istituto Americano degli Architetti) nel 1971. Ungers continu\u00f2 la sua attivit\u00e0 di docente, insegnando anche ad Harvard e a Los Angeles fino al 1976, anno in cui torner\u00e0 in Germania aprendo un nuovo studio a Francoforte sul Meno. Questo decennio fu\ncaratterizzato inizialmente dai diversi progetti di concorso legati alla riflessione teorica e ricerca urbana; particolarmente importanti da un punto di vista metodologico sono il piano per Roosevelt Island (1974) e il complesso residenziale in Ritterstrasse a Marburg (1976). Verso la fine del decennio si ebbe una rinnovata attivit\u00e0 realizzativa, nella quale si delinearono vari interventi di\ntipo residenziale, insieme al Museo di Architettura a Francoforte (1979\u20141984) ed il Padiglione 9 e Galleria della Fiera di Francoforte, realizzati poi nel 1980.\nAnni ottanta e novanta del Novecento.\nNel decennio successivo, il lavoro dell'architetto acquist\u00f2 maggior importanza internazionale, in seguito alla grande attivit\u00e0 realizzativa di molti progetti, divenendo ampiamente conosciuto tanto che si contano ben 8 mostre in questi anni tra Venezia, Milano, Colonia e Tokyo. Questa ricca attivit\u00e0 di costruzione del progetto \u2013 inveramento dell'idea architettonica sul piano pratico - permise ad Ungers di scontrarsi con la realizzazione pratica delle sue idee e per questo scendere a dei compromessi che destarono diversi malumori tra i suoi colleghi architetti(meeting internazionale a Charlotteville nel 1983).\nTuttavia, tutta la sua attivit\u00e0 \u201cpratica\u201d rimase sempre supportata e corroborato da densi scritti teorici per le maggiori testate di architettura (Casabella, Architectural Design, Lotus, Domus, Der Architekten, etc.) tra cui si cita l'importantissimo saggio \u201cArchitettura come tema\u201d (1984).\nNel ventennio degli anni '80 e '90, si assistette alla realizzazione delle opere pi\u00f9 rilevanti: la Biblioteca Regionale del Baden (1980\u20141984), il grattacielo sulla Gleisdreieck (1983\u20141984) della fiera di Francoforte, diversi edifici giuridico-amministrativi tra cui il Tribunale della Famiglia e l'ampliamento della Pretura a Berlino (1989\u20141995), il Museo delle Terme nel foro di Treviri(1989\u20141996), diverse sedi economiche ed officine, e infine la nuova Galleria (1997) della Kunst Halle di Amburgo su un edificio gi\u00e0 precedentemente realizzato. Tra gli edifici residenziali si ricorda la Kubus Haus (1985\u20141990), suo programmatico cambio di codice morfologico (passaggio\ndal quadrato al cubo), edificio affiancata alla Casa Ungers di Colonia-M\u00fcngersdorf e che tuttora custodisce la preziosa biblioteca tematica dell'architetto in cui si trovano tutti maggiori trattati di architettura e modelli in gesso delle maggiori architetture della storia. Si ricordano inoltre Casa Ungers 2 ad Utscheid (1986\u20141988) e Casa Ungers 3 di Colonia (1994\u20141996), entrambe manifesto dell'archetipo abitativo.\nIn seguito ad un peggioramento della salute negli ultimi anni di vita dell'architetto a causa di una ricorrente pneumonite e della scomparsa del figlio Simon Ungers(morto di malattia nel 2006), Ungers mor\u00ec il 30 settembre 2007 nella sua casa a Colonia all'et\u00e0 di 81 anni.\nProgetti rilevanti.\nO. M. Ungers \u00e8 considerato il Maestro del Neorazionalismo tedesco del secondo dopoguerra, come esito di una autonoma critica del razionalismo storico e dell'espressionismo organicista.\nIl collega Vittorio Gregotti lo ricorda come il miglior architetto tedesco della seconda met\u00e0 del Novecento, e gli riconosceva le tre doti principali per essere un importante architetto: testardaggine appassionata, talento per la costruzione ed il progetto, e l'attitudine di dare fondamento teorico ai propri progetti.\nEbbe modo di insegnare ed in seguito collaborare con Max Dudler, Hans Kollhoff, Christopher M\u00e4clker, Walter Noebel e J\u00fcrgen Sawade, i quali indic\u00f2 come suoi allievi; in seguito al conferimento della laurea honoris causa nel 2004 presso la Facolt\u00e0 di Architettura \u201cAldo Rossi\u201d dell'Universit\u00e0 degli Studi di Bologna (sede Cesena), Annalisa Trentin ha raccolto cinque saggi degli architetti sopracitati nel libro \"Oswald Mathias Ungers: una scuola, scritti in onore del maestro\"."}
{"id": "3336693", "revid": "106872", "url": "https://it.wikipedia.org/wiki?curid=3336693", "title": "AS-7 Kerry", "text": ""}
{"id": "3336697", "revid": "339392", "url": "https://it.wikipedia.org/wiki?curid=3336697", "title": "AT-6 Spiral", "text": ""}
{"id": "3336699", "revid": "1100311", "url": "https://it.wikipedia.org/wiki?curid=3336699", "title": "Andreas Avraam", "text": "Carriera.\nClub.\nHa cominciato la carriera professionistica nella squadra dell'Omonia Aradippou, segnando 7 reti in 16 incontri nella seconda serie cipriota.\nNel 2007 passa in massima serie nell'Apollon Limassol, dove rimane per tre stagioni (segnando complessivamente 16 reti in campionato), culminate con la vittoria della Coppa di Cipro.\nNell'estate 2010 passa all'Omonia Nicosia dove, appena arrivato, vince la Supercoppa di Cipro.\nNazionale.\nDal 2008 fa parte della nazionale cipriota.\nIl 3 settembre 2010 nel corso della gara Portogallo-Cipro, valida per le \nQualificazioni a Euro 2012 ha segnato la rete del definitivo 4-4."}
{"id": "3336700", "revid": "106872", "url": "https://it.wikipedia.org/wiki?curid=3336700", "title": "AS-9 Kyle", "text": ""}
{"id": "3336702", "revid": "106872", "url": "https://it.wikipedia.org/wiki?curid=3336702", "title": "AS-10 Karen", "text": ""}
{"id": "3336706", "revid": "1305772", "url": "https://it.wikipedia.org/wiki?curid=3336706", "title": "Born This Way (singolo Lady Gaga)", "text": "Born This Way \u00e8 un singolo della cantante statunitense Lady Gaga, pubblicato l'11 febbraio 2011 come primo estratto dall'album omonimo.\nIl brano \u00e8 stato scritto da Lady Gaga con Jeppe Laursen e prodotto da Lady Gaga stessa, Fernando Garybay e DJ White Shadow, mentre la cantante portava avanti il \"Monster Ball Tour\".\n\"Born This Way\" ha conseguito una posizione mista e positiva dai critici; \u00e8 stata esaltata per essere un \u00abinno da discoteca\u00bb, e ha sollevato critica per il riscontro di alcuni elementi in comune con il singolo di Madonna nel 1989, \"Express Yourself\". Riassumendo il periodo 2010-2019, la rivista statunitense \"Billboard\" ha scritto di ritenere il brano tra quelli che di pi\u00f9 hanno influenzato quegli anni, soprattutto per aver \u00abdato una voce pi\u00f9 forte\u00bb alla comunit\u00e0 LGBT.\nIl brano ha raggiunto la posizione numero uno in diciannove Paesi, tra cui Australia, Austria, Canada, Germania, Giappone, Irlanda, Nuova Zelanda, Svezia e Svizzera. Negli Stati Uniti d'America \u00e8 divenuto il terzo singolo dell'artista a dominare la Billboard Hot 100. Il singolo \u00e8 stato il sesto pi\u00f9 venduto del 2011 con 8,2 milioni di copie.\nComposizione e pubblicazione.\nNell'arco del 2010 Lady Gaga aveva protratto il suo \"Monster Ball Tour\" ed in questa fase inizi\u00f2 a maturare le idee per il suo secondo album di inediti, \"Born This Way\". Il primo brano scritto fu proprio il brano omonimo, descritto da Gaga come un brano con \"un messaggio magico\". Gaga ha detto di averlo scritto in dieci minuti e ha metaforicamente paragonato questo processo ad una Immacolata Concezione. Insieme ai diciassette brani dell'album, \"Born This Way\" fu inciso mentre l'artista era in tour nel 2010.\nDJ White Shadow, uno dei produttori del brano, ha detto che il pensiero e il tema adottati per esso erano propri dell'artista. \u00abL'abbiamo registrato per il mondo, per strada, in qualsiasi posto fosse possibile\u00bb. Gaga voleva registrare un brano che portasse avanti le proprie idee di libert\u00e0, e ha parlato con \"Billboard\" della fonte che l'aveva spinta a scrivere il brano.\nNella quarantatreesima puntata della serie di video trasmessa in rete da Gaga, i \"Transmission Gagavision\", Gaga risponde a colui che la intervista che il pi\u00f9 grande capovolgimento che ha vissuto nella scrittura di \"Born This Way\" era stato che si fosse lasciata alle spalle le proprie insicurezze, e fosse divenuta pi\u00f9 spontanea.\nIl 23 giugno 2010 Lady Gaga ha dichiarato in un'intervista con la rivista britannica \"The Guardian\" di aver scritto il primo singolo dell'album. Agli MTV Video Music Awards 2010, mentre la cantante stava ricevendo il premio come Miglior Video dell'Anno per \"Bad Romance\", ha annunciato il nome dell'album e del singolo, cantando anche una parte del ritornello. Il 1\u00ba gennaio 2011 Lady Gaga ha rivelato su Twitter un'altra parte del tessto, confermando successivamente che il singolo sarebbe stato commercializzato dal 13 febbraio 2011. La pubblicazione del singolo \u00e8 stata infine anticipata all'11 febbraio.\nDurante i Grammy Awards 2011 la cantante ha rivelato che per comporre \"Born This Way\" si \u00e8 ispirata a Whitney Houston, immaginandosela mentre la cantava.\nCopertina.\nL'8 febbraio 2011, Lady Gaga scrisse sulla sua pagina Twitter le parole francesi \"Trois Jours\" (Tre giorni) e post\u00f2 un'immagine della copertina del singolo ufficiale. Charlie Amter lo descrisse come un'imitazione dei classici copridischi degli anni ottanta o settanta. In essa, la cantante \u00e8 fotografata nuda in bianco e nero, truccata abbondantemente intorno agli occhi in stile egiziano, e con delle protesi appuntite attaccate alle spalle e sulla fronte. Il critico Archana Ram, dalla stessa pubblicazione, ha riscontrato alcune analogie tra il copridisco artistico di \"Born This Way\" e la copertina del singolo \"2 Hearts\" di Kylie Minogue nel 2007. Nicole Eggenberger di \"OK!\" ha descritto l'opera come un bilancio perfetto tra \"il lato selvaggio\" dell'artista e le sue prospettive modaiole.\nDescrizione.\nSecondo i dati di musica digitale raccolti sul sito Musicnotes.com da Sony/ATV Music Publishing, \"Born This Way\" \u00e8 scritto nella misura di un tempo comune, con un ritmo dance moderato di 120 battiti per minuto. \u00c8 articolato nella tonalit\u00e0 di Fa# maggiore.\nSubito dopo l'uscita del testo musicale, sorse una polemica da parte di alcune comunit\u00e0 asiatiche e ispaniche, tra le quali i gruppi Latino MECha e i Chicanos Unidos Arizona, che ribatterono che l'uso dei termini \"cholo\" e \"orient\" per descrivere le comunit\u00e0 asiatiche e latine fosse offensivo e discriminatorio. In risposta al testo, Robert Paul Reyes di \"NewsBlaze\" sostenne di aver esaltato il valore pro-gay del brano, mentre rimase perplesso per i termini \"cholo\" e \"orient\", chiedendosi: \u00abI Latini possono ritenersi riconoscenti che una superstar bianca, nata privilegiata, lanci un urlo razzista contro la loro comunit\u00e0? Non tutti i Latini sono \"cholas\" nel barrio, alcuni di loro sono professori, scrittori, ingegneri, dottori e infermieri\u00bb. Le stazioni radiofoniche in Malaysia decisero inoltre di alterare il testo musicale censurandone alcune parti, destando l'ira delle associazioni LGBT del luogo.\nRemix.\nUn numero di remix fu commissionato dalla Interscope Records per accompagnare il brano. Un primo involto di remix \u00e8 stato prodotto da LA Riots, Chew Fu e DJ White Shadow. Intitolato \"Born This Way - The Remixes Part 1\", i remix furono lanciati nei formati CD e download digitale il 15 marzo 2011. La seconda parte di remix, uscito esclusivamente in formato digitale il 29 marzo 2011, fu portato avanti da Michael Woods, Grum, Dada Life, Zedd, Bimbo Jones e Twin Shadow.\nVideo musicale.\nIl video \u00e8 stato girato tra il 22 e il 24 gennaio 2011 ed \u00e8 descritto come un'opera \"profonda, cos\u00ec ispiratrice e cos\u00ec incredibilmente bella\". Billy Brasfield, il truccatore che ha lavorato per Lady Gaga in tutti i suoi video, l'ha descritto come \"la cosa pi\u00f9 fantastica di tutti i tempi\", ammettendo di essersi commosso la prima volta che l'ha visto. Il video \u00e8 stato diretto da Nick Knight. La coreografa Laurieann Gibson raccont\u00f2 ad MTV News che il video \u00e8 \"un'esperienza nel cambiare vita, puoi aspettarti il livello pi\u00f9 alto di esecuzione nell'arte musicale e nel ballo... ma rimarrete colpiti\". Lady Gaga lo descrisse dicendo: \"\u00e8 completamente diverso da qualsiasi altra cosa che abbia mai fatto [...] \u00c8 la nascita di una nuova razza.\" Hollywood.com raccont\u00f2 che Lady Gaga trascorse la prima settimana di febbraio a montare il video in un hotel di New York. Garibay spieg\u00f2 che il video \"\u00e8 di una rilevanza culturale, e spera di aiutare le persone reiette, vittime di bullismo. Spera di renderle consapevoli che si \u00e8 bellissimi per quello che si \u00e8\". Lady Gaga fu ispirata dalla pittura di Salvador Dal\u00ed e Francis Bacon e dalle loro creazioni surrealistiche.\nGibson ha detto a MTV News la fonte dietro al video:\n\"Quando l'ha cantata per me, mi ci \u00e8 voluto molto per dar luogo alla forma visuale che avrei potuto darle. E cos\u00ec una notte mi sono svegliato e mi \u00e8 saltata in mente, e ho detto, 'Ce l'ho: metteremo in scena la nascita di una nuova razza.' Gaga stava per dire \"Voglio Nick Knight per questo video.\"\nIl video \u00e8 caratterizzato da una introduzione in cui la cantante si presenta come una Regina, fluttuante nello spazio, che partorisce una razza che non pu\u00f2 provare sentimenti legati all'odio, Gaga nella clip racconta: \nDopo questo discorso Lady Gaga inizia a ballare in un ambiente buio, insieme ad un gruppo di ballo, intervallato da scene che la ritraggono in fase di parto, vestita in giacca, un'ingombrante coda di cavallo e truccata da zombie, insieme a Rick Genest, successivamente Gaga si trova in una specie di fabbrica dove si trovano le uova che ha partorito e infine abbraccia i ballerini con vernice sparsa per terra. Il video si \u00e8 guadagnato due \"nomination\" agli MTV Video Music Awards 2011 nelle categorie \"Best Female Video\" e \"Best Video with a message\" e ha riportato in entrambe la vittoria. Il video ha ottenuto la certificazione Vevo, avendo superato le 100 milioni di visualizzazioni su YouTube e Vevo.\nAccoglienza.\nIl video musicale di \"Born This Way\" ha incontrato un responso prevalentemente positivo fra i critici musicali. James Montgomery di MTV ha esaltato l'intera adozione del Creazionismo, aggiungendo che \u00abun po' ha senso, un po' non ne ha, ma al 100% questo non importa molto. Questa \u00e8 Gaga nel suo pi\u00f9 straordinario, pi\u00f9 fuori dal comune, essere Gaga\u00bb.\nAccoglienza.\nIl brano ha ricevuto parecchie critiche positive. Michael Cragg del giornale britannico \"The Guardian\" ha detto: \u00ab\u00c8 uno dei singoli pop pi\u00f9 attesi, pi\u00f9 twittati e oggetto di discussione nei blog. Il titolo fu annunciato pi\u00f9 di sei mesi prima, con il leak del testo attuato dalla stessa Lady Gaga. Elton John l'ha definita \"il nuovo inno gay\", Justin Bieber e James Blunt hanno provato ad immaginare come sarebbe stata, mentre altri hanno criticato le terminologie razziali presenti nel testo fino alla premi\u00e8re radiofonica. \"Born This Way\" \u00e8 martellante, quasi un inno da discoteca fino a quando il ritornello ti calpesta come il peso di un abito di carne scartata. Liricamente, \u00e8 tutto sull'amare se stessi, che all'interno del contesto musicale ridicolo dei giorni nostri, suona molto meno pesante di quanto non suggerirebbe\u00bb.\nIl \"Los Angeles Times\" ha scritto: \u00abLa nuova canzone di Gaga \u00e8 la perfetta espressione di questa cultura fuorilegge. \"Don't be a drag/just be a queen\", canta con la sua potente voce, puntando i suoi fans lontano dall'immagine del travestito sgargiante, e pi\u00f9 verso una forma di benessere e di celebrazione individuale. Imita il rap di \"Vogue\", ma dove la canzone di Madonna ha celebrato gli artisti di Harlem e le stelle come lei, ponendosi in una posa difensiva, Lady Gaga offre un aggiornamento intelligente sul concetto ideato da Benetton (\"You're black, white, beige, chola descent, you're Lebanese, you're orient\"). Quando Madonna ha registrato \"Vogue\" e \"Express Yourself\", che \"Born This Way\" ricorda, l'argomento principale era quello della forma che la liberazione avrebbe dovuto assumere negli ambienti liberali. Il momento di Gaga \u00e8 diverso: \"Born This Way\" suggerisce agli emarginati di rifare il mondo a loro immagine e somiglianza, perch\u00e9 la societ\u00e0 non ha bisogno di cambiare, ma solo di aprire di pi\u00f9 le proprie porte. Born This Way turba attraverso un percorso affidabile: la sua produzione. Pi\u00f9 intrigante ancora, \u00e8 la base sonora creata da Gaga e i suoi co-produttori: Fernando Garibay e DJ White Shadow. Anche se non si avvicinano al lavoro fatto con RedOne, \"Born This Way\" nei suoi quattro minuti miscela diversi generi: un pizzico di dubstep, il tonfo della disco HI-NRG, e una ripartizione che prende in prestito dalla pista da ballo latina che Garibay aveva gi\u00e0 affrontato con Enrique Iglesias. La diversit\u00e0 pu\u00f2 essere la causa politica preferita di Gaga, ed \u00e8 qualcosa che la musica in s\u00e9 compie, almeno nello spazio utopico di un buon vecchio club sudato\u00bb.\nLa rivista \"Rolling Stone\" ha scritto: \u00ab\"Born This Way\" \u00e8 molto di pi\u00f9 dell'attesissimo ritorno di Lady Gaga in radio, ma \u00e8 un evento, una dichiarazione, il brano pi\u00f9 atteso nella storia della musica registrata, o almeno dopo \"Hold It Against Me\"\u00bb.\nEsibizioni dal vivo.\nLady Gaga ha confermato durante una puntata di \"The Ellen DeGeneres Show\" che avrebbe eseguito \"Born This Way\" il 13 febbraio 2011 in occasione dei Grammy Awards, manifestazione alla quale la cantante si \u00e8 presentata all'interno di un enorme uovo di plastica, trasportata da alcuni modelli. Sul palco, la pop star \u00e8 uscita dall'uovo per eseguire la sua performance con un look che prevedeva un top lucido color nudo, una gonna lunga ed un cappello, oltre all'applicazione di spalle appuntite e corna in faccia. Durante l'esibizione un organo, decorato con delle teste di alcuni manichini in cera, \u00e8 emerso dal pavimento e Gaga lo ha suonato. Prima della fine della canzone, Gaga si \u00e8 levata mantello e cappello, ed ha concluso l'esibizione imitando con la sua mano, la forma di una zampa. Secondo Gaga, la performance era ispirata al canto gregoriano a alla danza di Martha Graham e Alvin Ailey. Jocelyn Vena di MTV ha ritenuto che la performance di Gaga sia stata \"sorprendente\" rispetto a quelle precedenti. Soraya Roberts del \"New York Daily News\" \u00e8 rimasto deluso dall'\"attesissima performance\", ritenendola troppo simile agli show del \"Blond Ambition Tour\" di Madonna. Jason Lipscultz, per \"Billboard\", ha descritto l'esibizione come \"viva\", giudicando l'entrata in scena di Gaga all'interno dell'uovo come uno dei momenti migliori dei Grammy Awards. Jennifer Armstrong, per \"Entertainment Weekly\", ha elogiato l'esibizione considerandola uno dei punti salienti dello show, anche se con delle influenze di Madonna. Matthew Perpetua di \"Rolling Stone\" ha concordato che \"non \u00e8 una sorpresa che la performance di Lady Gaga del suo nuovo singolo sia stato lo spettacolo pi\u00f9 bizzarro e d'impatto della serata\".\nDa febbraio 2011 \"Born This Way\" \u00e8 stata aggiunta alla scaletta del \"Monster Ball Tour\". Nel maggio dello stesso anno Lady Gaga ha promosso il brano presso lOprah Winfrey Show\" (per l'occasione in veste acustica insieme a \"Yo\u00fc and I\") il \"Graham Norton Show\", dove ha chiuso lo spettacolo stesso, e il \"Radio 1's Big Weekend\" a Carlisle, dove ha ricoperto il ruolo di aprtura del concerto. Gaga ha cantato la canzone anche durante l'ultima stagione del \"Saturday Night Live\", un concerto di \"Good Morning America\", la sesta stagione di \"Germany's Next Topmodel\", ed all'Europride 2011 a Roma. Un medley di \"Judas\" e \"Born This Way\" \u00e8 stato il live di chiusura del \"Paul O'Grady Live\" di Londra. Come esibizione di chiusura dei MuchMusic Video Awards tenuti a Toronto il 19 giugno 2011, Lady Gaga ha cantato \"Born This Way\", mentre agli MTV Video Music Aid Japan, Lady Gaga ha cantato \"Born This Way\" e \"The Edge of Glory\". Durante il \"Born This Way Ball\" del 2012, Gaga eseguiva la canzone indossando un vestito in vernice di Armani color nudo, ed iniziava l'esibizione uscendo da una riproduzione gonfiabile di una donna incinta. All'' del 2014, Gaga ha cantato \"Born This Way\" eseguendola in versione acustica al pianoforte.\nAltre versioni.\nIl 3 marzo 2011, durante il concerto di Toronto, in Canada, Lady Gaga si esib\u00ec con una versione ridotta di \"Born This Way\" insieme a Maria Aragon, una bambina di dieci anni diventata virale per aver eseguito una cover del brano, e successivamente pubblic\u00f2 il video sul suo sito ufficiale. Gaga \u00e8 stata ospite su Radio Hot 103, dove ha cantato il ritornello di \"Born This Way\" in collegamento al telefono. Maria Aragon si \u00e8 esibita con la canzone anche nel programma americano di Ellen DeGeneres il 23 febbraio 2011.\nLa canzone \u00e8 stata anche interpretata da Katy Perry il 7 marzo 2011 durante il suo \"California Dreams Tour\" a Parigi. Il cast di Glee ha annunciato che \"Born This Way\" sarebbe stata inserita in un episodio a tema della seconda stagione. L'episodio \u00e8 chiamato \"Born This Way\" ed \u00e8 stato il diciottesimo della seconda stagione. \u00c8 stato trasmesso su Fox nell'aprile 2011.\nIl 25 marzo 2011 Lady Gaga ha pubblicato sul suo sito web una versione alternativa di \"Born This Way\" chiamata \"Born This Way Country Road Version\", la quale \u00e8 stata pubblicata il 5 aprile 2011 su iTunes, ed una parte del ricavato dalle vendite \u00e8 stato donato all'associazione GLSEN (Gay, Lesbian and Straight Education Network). Sempre il 25 marzo, Starsmith ha realizzato un remix della canzone, che \u00e8 apparso nella compilation \"Songs for Japan\".\nSuccesso commerciale.\n\"Born This Way\", grazie a oltre un milione di copie vendute in cinque giorni, \u00e8 diventato il singolo che ha venduto pi\u00f9 velocemente su iTunes.\nI primi dati di vendita sono arrivati dagli Stati Uniti, in cui il brano ha venduto circa 448.000 copie nei primi tre giorni, debuttando direttamente alla prima posizione della classifica statunitense e divenendo la millesima canzone a raggiungerne la vetta. \"Born This Way\" ha anche infranto il record come maggior numero di ascolti contemporanei in radio con un'audience di 78,5 milioni di spettatori. \u00c8 inoltre entrato alla numero 14 nella classifica pop, basata sull'airplay, essendo stata mandata in onda volte in due soli giorni. La canzone \u00e8 battuta solo da \"Dreamlover\" di Mariah Carey, che fece la sua entrata alla dodicesima nel 1993. Mantiene la vetta sia sulla \"Billboard\" Hot 100 sia sulla Hot Digital Songs e vende altre copie nella sua seconda settimana, con un aumento di vendite del 14%. Rimane alla vetta anche nella terza, nella quarta, nella quinta e nella sesta settimana, con rispettivamente altri , , e download. Il singolo, a marzo, ha raggiunto anche il nono posto tra le suonerie pi\u00f9 scaricate negli Stati Uniti della settimana.\nAl 3 luglio 2011 il brano ha venduto copie negli Stati Uniti, divenendo il quarto miglior singolo di met\u00e0 anno. A febbraio 2018, invece, le copie vendute risultano .\nIn Regno Unito ha debuttato alla posizione numero tre della classifica dei singoli vendendo circa copie legali in solo 34 ore. In Francia, debutta, invece, alla 2\u00aa posizione con una vendita pari a copie. \u00c8 il primo singolo di Lady Gaga a debuttare al primo posto in nove nazioni in appena due settimane."}
{"id": "3336707", "revid": "106872", "url": "https://it.wikipedia.org/wiki?curid=3336707", "title": "AS-11 Kilter", "text": ""}
{"id": "3336710", "revid": "106872", "url": "https://it.wikipedia.org/wiki?curid=3336710", "title": "AS-12 Kegler", "text": ""}
{"id": "3336713", "revid": "640389", "url": "https://it.wikipedia.org/wiki?curid=3336713", "title": "Indice di sviluppo umano (Rapporto 2009)", "text": "Il rapporto per il 2009 del rapporto sullo sviluppo umano riporta che, in generale l'Indice di sviluppo umano con i dati del 2007. \u00c8 stato pubblicato il 5 ottobre 2009 con il titolo \"Overcoming barriers: Human mobility and development\". La maggior parte dei dati usati nel rapporto sono del 2007 o precedenti e quindi l'indice di sviluppo umano (HDI) \u00e8 da considerarsi relativo all'anno 2007.\nRapporto 2009 (dati 2007).\nIn base al valore dell'indice i paesi sono suddivisi in quattro macrogruppi:\nNelle tabelle seguenti, una freccia verde () rappresenta un miglioramento della posizione in classifica rispetto al rapporto precedente, una freccia rossa () rappresenta un peggioramento in classifica, mentre una linea blu () rappresenta il mantenimento della posizione precedente. Segue il numero di posizioni guadagnate o perse.\nPrimi 22 Paesi.\nIl seguente elenco tiene conto del rapporto sullo sviluppo umano del 2009, calcolato su dati 2007, pubblicato il 5 ottobre 2009.\nPaesi non presenti nella classifica.\nI seguenti paesi membri dell'ONU o parzialmente riconosciuti dallo stesso, non sono presenti nella classifica 2007 dell'Indice di sviluppo umano, per impossibilit\u00e0 nel reperire i dati necessari.\nAfrica\nAmerica\nAsia\nEuropa\nOceania\n(*) Paesi non membri dell'ONU, solo parzialmente riconosciuti.\n(**) Paese riconosciuto da gran parte degli stati europei, dagli Stati Uniti e dal Giappone.\n(#) La Citt\u00e0 del Vaticano ha lo status di osservatore non membro dell'ONU."}
{"id": "3336715", "revid": "1522738", "url": "https://it.wikipedia.org/wiki?curid=3336715", "title": "Chan Lee", "text": ""}
{"id": "3336717", "revid": "106872", "url": "https://it.wikipedia.org/wiki?curid=3336717", "title": "AS-13 Kingbolt", "text": ""}
{"id": "3336721", "revid": "106872", "url": "https://it.wikipedia.org/wiki?curid=3336721", "title": "AS-14 Kedge", "text": ""}
{"id": "3336726", "revid": "106872", "url": "https://it.wikipedia.org/wiki?curid=3336726", "title": "AS-15 Kent", "text": ""}
{"id": "3336730", "revid": "287204", "url": "https://it.wikipedia.org/wiki?curid=3336730", "title": "Santuario della Madonna della Neve (Auro)", "text": "Il santuario della Madonna della Neve \u00e8 una chiesa di Auro, frazione di Casto, in provincia di Brescia.\nCostruita nella met\u00e0 del Cinquecento in onore di un'apparizione mariana, \u00e8 stata poi restaurata e abbellita nel Settecento. Vi si conserva il \"Sant'Antonio Abate\" del Moretto, al terzo altare destro, e due organi settecenteschi inseriti in elaborate ancone lignee.\nStoria.\nIl santuario viene costruito a partire dal 1527 dopo un'apparizione della Madonna. L'edificio \u00e8 stato in seguito abbellito con nuove decorazioni, in particolare nel Settecento, quando sono stati eseguiti gli stucchi ancora oggi presenti all'interno. Nello stesso periodo vengono installati i due organi.\nIl santuario \u00e8 ancora oggi funzionante e vi si organizza annualmente una \"settimana mariana\" con incontri di preghiera e cerimonie.\nStruttura e opere.\nL'esterno del santuario appare molto semplice, con facciata a capanna. Sul retro si eleva un piccolo campanile. L'interno \u00e8 a navata unica coperta da volta a botte, con tre cappelle per lato.\nLa volta \u00e8 ricoperta da elaborate cornici in stucco contenenti affreschi. Il muro di controfacciata e la seconda cappella destra sono occupate dalle due grandi ancone lignee degli organi, realizzate nel Settecento dalla famiglia Pialorsi.\nAl terzo altare destro si trova il \"Sant'Antonio Abate\" del Moretto, eseguito dopo il 1530. L'opera, di notevole pregio artistico e collocabile all'apice della produzione del pittore, presenta caratteri molto pi\u00f9 liberi rispetto alle opere coeve e la causa, probabilmente, \u00e8 da ricercare nella committenza di provincia, per la quale il Moretto poteva esprimere con pi\u00f9 tranquillit\u00e0 il suo estro artistico. La tela \u00e8 stata anche definita l'archetipo della pittura seicentesca bresciana, ricca di movimenti, contrasti, volumi poderosi e segni violenti."}
{"id": "3336732", "revid": "106872", "url": "https://it.wikipedia.org/wiki?curid=3336732", "title": "AS-16 Kickback", "text": ""}
{"id": "3336734", "revid": "106872", "url": "https://it.wikipedia.org/wiki?curid=3336734", "title": "AS-17 Krypton", "text": ""}
{"id": "3336736", "revid": "546098", "url": "https://it.wikipedia.org/wiki?curid=3336736", "title": "Statua di Bouazizi Mohammed", "text": ""}
{"id": "3336737", "revid": "106872", "url": "https://it.wikipedia.org/wiki?curid=3336737", "title": "AS-18 Kazoo", "text": ""}
{"id": "3336739", "revid": "76963", "url": "https://it.wikipedia.org/wiki?curid=3336739", "title": "Greg Pak", "text": "Lo scrittore \u00e8 conosciuto per avere scritto le storie su Hulk a partire dal 2006. Lavora alla Marvel Comics dal 2004 e a partire dal 2005 ha un contratto in esclusiva con la Marvel.\nI suoi lavori pi\u00f9 conosciuti sono \"Planet Hulk\", il crossover \"World War Hulk\", la serie su Ercole \"Incredible Hercules\" (scritta assieme a Fred Van Lente) e \"\"."}
{"id": "3336741", "revid": "106872", "url": "https://it.wikipedia.org/wiki?curid=3336741", "title": "AS-19 Koala", "text": ""}
{"id": "3336743", "revid": "1543377", "url": "https://it.wikipedia.org/wiki?curid=3336743", "title": "Dean Shiels", "text": ""}
{"id": "3336745", "revid": "767487", "url": "https://it.wikipedia.org/wiki?curid=3336745", "title": "Kasper Lorentzen", "text": "Carriera.\nClub.\nDebutta nella massima serie danese con la maglia del Broendby IF nel 2006, rimanendovi per tre stagioni.\nNel 2009 passa al Randers con cui continua a giocare nel massimo campionato e nelle competizioni europee (partecipando sia nel 2009 che nel 2010 ai preliminari di Europa League).\nNazionale.\nHa fatto parte di tutte le nazionali giovanili della Danimarca, compresa l'Under 21, con la quale ha segnato 4 reti in 13 incontri.\nDal 2010 fa parte del giro della Nazionale maggiore. Il 12 ottobre 2010 ha segnato la sua prima rete nella gara valida per le qualificazioni a Euro 2012 vinta per 2-0 contro Cipro."}
{"id": "3336749", "revid": "1543377", "url": "https://it.wikipedia.org/wiki?curid=3336749", "title": "Morten Pedersen", "text": "Carriera.\nGiocatore.\nClub.\nPedersen inizi\u00f2 la carriera giocando con la maglia dello Storsteinnes, prima di trasferirsi ai danesi del Br\u00f8ndby nel 1990. La sua avventura con la nuova squadra si concluse per\u00f2 dopo 18 incontri in due anni. Nel 1992 torn\u00f2 infatti in patria, per giocare con la maglia del Troms\u00f8: rimase al club fino al 1996, quando fu ingaggiato dal Brann. Rimase in questa squadra per una sola stagione, prima di tentare nuovamente la fortuna all'estero: stavolta si leg\u00f2 ai tedeschi del Borussia M\u00f6nchengladbach.\nAnche l'esperienza tedesca, per\u00f2, non fu fortunata e il calciatore torn\u00f2 quindi in Norvegia, firmando per il Rosenborg. Pedersen vinse con il club la Tippeligaen 1998 e, l'anno seguente, fu ceduto in prestito al V\u00e5lerenga. Esord\u00ec per il nuovo club l'8 agosto 1999, giocando da titolare nella sconfitta casalinga per due a uno contro il Brann.\nNel 2000 tent\u00f2 nuovamente l'avventura all'estero e firm\u00f2 per il Gent, squadra allenata dal connazionale Trond Sollied. Esord\u00ec il 13 agosto dello stesso anno, nella sconfitta per sei a due in casa del Club Brugge. Il 27 agosto segn\u00f2 la sua unica rete in campionato per il club, contribuendo al successo per quattro a uno in casa dello Aalst. Gioc\u00f2 per alcuni anni in Belgio, ma il suo spazio diminu\u00ec progressivamente.\nTorn\u00f2 al Troms\u00f8 nel 2003, nello stesso anno in cui Ole Martin \u00c5rst fece il suo ritorno al club. Nell'ultima gara casalinga della Tippeligaen 2006 sub\u00ec un grave infortunio, che ad agosto 2007 lo obblig\u00f2 ad annunciare il suo ritiro dal calcio giocato. Gli fu tributata una festa per l'addio al calcio prima della partita contro l'Odd Grenland del 2 settembre.\nAllenatore.\nNel 2008, divent\u00f2 allenatore del Tromsdalen. Il 25 novembre 2010, la societ\u00e0 annunci\u00f2 di non voler rinnovare il suo contratto, in scadenza proprio al termine di quella stagione."}
{"id": "3336760", "revid": "110157", "url": "https://it.wikipedia.org/wiki?curid=3336760", "title": "Staraja Vi\u010duga", "text": "Staraja Vi\u010duga (in russo \"vecchia Vi\u010duga\") \u00e8 una cittadina della Russia europea centrale, situata nella oblast' di Ivanovo; appartiene amministrativamente al \"rajon\" Vi\u010dugskij.\nSi trova nella parte settentrionale della \"oblast'\" a breve distanza dal corso del Volga, a breve distanza dalla cittadina di Vi\u010duga."}
{"id": "3336763", "revid": "1522738", "url": "https://it.wikipedia.org/wiki?curid=3336763", "title": "Billy Gilbert (personaggio)", "text": ""}
{"id": "3336773", "revid": "729019", "url": "https://it.wikipedia.org/wiki?curid=3336773", "title": "Vojska Srbije", "text": "Le Forze armate della Serbia (in serbo: \"Bojcka \u0421\u0440\u0431\u0438\u0458\u0435 / Vojska Srbije\") \u00e8 la forza militare della Serbia, costituita dall'Esercito terrestre, dall'Aeronautica militare e difesa aerea e dal Comando di formazione.\nLa politica e la struttura di comando.\nNeutralit\u00e0 armata.\nLa Serbia segue la dottrina della neutralit\u00e0 armata,pur partecipando ad alcune missioni di pace delle Nazioni Unite. Questa dottrina militare \u00e8 simile a quella della Svezia.\nLa dottrina della neutralit\u00e0 ha obbligato la Serbia a rimanere neutrale in tempo di pace o in caso di una guerra. \nLa Costituzione della Serbia prevede la non-entrata in guerra come un aggressore a uno stato sovrano o come difensore di un altro paese. L'utilizzo dei suoi militari \u00e8 limitato in caso di attacco alla sovranit\u00e0 della Serbia. Controversa \u00e8 per\u00f2 la posizione delle Forze armate serbe in Kosovo infatti la maggioranza dei cittadini ritiene necessaria la presenza di esse mentre \"de facto\" esse sono state espulse dopo la guerra del 1999 quando la regione \u00e8 sotto protettorato UNMIK.\nBilancio.\nLa spesa corrente militare della Serbia \u00e8 il 2,1% del PIL. Oltre il 30% del budget \u00e8 speso per le sole pensioni. La modernizzazione dell'esercito infatti richieder\u00e0 molte spese aggiuntive in futuro. Per promuovere un uso efficiente dei fondi, una Revisione ha contribuito a eliminare i servizi superflui, aumentare la manovrabilit\u00e0 e diminuire tempo di risposta. Il numero di personale \u00e8 stato ridotto in modo significativo. Un obiettivo fondamentale della riforma \u00e8 l'abolizione della leva per passare ad una forza del tutto professionale, entro il 2011. L'80% dei militari \u00e8 composto da soldati professionisti e questa percentuale salir\u00e0 al 90% entro la fine del 2010.\nOrganizzazione.\nLo Stato Maggiore delle Forze Armate della Serbia \u00e8 composto dai pi\u00f9 alti funzionari di classifica ed \u00e8 responsabile del comando strategico. L'attuale capo di Stato Maggiore \u00e8 il Ten. Gen. Miloje Miletic. Il comando tattico e operativo \u00e8 suddiviso in tre rami: \nI cittadini della Serbia non sono pi\u00f9 soggetti al servizio militare obbligatorio dal 1 \u00b0 gennaio 2011.\nMantenimento della pace.\nLa Serbia prende parte a diverse missioni ONU in Africa. Il corpo medico serbo partecipa in Congo dal marzo del 2003. Con la decisione del parlamento serbo \u00e8 stata per la prima volta approvata la partecipazione delle forze armate in due missioni di pace dell'Unione europea: la missione Atalanta, contro la pirateria nelle acque della Somalia, e la missione di addestramento delle forze di sicurezza somale in Uganda.\nStoria dell'Esercito serbo.\nLa prima formazione militare in Serbia data pi\u00f9 di 1500 anni, quando Vlastimir di Serbia form\u00f2 il primo stato serbo medievale di Ra\u0161ka nel VII sec. d.C. Nei secoli successivi si sarebbe evoluto un fortissimo esercito panbalcanico che raggiunse l'apice della sua forza nell'Impero serbo, uno dei pi\u00f9 grandi imperi in Europa dall'attuale Slovenia all'Attica e al Mar Nero comprendendo praticamente l'intera penisola balcanica. \nL'invasione ottomana ridusse la potenza dell'impero e durante la Battaglia di Maritsa dove cadde la maggior parte della nobilt\u00e0 serba. La nobilt\u00e0 separ\u00f2 l'impero in vari stati pi\u00f9 piccoli di cui il pi\u00f9 grande fu la Serbia Moravica. Il regno era governato da Stefan Lazarevi\u0107 che introdusse moderne tattiche militari e armi da fuoco al suo esercito tuttavia la nuova tecnologia non pot\u00e9 difendere il regno dalla superiorit\u00e0 numerica dell'Impero Ottomano. Gli Ottomani soppressero la formazione di uno stato serbo con il suo esercito dal 1540 fino al 1804, anno della prima rivolta serba. \nLa prima rivolta serba del 1804 port\u00f2 alla vittoria serba nelle battaglie di Ivankovac, Misar, Deligrad e Belgrado e port\u00f2 alla creazione del Principato di Serbia nel 1817. La successiva seconda rivoluzione serba port\u00f2 al pieno riconoscimento dell'autogoverno serbo e alla costituzione del Regno di Serbia. \nAll'inizio del 20 \u00b0 secolo la leadership serba prevedeva la possibilit\u00e0 di attaccare l'Austria-Ungheria. Di conseguenza, a partire dal 1901, tutti i serbi di sesso maschile di et\u00e0 compresa tra 21-46 sono stati responsabili del servizio militare obbligatorio.13 anni dopo, nel 1914, Austria-Ungheria attacc\u00f2 la Serbia segnando l'inizio della prima guerra mondiale.\nLa Serbia resistette eroicamente ben tre invasioni consecutive da parte dell'Austria, vincendo le prime vittorie importanti della guerra per gli alleati, ma infine fu sopraffatta dalle forze combinate degli Imperi centrali (Germania, Austria-Ungheria e Bulgaria)."}
{"id": "3336774", "revid": "124123", "url": "https://it.wikipedia.org/wiki?curid=3336774", "title": "Galattorio di Lescar", "text": "Biografia.\nDi Galattorio si sa che partecip\u00f2 nel 506 al concilio di Agde con il nome di \"Galactorius, episcopus de Benarno\" a fianco dei vescovi Grato di Oloron e Graziano di Dax, cos\u00ec come di altri delegati delle diocesi di Tarbes e di Aire. Il suo episcopato \u00e8 attestato e della sua diocesi si diceva che fosse stata da lui ben amministrata.\nLeggenda.\nLa leggenda, narrata nel \"Breviario di Lescar\" (1541), parla di Galattorio che combatte i Visigoti a Mimizan alla testa di un gruppo di armati per portare soccorso a re Clodoveo I. Fatto prigioniero, avrebbe trovato la morte come martire nel 506, essendosi rifiutato di abiurare la fede cattolica.. Una chiesa sarebbe stata eretta in suo onore nel VI secolo sul luogo del martirio, chiesa che fu sostituita dal campanile a portico della chiesa di Santa Maria di Mimizan.\nInterpretazione.\n\u00c8 difficilmente concepibile che il santo abbia potuto, a parte una possibile simpatia verso Clodoveo I, prendere le armi contro Alarico II, che aveva manifestato la sua tolleranza verso i cattolici autorizzandoli a tenere un concilio. \u00c8 pi\u00f9 logico immaginare che Galattorio, trovandosi a Mimizan verso il 507 per incontrare il vescovo di Bordeaux, si sia imbattuto nelle truppe visigote che, in rotta dopo la sconfitta di Vouill\u00e9 ad opera dei Franchi, stavano cercando di raggiungere velocemente i Pirenei. Certamente umiliati dalla sconfitta, ostili alla dottrina cattolica e animati da spirito di rivalsa, i soldati visigoti avrebbero messo a morte il povero vescovo di Lescar.\nCulto.\nLe reliquie di Galattosio furono conservate fino alla Riforma in una cassa situata sull'altare principale della Cattedrale di Nostra Signora dell'Assunzione a Lescar, poi scomparvero senza che si sia mai saputo come e perch\u00e9, probabilmente distrutte o nascoste.\nLa sua Memoria liturgica cade il 27 luglio."}
{"id": "3336775", "revid": "439868", "url": "https://it.wikipedia.org/wiki?curid=3336775", "title": "Mu\u1e25ammad Bad\u012b\u02bf", "text": "Mohammed Badi' (Mu\u1e25ammad Bad\u012b\u02bf) \u00e8 l'ottava Guida generale () dei Fratelli Musulmani egiziani. Ha diretto la filiale egiziana dell\"'Organizzazione islamista internazionale\" dal 2010. \nPrima di diventare Guida generale, Bad\u012b\u02bf \u00e8 stato membro del Consiglio direttivo del gruppo, l'Ufficio della Guida (\"Maktab al-irsh\u0101d\") dal 1996. \nBiografia.\nSi \u00e8 laureato in medicina veterinaria al Cairo nel 1965. Lo stesso anno, fu arrestato per la prima volta, assieme a Sayyid Qutb, per la sua militanza politica nella \"Fratellanza Musulmana\", durante un rastrellamento a livello nazionale di attivisti della stessa. &lt;br&gt;\nFu condannato a 15 anni di carcere da un tribunale militare.\nFu liberato sulla parola nel 1974, insieme a quasi tutti gli altri prigionieri, dal nuovo presidente egiziano, Anwar al-Sadat.\nBad\u012b\u02bf ha quindi concluso gli studi e ha iniziato una carriera di insegnamento presso varie universit\u00e0 egiziane, continuando a lavorare a tempo parziale come professore di \"Patologia veterinaria\" nella scuola veterinaria dell'Universit\u00e0 di Beni Sueyf.\nViene arrestato una seconda volta nel 1998 e condannato a 5 anni, ma viene liberato un anno prima del termine della pena, nel 2003.&lt;br&gt;\nIn occasione della vittoria alle elezioni parlamentari egiziane del 2011-2012 del Partito Libert\u00e0 e Giustizia (emanazione della Fratellanza), Mu\u1e25ammad Bad\u012b\u02bf ha dichiarato pubblicamente la volont\u00e0 del movimento che egli presiedeva di dar nuova vita a un califfato, retto dalla \"Shari'a\".\nIl 4 luglio 2013, all'indomani del golpe egiziano del 2013, viene diffusa la notizia di un suo arresto, smentito subito dopo da una sua apparizione in pubblico, in cui proclama la sua lealt\u00e0 e quella dei Fratelli Musulmani nei confronti del Presidente della Repubblica, Mohamed Morsi, deposto e arrestato su disposizione del Consiglio Supremo delle forze armate. Bad\u012b\u02bf viene effettivamente arrestato il 20 agosto e mostrato dalla tv di Stato egiziana. Posto sotto processo con l'accusa di avere fomentato gli scontri che seguirono il colpo di Stato, viene condannato a morte in primo grado insieme ad altri 683 imputati il 28 aprile 2014.\nSuo figlio Ammar, ingegnere informatico di 38 anni, \u00e8 stato assassinato al Cairo il 16 agosto 2013, ucciso da un colpo d'arma da fuoco, in piazza Ramses, durante la repressione delle proteste messe in atto dai sostenitori di Morsi."}
{"id": "3336776", "revid": "339392", "url": "https://it.wikipedia.org/wiki?curid=3336776", "title": "Simone da Locarno", "text": ""}
{"id": "3336780", "revid": "767487", "url": "https://it.wikipedia.org/wiki?curid=3336780", "title": "Kengis", "text": "Kengis \u00e8 una piccola comunit\u00e0 rurale nell'estremo nord della Svezia, molto vicina al confine finlandese. \nKengis fa parte della cittadina di Pajala, capoluogo del comune omonimo, nella contea di Norrbotten."}
{"id": "3336781", "revid": "96758", "url": "https://it.wikipedia.org/wiki?curid=3336781", "title": "Pelletteria", "text": ""}
{"id": "3336790", "revid": "716642", "url": "https://it.wikipedia.org/wiki?curid=3336790", "title": "Giorgi Navalovski", "text": "Carriera.\nClub.\nDopo aver giocato con varie squadre di club, nel 2010 si trasferisce al Volga Ni\u017enij Novgorod, squadra del campionato russo.\nNazionale.\nConta 40 presenze con la nazionale georgiana."}
{"id": "3336791", "revid": "599013", "url": "https://it.wikipedia.org/wiki?curid=3336791", "title": "Zden\u011bk Kro\u010da", "text": "Carriera.\nClub.\nTescoma Zl\u00edn.\nDal 1986 fa parte delle giovanili dello Zl\u00edn che nel corso degli anni cambier\u00e0 diverse denominazioni. Dopo essersi fatto tutta la trafila delle giovanili nel 2000 entra in prima squadra. La squadra milita in Druh\u00e1 Liga dal 1996 e dopo aver concluso diversi campionati al centro classifica nella seconda divisione del calcio ceco nella stagione 2001-2002 lo Zl\u00edn giunge a soli 2 punti dal Dynamo \u010cesk\u00e9 Bud\u011bjovice e la squadra viene promossa in Gambrinus Liga. Il Tescoma Zl\u00edn conclude il campionato al settimo posto con Kro\u010da titolare in difesa. Dopo 3 campionati consecutivi conclusi in centro classifica nella stagione 2006-2007 Kro\u010da viene ceduto in prestito al Sportfreunde Siegen, squadra tedesca. Qui giocher\u00e0 7 incontri siglando una rete. Nel gennaio del 2006 fa un provino coi campioni slovacchi dell'Artmedia, ma viene scartato perch\u00e9 con caratteristiche troppo simili ai giocatori gi\u00e0 nella squadra di Bratislava. Comincia la stagione 2007-2008 da titolare, la squadra giunge in una posizione discreta, rimanendo nella massima serie per un altro anno. Nella stagione 2008-09 il Tescoma Zl\u00edn \u00e8 condannato alla retrocessione in Druh\u00e1 Liga al termine del campionato.\nLuton Town.\nKro\u010da rimane un altro anno prima del termine del contratto che lo porta, il 4 agosto 2010, a firmare per gli inglesi del Luton Town un contratto di un anno pi\u00f9 un'opzione per altri tre anni. Esordisce in squadra il 27 novembre 2010 in Charlot-Luton Town 2-2, partita di FA Cup giocando dal 1\u00ba minuto. Realizza una rete in Conference National, quinto livello del calcio inglese, contro l'Altrincham. Successivamente segner\u00e0 anche contro Newport County e AFC Wimbledon."}
{"id": "3336793", "revid": "1573940", "url": "https://it.wikipedia.org/wiki?curid=3336793", "title": "Brevibora dorsiocellata", "text": "Brevibora dorsiocellata () \u00e8 un pesce osseo d'acqua dolce appartenente alla famiglia Cyprinidae e alla sottofamiglia Labeoninae.\nDistribuzione e habitat.\nSud-Est Asiatico. Diffuso nei corsi d'acqua della Malaysia e di Sumatra. Vive in torrenti e stagni.\nDescrizione.\nLa lunghezza massima \u00e8 di 6\u00a0cm. Sulla pinna dorsale \u00e8 presente una macchia nera. Il corpo \u00e8 allungato, verde-giallastro o verde-grigiastro, le pinne sono pallide. La pinna caudale \u00e8 biforcuta. Una specie simile \u00e8 \"Brevibora cheeya\".\nBiologia.\nComportamento.\nForma piccoli gruppi.\nAlimentazione.\nSi nutre di invertebrati acquatici come vermi, crostacei e insetti.\nRiproduzione.\n\u00c8 oviparo e si riproduce in acque poco profonde. La fecondazione \u00e8 esterna.\nAcquariofilia.\nViene allevato e riprodotto con successo in cattivit\u00e0."}
{"id": "3336800", "revid": "125473103", "url": "https://it.wikipedia.org/wiki?curid=3336800", "title": "Riccardo Pallottini", "text": "Biografia.\nInizi\u00f2 la sua carriera di direttore della fotografia nel 1952 con il film \"Oggi sposi\", uscito l'anno dopo con il titolo \"Era lei che lo voleva!\", dopo un decennio passato a fare esperienza come operatore ed assistente. Il suo ultimo lavoro fu sul set di \"Fuga dall'arcipelago maledetto\" (1982), quando perse la vita proprio durante le riprese precipitando con un piccolo aereo mentre stava effettuando delle riprese per la pellicola; con lui persero la vita anche l'assistente operatore e il pilota dell'aereo. Nel corso della sua carriera ha lavorato spesso con Antonio Margheriti, aiutandolo in vari film fra cui \"Danza macabra\" , \"I lunghi capelli della morte \" e \"Killer Fish - Agguato sul fondo\". \u00c8 stato anche direttore della fotografia di \"Siamo uomini o caporali\", \" Tot\u00f2 cerca pace \" , \"Un turco napoletano\" e \"I due deputati\". Fu anche attore , interprete della pellicola \"Rider\u00e0 (Cuore matto).\""}
{"id": "3336801", "revid": "287204", "url": "https://it.wikipedia.org/wiki?curid=3336801", "title": "Scavalco di Maerne", "text": ""}
{"id": "3336807", "revid": "466539", "url": "https://it.wikipedia.org/wiki?curid=3336807", "title": "Fl\u00e8che du Sud", "text": "Il Fl\u00e8che du Sud \u00e8 una corsa a tappe maschile di ciclismo su strada che si svolge in Lussemburgo, in maggio. Dal 2005 \u00e8 inserita nel calendario dell'UCI Europe Tour, come gara di classe 2.2.\nAlbo d'oro.\n\"Aggiornato all'edizione 2019.\""}
{"id": "3336808", "revid": "339392", "url": "https://it.wikipedia.org/wiki?curid=3336808", "title": "Billy Gylbert", "text": ""}
{"id": "3336814", "revid": "38318590", "url": "https://it.wikipedia.org/wiki?curid=3336814", "title": "Rasbora dorsiocellata", "text": ""}
{"id": "3336817", "revid": "38318652", "url": "https://it.wikipedia.org/wiki?curid=3336817", "title": "Rasbora occhiopunteggiato", "text": ""}
{"id": "3336822", "revid": "709565", "url": "https://it.wikipedia.org/wiki?curid=3336822", "title": "Tarzan, signore della giungla", "text": "Tarzan, signore della giungla (\"Tarzan, Lord of the Jungle\") \u00e8 una serie animata prodotta da Filmation.\nTrama.\nOgni puntata viene introdotta da questa presentazione:\n\"La giungla. qui sono nato e qui i miei genitori persero la vita che ero ancora in fasce. Sarei morto anch'io se non fossi stato trovato da una scimmia amica di nome Kala. Mi adott\u00f2 come se fossi stato suo figlio e mi insegn\u00f2 a vivere nella giungla, imparai subito diventando pi\u00f9 forte giorno per giorno. Condivisi la fiducia e l'amicizia di tutti gli animali della giungla. La giungla \u00e8 ancora bellezza, pericolo e citt\u00e0 perdute piene di uomini malvagi. Questo \u00e8 il mio dominio e io proteggo coloro che entrano qui perch\u00e9 io sono Tarzan, il signore della giungla.\""}
{"id": "3336826", "revid": "228587", "url": "https://it.wikipedia.org/wiki?curid=3336826", "title": "Rogueware", "text": "Un rogueware, anche noto come FraudTool (letteralmente \"strumento di frode\"), \u00e8 una particolare categoria di malware che finge di essere un programma noto, o comunque non malevolo (ad esempio un antivirus), al fine di rubare dati confidenziali o di ricevere denaro. Possono anche avere, al loro interno, funzionalit\u00e0 di adware.\nModalit\u00e0 di installazione.\nSu alcune pagine Internet appaiono dei banner, che contengono un avviso riguardante il proprio PC. Ad esempio:\nL'utente clicca sul banner, che lo porta a una pagina web che descrive una presunta utility necessaria a risolvere il problema. Questa \u00e8 in realt\u00e0 un rogueware, ossia un software fraudolento, che segnaler\u00e0 una serie di problemi sul PC in realt\u00e0 inesistenti. La soluzione indicata \u00e8 quella di acquistare una versione a pagamento del software che per\u00f2 \u00e8 completamente inutile o non esiste. Alcune versioni di questi software non si limitano a mostrare false minacce, ma sono essi stessi a crearle: se si tratta di un falso anti-adware, ad esempio, \u00e8 esso stesso a installare gli adware che poi finge di rilevare.\nSpesso queste applicazioni hanno nomi simili a quelle di antivirus noti, cos\u00ec come l'interfaccia, in modo da rendere l'inganno pi\u00f9 credibile: ad esempio AntiVirus Gold, che ha le stesse iniziali di AVG, o ByteDefender, che ha il nome simile a BitDefender ecc.\nRogue-AV.\nRogue-AV, detto anche FakeAV, \u00e8 un particolare rogueware che finge di essere un antivirus: una volta installato nel computer, finge di trovare uno o pi\u00f9 virus e/o malware. Ovviamente Rogue-AV non effettua una vera scansione, quindi il computer potrebbe essere completamente pulito. Una volta segnalata la presenza di questi falsi malware Rogue-AV generalmente propone di comprare una fantomatica versione a pagamento per disinfettare il computer. Ovviamente non esiste nessuna versione a pagamento e, una volta inseriti i dati della carta di credito e completata la transazione, non si ha accesso a nessuna versione a pagamento."}
{"id": "3336829", "revid": "1788047", "url": "https://it.wikipedia.org/wiki?curid=3336829", "title": "American Institute of Architects", "text": "L'American Institute of Architects (AIA) \u00e8 l'associazione degli architetti degli Stati Uniti. Ha sede a Washington D.C. ed offre ausilio all'istruzione, riqualificazione professionale e sensibilizzazione del pubblico per sostenere la professione dell'architetto e migliorare la sua immagine pubblica. L'AIA collabora anche con altri membri delle associazioni di progettazione e costruzione per aiutare a coordinare il settore edile.\nStoria.\nL'American Institute of Architects venne fondato a New York, nel 1857, da un gruppo di 13 architetti per \"promuovere la perfezione scientifica e la pratica dei suoi membri\" e per \"elevare il prestigio della professione\". Del gruppo facevano parte Charles Babcock, Henry W. Cleaveland, Henry Dudley, Leopold Eidlitz, Edward Gardiner, Richard Morris Hunt, Fred A. Petersen, Jacob Wrey Mould, John Welch, Richard M. Upjohn e Joseph C. Wells mentre Richard Upjohn fu il primo presidente. Essi si riunirono il 23 febbraio 1857 e decisero di invitare altri 16 famosi architetti, fra i quali A.J. Davis, Thomas U. Walter e Calvert Vaux. Prima dell'istituzione dell'organizzazione dell'AIA, chiunque negli Stati Uniti poteva dichiararsi architetto, anche se non aveva frequentato alcuna scuola di architettura.\nRedassero uno statuto e l'associazione nacque il 10 marzo 1857, sotto il nome di \"New York Society of Architects\". Thomas U. Walter, di Filadelfia sugger\u00ec in seguito di cambiare il nome in \"American Institute of Architects\". I membri firmarono il nuovo statuto il 15 aprile 1857, avendo presentato un certificato di incorporazione due giorni prima. Lo statuto venne emendato l'anno seguente aggiungendo \"per promuovere la professione artistica, scientifica e pratica dei suoi membri, per facilitare il loro rapporto di collaborazione ed elevare il prestigio della professione e per unire gli sforzi di coloro che sono impegnati nella pratica dell'architettura per il progresso generale dell'arte \". Gli architetti di altre citt\u00e0 chiesero di poter entrare nell'associazione negli anni 1860 e negli anni 1880 vennero aperte delle sedi locali ad Albany, Baltimora, Boston, Chicago, Cincinnati, Indianapolis, Filadelfia, Rhode Island, San Francisco, St. Louis e Washington D.C.. Nel 2008 l'AIA ha pi\u00f9 di 300 sedi locali sparse per tutti gli Stati Uniti.\nLa sede dell'associazione si trova nell'\"American Center for Architecture\" al 1735 di New York Avenue, NW a Washington D.C. A met\u00e0 degli anni 1960 venne indetto un concorso per la progettazione della nuova sede dell'associazione a Washington. Lo studio \"Mitchell-Giurgola\" si aggiudic\u00f2 il primo premio ma il progetto non venne approvato dalla \"United States Commission of Fine Arts\". Lo studio si dimise dalla Commissione e contribu\u00ec a selezionare \"The Architects Collaborative\" (TAC) per riprogettare l'edificio. Il progetto, portato avanti dai presidi, Norman Fletcher e Howard Elkus, venne approvato nel 1970 e completato nel 1973. In occasione del 150\u00ba anniversario dell'organizzazione, l'edificio venne rinominato, nel 2007, \"American Center for Architecture\" ed \u00e8 ora anche sede dell\"'American Institute of Architecture Students\", l'associazione delle \"Collegiate Schools of Architecture and the National Architectural Accrediting Board\".\nI membri sono pi\u00f9 di 83.500.\nPi\u00f9 o meno annualmente insignisce un architetto del prestigiosa riconoscimento Medaglia d'oro AIA.\nPubblicazioni.\nFino al 2006, anno di cessazione dell'attivit\u00e0, la pubblicazione ufficiale dell'American Institute of Architects era la rivista Architecture, che era stata preceduta dal J\"ournal of the American Institute of Architects\"."}
{"id": "3336831", "revid": "1516087", "url": "https://it.wikipedia.org/wiki?curid=3336831", "title": "AgipGas", "text": "AgipGas \u00e8 stato il marchio che metteva in commercio GPL per uso domestico, industriale, artigianale o agricolo dell'Eni.\nStoria.\nLe origini dell'AgipGas si collocano nel secondo dopoguerra, quando l'ENI, sotto la guida di Enrico Mattei, divenne uno dei protagonisti del miracolo economico italiano. Come per la benzina Supercortemaggiore, anche per questo prodotto verr\u00e0 commercializzato puntando sulla sua provenienza italiana.\nIl marchio storico dell'AgipGas risale al cartellone pubblicitario creato da Federico Seneca (1952) e rappresenta una creatura simile a un gatto con tre sole zampe e con una fiamma sulla coda, simile al Cane a sei zampe dell'Agip. Oggi il marchio \u00e8 \u00e8 stato sostituito da Eni Gas Gpl."}
{"id": "3336832", "revid": "2373", "url": "https://it.wikipedia.org/wiki?curid=3336832", "title": "Agipgas", "text": ""}
{"id": "3336834", "revid": "834", "url": "https://it.wikipedia.org/wiki?curid=3336834", "title": "K\u00e4rp\u00e4t", "text": ""}
{"id": "3336840", "revid": "1812835", "url": "https://it.wikipedia.org/wiki?curid=3336840", "title": "Aldo Protti", "text": "Biografia.\nInizia a farsi conoscere durante la seconda guerra mondiale partecipando alla trasmissione radiofonica \"L'ora del soldato\", che l'EIAR dedicava alle forze armate. \u00c8 poi volontario, sotto la Repubblica Sociale Italiana, nella Guardia Nazionale Repubblicana; non trova invece riscontro una sua presunta militanza nelle brigate nere, che lo avrebbe visto coinvolto in azioni di rastrellamento contro civili e partigiani nella zona della Val di Susa.\nTerminato il conflitto, frequenta il Conservatorio di Parma e nel 1948 vince il concorso nazionale di canto indetto a Bologna dall'ENAL. Il debutto avviene il 9 ottobre 1948 al Teatro Pergolesi di Jesi ne \"Il barbiere di Siviglia\". Nell'aprile del 1950 debutta al Teatro alla Scala in \"Aida\", iniziando una carriera internazionale che lo porter\u00e0 nei pi\u00f9 importanti teatri del mondo.\nOltre alla frequente presenza alla Scala per tutti gli anni cinquanta, particolarmente fortunata \u00e8 la collaborazione con Herbert von Karajan alla Staatsoper di Vienna, dove \u00e8 costantemente presente dal 1957 al 73 in circa 380 recite.. Appare anche a Chicago e in Sudamerica (Caracas, Buenos Aires). Nel 1961 partecipa alla seconda tourn\u00e9e lirica di artisti italiani in Giappone, di cui rimangono le registrazioni video di \"Rigoletto\", \"Aida\", \"Andrea Ch\u00e9nier\" e \"Pagliacci\"..\nImportante \u00e8 anche la collaborazione con la RAI, dall'edizione televisiva di \"Rigoletto\" del 1955, con la regia di Franco Enriquez, a diverse registrazioni radiofoniche: \"La forza del destino\", \"Falstaff\" (Ford), \"Francesca da Rimini\", \"L'olandese volante\", \"La sposa di Corinto\" di Pietro Canonica, \"La morte di Danton\" di Gottfried von Einem, \"Genoveva\" di Schumann. Esegue anche l'oratorio \"La resurrezione di Cristo\" di Lorenzo Perosi. Approda tardivamente nel 1985 con \"Rigoletto\" al Metropolitan di New York, con il quale fa un tour di grande successo negli States.\nD\u00e0 l'addio alle scene nel 1989 con una recita di \"Nabucco\" a Roncole Verdi, davanti alla casa natale del maestro, nell'ambito del Verdianeum Festival che aveva contribuito ad organizzare. Continua a cantare e insegnare fino all'ultima apparizione in pubblico nel 1995, quando riceve il premio Caruso a Lastra a Signa.\nProtti vest\u00ec i personaggi di circa cinquanta opere, con una preferenza per il repertorio verdiano; svolse inoltre una notevole attivit\u00e0 concertistica. L'opera maggiormente eseguita fu \"Rigoletto\", interpretata quattrocentoventicinque volte.\nAttivit\u00e0 politica e controversie.\nNel secondo dopoguerra Protti si iscrisse al Movimento Sociale Italiano, diventandone poi dirigente in ambito cremonese; tra il 1980 e il 1982 sedette nel consiglio della provincia di Cremona.\nNel terzo millennio sorsero polemiche in merito all'opportunit\u00e0 di dedicargli una via nella citt\u00e0 natale, soprattutto in riferimento ai suoi presunti trascorsi nei rastrellamenti repubblichini; non essendo state trovate prove definitive in tal senso e previo parere unanime della commissione toponomastica cremonese, l'intitolazione odonomastica a Protti ha avuto luogo nel 2010 nei pressi della chiesa di Sant'Ilario."}
{"id": "3336841", "revid": "22475", "url": "https://it.wikipedia.org/wiki?curid=3336841", "title": "Stemma di Vienna", "text": "Lo stemma di Vienna, capitale federale dell'Austria, \"mostra una croce bianca su scudo rosso\" (\u00a7 1. (1), Legge sui simboli di Vienna capitale federale). Inizialmente l'attuale stemma era il vessillo con l'aquila a due teste del periodo imperiale. Ogni distretto di Vienna ha il suo stemma, che pu\u00f2 essere impiegato per la rappresentazione del distretto stesso.\nLa \"Legge sui simboli di Vienna capitale federale\", \u00a7 1. (2), prevede una seconda versione dello stemma: \"Lo stemma pu\u00f2 essere utilizzato anche in forma di scudo sul petto di una figura di aquila armata nera e dorata\". Questa forma dello stemma \u00e8 riservata all'utilizzo da parte degli organi della Regione e del \"Land\" di Vienna.\nL'aquila compare anche nel sigillo di Vienna. \u00a7 2. (1) \"Il sigillo di Vienna capitale federale mostra lo stemma nello scudo sul petto di un'aquila. Come leggenda del sigillo \u00e8 da inserire l'ordine delle parole \u00abVienna capitale federale\u00bb o l'indicazione dell'organo del Comune di Vienna o del \"Land\" di Vienna che utilizza il sigillo.\"\nLo stemma e il sigillo pu\u00f2 essere usato soltanto dagli organi del Comune di Vienna o del \"Land\" di Vienna. Bench\u00e9 la legge preveda l'utilizzo dell'aquila a due teste con lo scudo fasciato, si usa scarsamente in pubblico.\nStoria e significato.\nSigillo pi\u00f9 antico.\nLa storia dello stemma di Vienna risale molto indietro nel tempo ed \u00e8 confusa.\nI pi\u00f9 antichi sigilli della citt\u00e0 mostrano un'aquila. L'aquila \u00e8 verosimilmente derivata dallo stemma dei conti Babenberger dell'Austria. Il pi\u00f9 antico sigillo della citt\u00e0 \u00e8 apposto a un documento dell'anno 1228. Ma non \u00e8 chiaro se la citt\u00e0 gi\u00e0 nel 1228 usasse veramente questo sigillo. Un ulteriore sigillo \u00e8 apposto a un documento dell'anno 1239, un altro dell'anno 1281. La citt\u00e0 us\u00f2 controsigilli e sigilli segreti pi\u00f9 piccoli con l'aquila fino al XVI secolo.\nAlla fine del XIII secolo comparve la croce, peraltro non nel sigillo. Una moneta dell'anno 1278 mostra quattro scudi fasciati con la croce. La croce stessa \u00e8 presumibilmente un richiamo alle crociate, alle quali parteciparono anche alcuni viennesi. I colori della croce, argento su rosso, come li mostra il vessillo della carica imperiale, derivano da un libro del 1395 e da allora non sono stati modificati.\nLa citt\u00e0 di Vienna us\u00f2 il sigillo con lo stemma dei Babenberger austriaci, lo scudo fasciato (\"Bindenschield\") rosso-bianco-rosso, dal 1360 fino nel XVII secolo. Ma pare che questo sigillo sia stato usato soltanto per documenti che hanno a che fare con cessioni fondiarie. Ci\u00f2 dipende verosimilmente dal fatto che gli atti riguardanti la terra erano eseguiti direttamente in nome dei conti come proprietari terrieri della citt\u00e0.\nLa prima combinazione dell'aquila con la croce apparve su un sigillo del 1327. Questa forma fu utilizzata in diverse varianti durante il XIV secolo.\nVienna capitale e residenza imperiale.\nIl 26 settembre 1461 l'imperatore Federico III concesse alla citt\u00e0 l'uso di un'aquila a due teste con la corona come stemma e sigillo. Lo scudo fasciato allora non era ancora menzionato. Bench\u00e9 l'aquila fosse in definitiva la doppia aquila imperiale, non era designata come tale. Il nuovo stemma doveva sottolineare la posizione di Vienna come capitale e residenza imperiale. Gi\u00e0 nel 1463 la citt\u00e0 perse questo privilegio a causa della sua infedelt\u00e0 nei confronti dell'imperatore durante varie guerre. L'imperatore adirato trasfer\u00ec i diritti alla citt\u00e0 di Krems, che usa questo stemma fino ad oggi.\nLa citt\u00e0 nel 1465 fece pace con l'imperatore e riottenne il privilegio dello stemma. Stavolta l'aquila in pi\u00f9 era munita dello scudo fasciato con la croce. Se questo fu sanzionato ufficialmente al massimo livello, non \u00e8 chiaro.\nL'aquila bicipite con la corona e lo scudo fasciato con lo croce rimase conservata in questa versione per centinaia di anni fino al 1925. Certamente l'esecuzione e il disegno artistico cambi\u00f2 con il tempo, ma nelle componenti essenziali rimase uguale. In pi\u00f9 di un caso fu usato come stemma lo scudo fasciato, ma il sigillo della citt\u00e0 era sempre con l'aquila.\nCapitale federale.\nDopo la fine della monarchia nel 1918 fu introdotto un nuovo stemma federale. Il consiglio regionale rimase fedele al vecchio stemma, tuttavia nel febbraio 1925 dopo un lungo dibattito fu introdotto un nuovo stemma. Lo stemma ufficiale divent\u00f2 lo scudo fasciato con la croce d'argento su sfondo rosso. In un'ulteriore decisione fu adottato l'uso dell'aquila semplificata a una testa con lo scudo, come appare sui sigilli del XIV secolo.\nStato dei ceti.\nDurante lo Stato dei ceti a partire dal 1934 fu varata una legge sull'uso di uno stemma piccolo e di uno grande. Lo stemma piccolo era lo scudo fasciato, lo stemma grande era la vecchia aquila a due teste con la corona nella forma prima del 1925. Nel 1938 lo stemma piccolo fu abolito e introdotto l'uso unico dello stemma grande.\nDopo il 1945.\nDopo la fine della Seconda guerra mondiale nel 1945, lo stemma fu reintrodotto nella forma del 1925. Bench\u00e9 l'aquila a due teste non sia pi\u00f9 usata, si trova ancora per esempio sui lampioni stradali.\nStemmi dei distretti.\nPer l'impiego degli stemmi dei distretti valgono le stesse leggi dello stemma del \"Land\". Gli stemmi dei distretti derivano per lo pi\u00f9 dai diversi stemmi delle frazioni di distretto che prima dell'incorporazione in municipi pi\u00f9 grandi erano cittadine indipendenti. Fa eccezione lo stemma della citt\u00e0 interna del I distretto, che mostra parimenti una croce d'argento su sfondo rosso, tuttavia non \u00e8 identico allo stemma di Vienna."}
{"id": "3336846", "revid": "1543377", "url": "https://it.wikipedia.org/wiki?curid=3336846", "title": "Paddy Ashdown", "text": "Ashdown \u00e8 stato leader dei liberaldemocratici britannici dal 1988 al 1999. In seguito alle sue energiche pressioni per l'azione militare contro la Jugoslavia negli anni '90, Ashdown ha servito come Alto Rappresentante per la Bosnia ed Erzegovina dal 2002 al 2006,\nDopo aver prestato servizio come ufficiale dei Royal Marines e dello Special Boat Service e come ufficiale dell'intelligence nei servizi di sicurezza del Regno Unito, Ashdown \u00e8 stato eletto al Parlamento britannico per Yeovil nel 1983, prima di andare in pensione nel 2001.\nAshdown ha ricevuto riconoscimenti nazionali per i suoi servizi, venendo nominato Cavaliere di Gran Croce dell'Ordine di San Michele e San Giorgio (GCMG) nel 2006 e Membro dell'Ordine dei Compagni d'Onore (CH) nel 2015.\nPoliglotta, Ashdown aveva una qualifica di interprete in mandarino e parlava fluentemente varie altre lingue.\nBiografia.\nPrimogenito di sette figli (aveva 4 fratelli e 3 sorelle), Ashdown nasce a New Delhi, India britannica, il 27 febbraio 1941 in una famiglia di soldati e amministratori coloniali da tempi installati in India. Suo padre era cattolico non praticante, e sua madre protestante. La madre, nata Hudson, era infermiera nell'esercito. Il padre, John William Richard Durham Ashdown (1909\u20131980), era un ufficiale del British Indian Army. Durante la ritirata di Dunkirk del maggio 1940, John Ashdown ignor\u00f2 l'ordine di abbandonare gli uomini della 32\u00aa compagnia sotto il suo comando, conducendoli invece fino alle navi senza perdere un solo uomo. Bench\u00e9 sottoposto a corte marziale per aver disatteso gli ordini, venne esonerato, ed entro la fine della guerra ottenne il grado di colonnello.\nPaddy Ashdown cresce in Irlanda del Nord, dove suo padre acquist\u00f2 una fattoria nel 1945 presso Comber, Donaghadee. Frequent\u00f2 la scuola elementare del villaggio, quindi il collegio di Garth House a Bangor e dall'et\u00e0 di 11 anni Bedford School in Inghilterra, dove per via del suo accento venne soprannominato \"Paddy\".\nNella Marina britannica.\nCon il crollo dell'attivit\u00e0 di famiglia, Ashdown ottenne una borsa di studio della marina, ma abbandon\u00f2 prima degli esami di A-levels e si arruol\u00f2 tra i Royal Marines nel 1959. Serv\u00ec fino al 1972 congedandosi col rango di capitano. Serv\u00ec in Borneo durante il Confronto tra Indonesia e Malaysia e nel Golfo Persico, specializzandosi come sommozzatore e unendosi al gruppo d'\u00e9lite della Special Boat Section (oggi \"Special Boat Service\") di cui fu al comando della sezione Estremo Oriente. Nel 1967 si trasfer\u00ec ad Hong Kong per frequentare un corso da interprete in cinese mandarino, ritornando nel Regno Unito nel 1970, quando gli venne affidato il comando di una compagnia di Royal Marines a Belfast.\nAgente segreto e diplomatico.\nAshdown abbandon\u00f2 la Marina a favore dei \"Secret Intelligence Service\" (SIS or MI6). Sotto copertura diplomatica, lavor\u00f2 per il Foreign and Commonwealth Office come primo segretario alla missione britannica presso le Nazioni Unite a Ginevra, in Svizzera.\nL\u00ec Ashdown fu responsabile delle relazioni con varie organizzazioni ONU e fu coinvolto nei negoziati per vari accordi internazionali, inclusi alcuni aspetti degli Accordi di Helsinki del 1975.\nCarriera politica.\nDurante il periodo in marina, Ashdown era stato un sostenitore del Partito Laburista, ma cambi\u00f2 a favore del Partito Liberale nel 1975. Viveva allora una vita agiata in Svizzera, assieme alla moglie Jane e ai due figli Simon e Katherine in una grande casa sulle rive del lago di Ginevra, con molto tempo libero per fare vela, sci o arrampicata. Ashdown decise di passare alla politica dopo le due elezioni britanniche del febbraio e ottobre 1974 e il periodo dell'austerit\u00e0 energetica (\"Three-Day Week\"). \"Molti dei miei amici pensavano che fossi completamente ammattito\", disse, aggiungendo che aveva trovato nella politica \"il senso di uno scopo\".\nNel 1976 Ashdown venne nominato come candidato per il partito liberale nel collegio natale di sua moglie a Yeovil in Somerset. Ashdown inizi\u00f2 a lavorare per Normalair Garrett, allora parte del Westland Group con sede a Yeovil. Lavor\u00f2 quindi per Tescan e dopo la chiusura di tale azienda nel 1981 rest\u00f2 brevemente disoccupato, prima di iniziare a lavorare per il Consiglio di Contea del Dorset nei servizi sociali ai giovani disoccupati.\nDeputato.\nAlle elezioni del 1983 Ashdown riusc\u00ec a strappare il seggio di Yeovil ai conservatori, che lo avevano tenuto sin dal 1918, anche attirando il voto laburista.\nAshdown era stato a lungo nell'ala socialdemocratica del Partito Liberale, sostenendo il patto Lib-Lab del 1977 e l'alleanza con l'SDP. Nei primi anni '80 era un prominente attivista contro gli euromissili, descrivendoli nel 1983 ad Hyde Park come \"l'avanguardia dell'intera lotta anti-nucleare. E' l'arma che DOBBIAMO fermare.\"\nPoco dopo essere entrato alla House of Commons, Ashdown fu nominato portavoce dell'Alleanza SDP-Liberali per commercio e industria, e quindi per l'educazione. Si oppose alla privatizzazione delle Royal Ordnance Factories nel 1984, e nel 1986 critic\u00f2 il governo Thatcher per aver consentito agli Stati Uniti di bombardare la Libia di Gheddafi a partire dalle basi militari britanniche. Nel 1987 fece campagna contro la perdita dei diritti sindacali per i lavorati del GCHQ.\nA capo dei liberaldemocratici.\nQuando nel 1988 il Partito Liberale si fuse con i Social Democratici per formare i Social e Liberal Democratici (dal 1989 Liberal Democratici) Ashdown venne eletto a capo del partito e fatto membro del Consiglio privato di sua maest\u00e0 nel gennaio 1989.\nAshdown guid\u00f2 i Lib-Dem alle elezioni del 1992 e 1997. Nonostante la perdita di due seggi nella prima (per un totale di 18), nella seconda i Lib-Dem ottennero invece un record di 46 seggi, il miglior risultato sin dagli anni '20, nonostante una percentuale di voti minore di quella del 1992.\nTra il 1993 e il 1997, Ashdown fu tra i sostenitori della cooperazione tra i liberaldemocratici e il \"New Labour\", avendo anche incontri segreti con Tony Blair per discutere la possibilit\u00e0 di un governo di coalizione - eventualit\u00e0 poi non realizzatasi.\nUn \"Comitato di Gabinetto congiunto\" (JCC) che includeva alti esponenti politici laburisti e liberaldemocratici discusse dell'attuazione delle priorit\u00e0 condivise delle due parti per la riforma costituzionale; il suo mandato fu in seguito ampliato per includere altre questioni sulle quali Blair e Ashdown vedevano la possibilit\u00e0 di cooperazione tra le due parti. I lavori del comitato congiunto furono interrotti sotto la successiva presidenza lib-dem di Charles Kennedy.\nAshdown annunci\u00f2 le sue dimissioni da leader dei Lib-Dem il 20 gennaio 1999, lasciando il 9 agosto dello stesso anno dopo 11 anni nel ruolo. Nel 1999 si parl\u00f2 di lui come possibile nuovo Segretario Generale della NATO, nonostante dubbi per la sua mancanza di esperienza di governo; la posizione and\u00f2 infine al ministro della difesa, il laburista George Robertson.\nAshdown venne nominato Knight Commander of the Order of the British Empire (KBE) nel 2000 Nel giugno 2001 Ashdown si dimise dalla Camera dei rappresentanti. Venne quindi creato Pari a vita come Barone Ashdown di Norton-sub-Hamdon nella Countea del Somerset, il 10 luglio 2001. Lo stesso anno l'Universit\u00e0 di Bath gli confer\u00ec un dottorato in legge \"honoris causa\".\nAlto Rappresentante per la Bosnia ed Erzegovina.\nDopo aver lasciato la politica attiva, Ashdown accett\u00f2 la nomina ad Alto Rappresentante per la Bosnia ed Erzegovina il 27 maggio 2002, in continuit\u00e0 con il lungo attivismo a favore dell'intervento internazionale in quella regione. \u00c8 succeduto a Wolfgang Petritsch nella posizione creata in base all'accordo di Dayton. Ashdown ha avuto molti successi durante il suo periodo come Alto Rappresentante, compreso il rafforzamento delle istituzioni statali bosniache, istituendo organi come la \"State Investigation and Protection Agency\", un unico Ministero della Difesa, e un unico Esercito della Bosnia ed Erzegovina. Il suo stile interventista nella politica bosniaca lo fece definire \"Vicer\u00e9 di Bosnia\" dai suoi critici.\nIl 14 marzo 2002, Ashdown \u00e8 stato testimone dell'accusa al processo a Slobodan Milo\u0161evi\u0107 presso il Tribunale penale internazionale per l'ex Jugoslavia. Ha detto di essere sul confine tra Kosovo e Albania vicino a Junik nel giugno 1998. Da questa posizione, attraverso il suo binocolo, Ashdown ha affermato di aver visto le forze serbe bombardare diversi villaggi.\nNel luglio 2005 un testimone della difesa, il generale Bo\u017eidar Deli\u0107, ha affermato di poter dimostrare con una mappa topografica dell'area che Ashdown non avrebbe potuto vedere le aree che sosteneva di poter vedere, poich\u00e9 colline, montagne e fitti boschi avrebbero ostruito la sua vista.\nDopo le affermazioni di Deli\u0107, Ashdown ha fornito al tribunale le coordinate della griglia e una sezione trasversale del terreno, indicando che poteva effettivamente vedere le localit\u00e0 interessate. Queste coordinate indicavano che si trovava sul confine tra Kosovo e Albania, che all'epoca era un confine sigillato. L'accusa ha anche usato alcune nuove mappe e sezioni trasversali topografiche che indicano la posizione di Ashdown, ma la loro accuratezza \u00e8 stata contestata da Delic, poich\u00e9 la posizione di un villaggio era diversa dalle altre mappe dell'area.\nPosizioni successive.\nNel giugno 2007 gli venne offerto il posto da Segretario di Stato per l'Irlanda del Nord nel governo laburista di Gordon Brown, nonostante il leader lib-dem Menzies Campbell avesse annunciato che nessun lib-dem avrebbe preso parte al governo Brown.\nAd Ashdown \u00e8 stato in seguito chiesto dal Segretario di Stato americano Condoleezza Rice e dal Primo Ministro britannico Gordon Brown di prendere in carico lo sforzo degli Alleati in Afghanistan. Il 7 marzo 2008 il diplomatico norvegese Kai Eide \u00e8 stato nominato rappresentante delle Nazioni Unite per l'Afghanistan, dichiarando \"Non sono Paddy Ashdown, ma non sottovalutatemi\".\nAshdown \u00e8 stato membro del consiglio di amministrazione di \"Interpeace\", organizzazione internazionale di peacebuilding. Ha anche servito come Presidente di Chatham House. Nel 2015 ha presieduto la squadra dei Lib-Dem in vista della campagna elettorale.\nIn pensione Ashdown divenne una voce regolare per i liberaldemocratici. Ha sostenuto pubblicamente gli attacchi militari in Siria nel 2013 e ha detto di essersi vergognato dopo che il parlamento ha votato contro di loro.\nAlle elezioni generali del 2015 \u00e8 apparso sulla BBC poco dopo l'annuncio del exit poll che prevedeva che i liberaldemocratici sarebbero stati ridotti da 57 deputati a 10. Ashdown ha dichiarato che avrebbe mangiato il suo cappello se l'exit poll fosse stato corretto. Il risultato \u00e8 stato che i liberaldemocratici hanno avuto solo otto deputati. Alcuni commentatori hanno chiosato che questo fosse un esempio di come i liberaldemocratici mantengono le proprie promesse - in relazione con i cambi di campo dei Lib-Dem durante il governo di coalizione coi conservatori. \nAshdown ha mantenuto la sua promessa un giorno dopo l'elezione al programma \"Question Time\" della BBC, dove gli \u00e8 stato presentato un cappello di cioccolata che ha mangiato.\nNel 2016 ha contribuito a fondare \"More United\", un movimento liberale e progressista trans-partitico, in risposta al risultato del referendum sulla brexit.\nVita privata.\nAshdown spos\u00f2 Jane Courtenay nel 1962. La coppia ebbe un figlio, Simon, e una figlia, Katharine, insieme a tre nipoti. Nel 1992, dopo che la stampa venne a conoscenza di un documento relativo a un caso di divorzio, Ashdown rivel\u00f2 un rapporto di cinque mesi con la sua segretaria, Patricia Howard, cinque anni prima da cui acquis\u00ec il soprannome di \"Paddy Pantsdown\". La sua carriera e il suo matrimonio sopravvissero entrambi alla tempesta politica e tabloid (la moglie lo perdon\u00f2).\nAshdown tifava per lo Yeovil Town. Era inoltre membro del the National Liberal Club.\nNell'ottobre 2018 gli fu diagnosticato un carcinoma della vescica. Mor\u00ec il 22 dicembre 2018, a 77 anni."}
{"id": "3336850", "revid": "1305772", "url": "https://it.wikipedia.org/wiki?curid=3336850", "title": "Beethoven (serie di film)", "text": "Beethoven \u00e8 una saga di otto film commedia per la famiglia. Racconta le vicende di un Cane di San Bernardo, chiamato appunto Beethoven.\nFilm.\n\"Beethoven\".\n\"Beethoven\" (1992), diretto da Brian Levant. Distribuito in Italia dalla United International Pictures, il film ha avuto un buon successo, tanto da ispirare la realizzazione di un sequel. Il protagonista Chris, \u00e8 un cane di due anni addestrato da Karl Miller, uno dei pi\u00f9 noti istruttori di animali americani.\n\"Beethoven 2\".\n\"Beethoven 2\" (\"Beethoven's 2nd\") (1993), diretto da Rod Daniel. Prodotto nuovamente dalla UIP, nel film viene utilizzato lo stesso cast del primo episodio. Nel 1994 ha ricevuto 1 nomination all'Academy Awards come \"miglior canzone originale\".\n\"Beethoven 3\".\n\"Beethoven 3\" (\"Beethoven's 3rd\") (2000), diretto da David M. Evans. Prodotto ancora dalla UIP, il film non \u00e8 mai stato proiettato nelle sale, ma \u00e8 stato direttamente immesso nel mercato dei film a noleggio e in vendita.\n\"Beethoven 4\".\n\"Beethoven 4\" (\"Beethoven's 4th\") (2001), diretto da David M. Evans. Il film \u00e8 stato diretto dal regista del precedente episodio ed \u00e8 stato pubblicato il 4 dicembre 2001.\n\"Beethoven 5\".\n\"Beethoven 5\" (\"Beethoven's 5th\") (2003), diretto da Mark Griffiths. La casa di produzione \u00e8 la United International Pictures.\n\"Beethoven - A caccia di Oss... car!\".\n\"Beethoven - A caccia di Oss... car!\" (\"Beethoven's Big Break\") (2008), diretto da Mike Elliott. Il regista, in collaborazione con la United International Pictures, cerca di dare uno slancio al film eseguendo un reboot, cio\u00e8 rappresentando la storia di Beethoven prima del primo capitolo.\n\"Beethoven - L'avventura di Natale\".\n\"Beethoven - L'avventura di Natale\" (\"Beethoven's Christmas Adventure\") (2011), diretto da John Putch. Quando Babbo Natale comunica i nuovi incarichi agli elfi, Henry scopre di non essere stato assegnato al negozio di giocattoli e ne rimane molto deluso. Non sentendosi apprezzato, Henry vola via dal Polo Nord con la slitta di Babbo Natale e una borsa magica piena di giocattoli ma finir\u00e0 per schiantarsi contro un albero, ritrovandosi solo in un quartiere di periferia in America. La borsa magica finisce nelle mani del proprietario senza scrupoli di un negozio di giocattoli, e sembra proprio che il Natale non arriver\u00e0 questa volta. Almeno finch\u00e9 l'adorabile Beethoven e il suo compagno Mason non aiuteranno Henry a salvare il Natale.\n\"Beethoven - Alla ricerca del tesoro\".\n\"Beethoven - Alla ricerca del tesoro\" (\"Beethoven's Treasure Tail\") (2014), diretto da Ron Oliver. In viaggio per l'America con il suo fedele addestratore Eddie, Beethoven fa amicizia con un simpatico bambino che lo trasciner\u00e0 una rocambolesca avventura alla ricerca di un tesoro nascosto.\nSerie animata.\n\"Beethoven\" (\"Beethoven: The Animated Series\") (1994-1995) \u00e8 una serie televisiva a cartoni animati basata sui film, prodotta da Universal Studios e NBC Universal Television."}
{"id": "3336861", "revid": "124808", "url": "https://it.wikipedia.org/wiki?curid=3336861", "title": "Um Himmels Willen", "text": ""}
{"id": "3336863", "revid": "256896", "url": "https://it.wikipedia.org/wiki?curid=3336863", "title": "RC Auto", "text": ""}
{"id": "3336864", "revid": "643494", "url": "https://it.wikipedia.org/wiki?curid=3336864", "title": "U-99", "text": "L'U-99 (sigla per Unterseeboot 99) fu un sommergibile \"U-Boot\" Tipo VII B della Marina da guerra tedesca, attivo durante la seconda guerra mondiale; \u00e8 particolarmente famoso per essere stato il battello con cui Otto Kretschmer, miglior asso di \"U-Boot\" del conflitto, ottenne il suo maggior numero di successi.\nStoria.\nImpostato il 31 marzo 1939 nei cantieri Germaniawerft di Kiel, venne varato il 12 marzo 1940 ed entr\u00f2 in servizio il 18 aprile 1940 sotto il comando del capitano di corvetta Otto Kretschmer; il battello venne assegnato alla \"7. Unterseebootsflottille\" di base prima a Kiel e poi a Base sottomarina di Saint-Nazaire, nella Francia occupata, e intraprese il suo primo pattugliamento operativo nel giugno del 1940, durante il quale fu lievemente danneggiato da un aereo tedesco che lo aveva scambiato per un'unit\u00e0 nemica. Inviato nella base francese di Lorient, inizi\u00f2 la sua prima missione in Atlantico sul finire del giugno del 1940, ottenendo il suo primo successo gi\u00e0 il 5 luglio 1940, quando il battello affond\u00f2 il mercantile canadese \"Magog\" al largo della costa meridionale dell'Irlanda.\nNelle mani dell'esperto Kretschmer, l'\"U-99\" ottenne ben presto una lunga serie di successi: nel corso di 8 pattugliamenti operativi (per un totale di 127 giorni trascorsi in mare), l'unit\u00e0 affond\u00f2 35 mercantili per un totale complessivo di 198.218 t di stazza lorde, e tre incrociatori ausiliari per complessive 46.440 t, oltre a catturare un mercantile neutrale e a danneggiare altri 5 mercantili per complessive 37.965 t.\nIl 16 marzo 1941, l'\"U-99\" attacc\u00f2 il convoglio HX-112 al largo della costa sud-orientale dell'Islanda, affondando cinque mercantili e danneggiandone un sesto. Il giorno successivo, 17 marzo, il battello venne individuato dagli apparati ASDIC di due cacciatorpediniere britannici di scorta al convoglio (l'HMS \"Walker\" e l'HMS \"Vanoc\"), e immediatamente attaccato; gravemente danneggiato dalle bombe di profondit\u00e0 lanciate dall'HMS \"Walker\", Kretschmer riusc\u00ec a far riemergere il battello, consentendo cos\u00ec al comandante stesso e a 40 dei 43 membri dell'equipaggio di mettersi in salvo prima del definitivo affondamento. L'equipaggio venne raccolto dalle navi britanniche e fatto prigioniero."}
{"id": "3336865", "revid": "1543377", "url": "https://it.wikipedia.org/wiki?curid=3336865", "title": "Futbol'nyj Klub Volga Ni\u017enij Novgorod", "text": "Il Futbol'nyj Klub Volga Ni\u017enij Novgorod (), spesso abbreviato in \"Volga\" o \"Volga Ni\u017enij Novgorod\", \u00e8 stata una societ\u00e0 calcistica russa con sede nella citt\u00e0 di Ni\u017enij Novgorod.\nStoria.\nFondata nel 1998, ha partecipato alla Prem'er-Liga.\nIl risultato di maggior prestigio raggiunto dal club sono state le semifinali in Coppa di Russia raggiunte nella stagione 2011-2012."}
{"id": "3336871", "revid": "6923", "url": "https://it.wikipedia.org/wiki?curid=3336871", "title": "Neversoft", "text": "Neversoft Entertainment (o semplicemente Neversoft) \u00e8 stata una software house statunitense, fondata a luglio 1994 da Joel Jewett, Mick West e Chris Ward, che in precedenza erano dipendenti della Malibu Interactive. L'azienda ha la propria sede a Los Angeles, in California.\nIl primo videogioco pubblicato dalla Neversoft \u00e8 stato \"Skeleton Warriors\" nel 1996, ma l'azienda \u00e8 diventata principalmente famosa per due popolari serie di videogiochi: \"Tony Hawk's\", serie di videogiochi di skateboard ispirati allo skater statunitense Tony Hawk, e la serie musicale \"Guitar Hero\".\nL'azienda \u00e8 stata rilevata dalla Activision ad ottobre 1999. Nel luglio 2014 l'intero team \u00e8 stato accorpato ad Infinity Ward, un'altra software house di propriet\u00e0 di Activision, conosciuta principalmente per la serie di sparatutto bellici Call of Duty e con la quale Neversoft aveva collaborato alla realizzazione di, , uscito a novembre 2013. Lo studio di sviluppo cessa quindi di esistere dopo 20 anni."}
{"id": "3336881", "revid": "88740", "url": "https://it.wikipedia.org/wiki?curid=3336881", "title": "Crist\u00f3bal Halffter", "text": "Nipote di altri due importanti compositori, Rodolfo e Ernesto Halffter.\nBiografia.\nNasce a Madrid nel 1930 da una famiglia di musicisti che scapper\u00e0 in Germania nel 1936 per sfuggire alla guerra civile spagnola (portandosi, ovviamente, il piccolo Crist\u00f3bal con loro). Di ritorno in Spagna nel 1939, inizia a studiare armonia e composizione con Conrado del Campo al \"Real Conservatorio Superior de M\u00fasica de Madrid\", dove si diploma nel 1951; nello stesso anno, inizia a lavorare alla \"Radio Nacional de Espa\u00f1a\". Nel 1955 fino al 1963 diventa invece direttore della \"de Falla Orchestra\". Nel 1961, gli venne assegnata la cattedra di composizione al conservatorio di Madrid (che dal 1964 al 1966, diriger\u00e0). Dal 1989, inizia un'intensa collaborazione, che porta avanti tuttora, con l\"'Orquesta Sinf\u00f3nica de Madrid\" (prima come direttore e poi come compositore associato). Il suo concerto per pianoforte e orchestra (1953), gli \u00e8 valso il premio nazionale nel 1954. \u00c8 tra i maggiori esponenti della generazione del 51."}
{"id": "3336885", "revid": "599013", "url": "https://it.wikipedia.org/wiki?curid=3336885", "title": "Seth Doliboa", "text": ""}
{"id": "3336890", "revid": "1048993", "url": "https://it.wikipedia.org/wiki?curid=3336890", "title": "Sergio Nasca", "text": "Biografia.\nPrima di debuttare come regista lavora come aiuto regista e ispettore di produzione. Il suo primo film \u00e8 \"Il saprofita\", nel 1974, a cui seguono \"Vergine, e di nome Maria\" (1975), \"Stato interessante\" (1977), \"Il paramedico\" (1982), \"D'Annunzio\" (1986) e \"La posta in gioco\" (1988)."}
{"id": "3336892", "revid": "2091899", "url": "https://it.wikipedia.org/wiki?curid=3336892", "title": "Tarzan - La grande avventura", "text": "Tarzan - La grande avventura (\"Tarzan: The Epic Adventures\") \u00e8 una serie televisiva andata in onda dal 1996 al 1997 e basata sul personaggio letterario Tarzan, dopo il suo primo contatto con la civilt\u00e0 ma non prima del suo matrimonio con Jane. La presenza di Nikolai Rokoff e il fatto che Tarzan non \u00e8 ancora sposato definisce questa serie tra le due met\u00e0 de \"Il ritorno di Tarzan\". La serie utilizza gran parte della mitologia dei racconti di Edgar Rice Burroughs come temi per la serie.\nLa serie \u00e8 stata girata nel Sun City resort in Sudafrica.\nTrama.\nLa serie inizia con Tarzan che vive ancora in Europa, ma ritorna in Africa per sventare i piani del malvagio conte Rokoff. Dopo aver sconfitto Rokoff e la sua alleata, Mora, la regina dei mostri mangiatori di carne umana conosciuti come Mahari, Tarzan decide di rimanere in Africa, e si riunisce con il suo vecchio amico Themba, che lo segue nelle sue avventure.\nLa serie era simile ai telefilm come Hercules: The Legendary Journeys, Sinbad, e Le nuove avventure di Robin Hood, la serie infatti pone un forte accento sul fantasy. Tra gli elementi ricorrenti erano stregoni malvagi, esseri magici, viaggi in altri regni e civilt\u00e0 nascoste. La serie ha avuto il tema ricorrente su chi Tarzan era veramente, e il mistero della scomparsa della trib\u00f9 di Themba."}
{"id": "3336895", "revid": "1840984", "url": "https://it.wikipedia.org/wiki?curid=3336895", "title": "Williams FW17", "text": "La Williams FW17 fu la vettura con cui la Williams corse il Campionato del mondo di Formula 1 1995. I piloti erano Damon Hill (5) e David Coulthard (6) che aveva sostituito Ayrton Senna dopo la sua morte ad Imola nell'anno prima.\nDifferenze con la FW17 e FW16B.\nRispetto alla progenitrice, la FW17 si caratterizza per un progetto totalmente nuovo e che tagliava totalmente con il passato. La linea generale della vettura risulta armoniosa e la prima modifica che si nota su questa vettura \u00e8 il muso che, come la rivale Benetton, ora \u00e8 alto. Poi, causa regolamento, la cilindrata del motore viene ridotta da 3500 a 3000\u00a0cm\u00b3. Nonostante la riduzione, il V10 prodotto dalla Renault si conferma il propulsore dominante dello schieramento. Il telaio, in fibra di carbonio, viene totalmente ridisegnato ma a causa di ci\u00f2 Adrian Newey \u00e8 costretto a rivedere completamente l'architettura delle sospensioni posteriori. A cinque gare dalla fine viene introdotta una versione aggiornata della vettura che prende il nome di FW17B: le principali differenze si possono apprezzare a livello aerodinamico e queste ultime sembrano quasi fungere da transizione per la vettura della stagione successiva.\nRisultati stagionali.\nAnche se la vettura si rivel\u00f2 un deciso passo in avanti rispetto alla precedente, n\u00e9 l'originale n\u00e9 la versione B furono in grado di aggiudicarsi i titoli in palio contro la Benetton B195 di Michael Schumacher, che vincer\u00e0 il suo secondo titolo. A differenza dell'anno prima, inoltre, la scuderia inglese non riusc\u00ec a conquistare nemmeno il Mondiale Costruttori che apparteneva consecutivamente alla squadra inglese dal 1992. I motivi della vittoria della concorrenza sono da rintracciarsi nella competitivit\u00e0 della Benetton e di Michael Schumacher ma soprattutto in errori, a volte grossolani, da parte di entrambi i piloti, in una situazione psicologica di Hill non buona per contrastare Schumacher e in una errata scelta del team di non impartire gerarchie fra i piloti. La vettura, dal punto di vista prestazionale e tecnico, manteneva la posizione di netta superiorit\u00e0 ereditata dalle vetture degli anni precedenti, con ottime capacit\u00e0 di adattarsi a tratti misti e veloci in uno stesso circuito, peccando per\u00f2 in affidabilit\u00e0."}
{"id": "3336896", "revid": "6923", "url": "https://it.wikipedia.org/wiki?curid=3336896", "title": "Christer Basma", "text": "Carriera.\nGiocatore.\nClub.\nBasma inizi\u00f2 la sua carriera professionistica con la maglia del B\u00e6rum, dove rimase per tre stagione. Fu poi infatti ingaggiato dal Kongsvinger. Con il Kongsvinger, debutt\u00f2 nell'Eliteserien: subentr\u00f2 infatti a Per Gunnar Dall\u00f8kken nella sconfitta per tre a zero in casa dello Start, in data 2 maggio 1993. Il 1\u00ba agosto dello stesso anno, segn\u00f2 la prima rete nella massima divisione norvegese: contribu\u00ec infatti al successo per tre a due in casa del Viking.\nNel 1995 pass\u00f2 allo Stab\u00e6k. Esord\u00ec il 22 aprile 1995, nella sconfitta per due a zero contro il V\u00e5lerenga. Nel 1998, firm\u00f2 un contratto con il Rosenborg. Debutt\u00f2 per il nuovo club, in campionato, il 9 settembre dello stesso anno, nel successo per otto a due in casa del Kongsvinger. Il 16 settembre dello stesso anno, gioc\u00f2 il primo match nella Champions League 1998-1999, contro l'Athletic Club. Rimase in squadra fino al 2008, vincendo numerosi trofei in campo nazionale: l'ultimo incontro lo gioc\u00f2 nella Coppa UEFA 2008-2009, nella sconfitta per quattro a zero contro il Valencia, in data 28 novembre. Dopo quel match, infatti, annunci\u00f2 il ritiro.\nNel 2010, per\u00f2, torn\u00f2 a giocare nel Ranheim. Debutt\u00f2 nella Coppa di Norvegia 2010, giocando da titolare nel successo per due a uno sul Kristiansund. In stagione, gioc\u00f2 soltanto due partite di 1. divisjon. Nel 2013 torn\u00f2 a calcare i campi da gioco, nelle file del Mosvik.\nNazionale.\nBasma gioc\u00f2 10 partite per le varie selezioni giovanili norvegese, mettendo a segno 2 reti. Il 29 novembre 1995, debutt\u00f2 per la , che fu sconfitta in amichevole per tre a due da . Totalizz\u00f2 40 presenze con la Nazionale maggiore, senza mai andare in rete.\nDopo il ritiro.\nNel novembre 2009, divent\u00f2 assistente dell'allenatore del Ranheim, in una squadra di assistenti composta anche da Per Joar Hansen e Otto Ulseth. In seguito, entr\u00f2 nella dirigenza del Rosenborg."}
{"id": "3336897", "revid": "640389", "url": "https://it.wikipedia.org/wiki?curid=3336897", "title": "Stati per indice di sviluppo umano (2009)", "text": "Questa \u00e8 una lista di stati per Indice di sviluppo umano come estrapolato dal Rapporto sullo Sviluppo Umano del 2009 compilato dalle Nazioni Unite nell'ambito del Programma di Sviluppo. I dati dell'Indice sono basati su dati dell'anno 2007.\nL'Indice di sviluppo umano (ISU) (in inglese: \"HDI-Human Development Index\") \u00e8 un indice comparativo dello sviluppo dei vari paesi calcolato tenendo conto dei diversi tassi di aspettativa di vita, alfabetizzazione e PIL procapite. \u00c8 divenuto uno strumento standard per misurare il benessere di un paese.\n\u00c8 usato per dividere i paesi in sviluppati, in via di sviluppo o sotto-sviluppati e viene confrontato nel tempo per vedere se una certa politica economica riesce a migliorare la qualit\u00e0 della vita.\nSono rappresentati 182 stati di cui 178 membri delle Nazioni Unite (su un totale di 194 stati) pi\u00f9 Hong Kong e Palestina. Gli altri 30 stati dell'ONU non sono presenti per mancanza di dati completi.\nGli stati sono divisi in quattro gruppi in base al valore del loro Indice di sviluppo umano (HDI): molto alto (38 stati), alto (45 stati), medio (75 stati), e basso (24 stati).\nLista di stati per continente.\nAmeriche.\nPrimi 10\nUltimi 10\nAfrica.\nPrimi 10\nUltimi 10\nAsia e Oceania.\nPrimi 10\nUltimi 10\nEuropa.\nPrimi 10\nUltimi 10\nDati non inclusi o non disponibili.\nI seguenti paesi non sono inclusi nell'elenco di cui sopra perch\u00e9 non tutti i dati per il calcolo dell'indice al 2005 sono disponibili.\nViene indicato il gruppo a cui probabilmente questi paesi potrebbero appartenere e per alcuni paesi vengono indicati i valori dell'indice calcolato con riferimento all'ultimo anno disponibile.\n(\u00a7) Dati calcolati autonomamente, non presenti nel rapporto 2006.\n(*) Paesi non membri dell'ONU, solo parzialmente riconosciuti.\n(#) Il Vaticano, ha lo status di osservatore non membro dell'ONU."}
{"id": "3336898", "revid": "300067", "url": "https://it.wikipedia.org/wiki?curid=3336898", "title": "Damjan Stojanovski", "text": ""}
{"id": "3336902", "revid": "486946", "url": "https://it.wikipedia.org/wiki?curid=3336902", "title": "Die Form (gruppo musicale italiano)", "text": ""}
{"id": "3336906", "revid": "1544245", "url": "https://it.wikipedia.org/wiki?curid=3336906", "title": "Terremoto del Hengchun del 2006", "text": "Il terremoto del Hengchun \u00e8 un terremoto avvenuto presso Taiwan il 26 dicembre 2006 alle 20:25 (ora locale). L'epicentro era situato in mare a sud est di Taiwan a circa 22,8 km da Hengchun nella contea di Pingtung con un ipocentro a 21,9 km di profondit\u00e0.\nCi sono delle piccole discordanze sulla stima della magnitudo del terremoto: il Central Weather Bureau della Cina riporta 7,0 gradi della scala Richter, lo United States Geological Survey ha riportato 7,1 gradi della scala di magnitudo del momento sismico, mentre sia l'Hong Kong Observatory che l'agenzia meteorologica giapponese riportarono il valore di 7,2 gradi sempre della scala della magnitudo del momento sismico.\nIl terremoto non ha solamente causato danni agli edifici, ma ha anche danneggiato i cavi sottomarini, probabilmente con frane subacquee, bloccando le telecomunicazioni in varie parti dell'Asia. Il terremoto si \u00e8 manifestato durante il secondo anniversario del terremoto e maremoto dell'Oceano Indiano del 2004 e il terzo anniversario del terremoto di Bam del 2003. "}
{"id": "3336907", "revid": "767487", "url": "https://it.wikipedia.org/wiki?curid=3336907", "title": "Oatari tanuki goten", "text": "Oatari tanuki goten \u00e8 un film del 1958 diretto da K\u014dz\u014d Saeki e scritto da Keigo Kimura.\nLa pellicola non \u00e8 mai stata distribuita in Italia.\nDistribuzione.\nData di uscita.\nConosciuto nelle sale anglosassoni col nome \"The Princess of Badger Palace\". Uscito in Giappone il 26 febbraio del 1958."}
{"id": "3336908", "revid": "171091", "url": "https://it.wikipedia.org/wiki?curid=3336908", "title": "Rifugio L'Ermitage", "text": "Il rifugio L'Ermitage \u00e8 un rifugio situato nel comune di Chamois, in Valle d'Aosta, a 1927 metri di quota.\nCaratteristiche e informazioni.\nIl nome in francese significa \"eremo\". Il rifugio ha assunto la forma attuale nel 2000. Ha 40 posti letto circa ed \u00e8 aperto tutto l'anno.\nAccesso.\nIl rifugio \u00e8 raggiungibile partendo da Chamois in circa 15 minuti.\nAscensioni.\nSi pu\u00f2 salire al Col de Nana (2775\u00a0m, 4h e 45 circa a/r) ed eventualmente proseguire verso la Becca Trecare.\nTraversate.\nSi possono compiere delle traversate verso Cheneil e La Magdeleine.\nSport invernali.\nD'inverno il rifugio \u00e8 toccato dalle piste da sci di Chamois. Si pu\u00f2 fare fondo fino a La Magdeleine. Tramite gli impianti di risalita si pu\u00f2 arrivare al santuario de la Clavalit\u00e9 e da l\u00ec scendere in sci fino a Cheneil, e se le condizioni della neve sono buone anche fino a Valtournenche.\nInteressante l'itinerario di sci alpinismo che conduce al Col de Nana."}
{"id": "3336909", "revid": "343453", "url": "https://it.wikipedia.org/wiki?curid=3336909", "title": "Williams FW17B", "text": ""}
{"id": "3336911", "revid": "486946", "url": "https://it.wikipedia.org/wiki?curid=3336911", "title": "Nulla Iperreale", "text": ""}
{"id": "3336917", "revid": "1776051", "url": "https://it.wikipedia.org/wiki?curid=3336917", "title": "Ukon Wacka", "text": "Ukon Wacka \u00e8 il nono album dei Korpiklaani, gruppo Folk metal finlandese, pubblicato il 4 febbraio 2011 dall'etichetta discografica Nuclear Blast Records."}
{"id": "3336920", "revid": "490801", "url": "https://it.wikipedia.org/wiki?curid=3336920", "title": "Dome de Tzan", "text": ""}
{"id": "3336921", "revid": "1431409", "url": "https://it.wikipedia.org/wiki?curid=3336921", "title": "Jason O'Mara", "text": "Biografia.\nFormatosi a Dublino e Londra, ha lavorato nella Royal Shakespeare Company partecipando, tra gli altri, al dramma \"L'ebreo di Malta\" (\"The Jew of Malta\") di Christopher Marlowe e a \"Popcorn\" di Ben Elton. \u00c8 stato nominato come miglior attore non protagonista nel 2002 all\"'Irish Theatre Awards\", per l'interpretazione di John in \"Bash\" di Neil LaBute.\nInterpreta Jim Shannon nella serie tv \"Terra Nova\" nel 2011. \nE interpreta il ruolo di direttore dello shield nella serie tv \"Agents of S.H.I.E.L.D.\" nella 4 stagione della famosissima serie tv targata Marvel.\nCaratterista televisivo di lungo corso, \u00e8 stato sposato con l'attrice Paige Turco dal 2003 al 2017, ed ha partecipato a molte serie tv, raggiungendo la notoriet\u00e0 nei ruoli principali ottenuti in \"In Justice\" (2006) e soprattutto in \"Life on Mars\" (2008), dove veste i panni del detective Sam Tyler.\nDoppiatori italiani.\nNelle versioni in italiano dei suoi film, Jason O'Mara \u00e8 stato doppiato da:\nDa doppiatore \u00e8 stato sostituito da:"}
{"id": "3336925", "revid": "124265716", "url": "https://it.wikipedia.org/wiki?curid=3336925", "title": "Gruppo montuoso di Monte Ocre-Monte Cagno", "text": "Il Gruppo montuoso di Monte Ocre-Monte Cagno \u00e8 una breve dorsale montuosa interna dell'Appennino centrale abruzzese, situata in Abruzzo, in provincia dell'Aquila, all'interno della catena del Sirente-Velino e dell'omonimo parco naturale regionale Sirente-Velino.\nDescrizione.\nMediamente disposto da nord-ovest verso sud-est, parallelamente a molte altre dorsali appenniniche come quella limitrofa di Monte Orsello, sovrasta la valle dell'Aterno in corrispondenza del capoluogo abruzzese L'Aquila e della parte bassa della conca aquilana, interessando il territorio del comune dell'Aquila, con le frazioni (ex comuni) di Bagno e Roio e quello dei comuni di Lucoli, Ocre e Rocca di Cambio.\nCon una lunghezza di circa 16 km ed una larghezza massima di circa 7\u00a0km, dal punto di vista geomorfologico e geografico separa la conca aquilana e la piana di Roio dalla vallata di Lucoli e la piana Campo Felice. Raggiunge la quota altimetrica pi\u00f9 elevata con il \"Monte Ocre\" (2204\u00a0m) seguito da \"Monte Cagno\" (2156\u00a0m) posto sulla stessa cresta montuosa a sud-est, i \"Monti di Bagno\" (2077 m) e \"Monte Cefalone\" (2145\u00a0m), mentre l'intera dorsale prende origine e consta di altre cime minori come \"Pesco\" \"Croce\" (1474 m), il \"Colle Cerasitto\" (1760\u00a0m) e il suo gemello \"Monte Le Qu\u00e0rtora\" (1783\u00a0m) in direzione nord-ovest posti nel territorio di Bagno; ai prodromi nord-occidentali \u00e8 posto \"Monte Luco\", nel territorio di Roio. La naturale prosecuzione geomorfologica verso sud-est della dorsale \u00e8 di fatto il gruppo Sirente-Velino interrotto dall'altopiano delle Rocche nel mezzo e, verso l'interno, la cresta del Serralunga, Monte Rotondo e Monte Magnola. Ai piedi dei gruppo sul versante orientale sono poste la \"Pineta di Pesco Croce\" e quella del \"Colle Cerasitto\" e i cosiddetti Laghi di Bagno.\nL'aspetto tipico di questa dorsale \u00e8 l'essere totalmente priva di vegetazione nel versante sud-ovest e quasi del tutto spoglia anche nel versante nord-est a maggior dislivello. La cima si raggiunge abbastanza facilmente da Campo Felice e Rocca di Cambio oppure salendo progressivamente dalla vallata di Lucoli o da Roio; da essa si pu\u00f2 godere di una panoramica completa della conca aquilana con il sottostante capoluogo abruzzese, delle vicine cime del Monte Velino, delle Montagne della Duchessa, del Monte Sirente nonch\u00e9 dell'intera catena del Gran Sasso d'Italia, i Monti della Laga a nord fino ai Monti Sibillini con il Monte Vettore e il Terminillo."}
{"id": "3336930", "revid": "1904508", "url": "https://it.wikipedia.org/wiki?curid=3336930", "title": "Contea di Urbino", "text": "La Contea di Urbino fu un'entit\u00e0 territoriale presente nell'attuale regione delle Marche fondata nel 1213. La contea venne trasformato in ducato quando nel 1443, in virt\u00f9 della nomina di Oddantonio II da Montefeltro a duca di Urbino da parte di papa Eugenio IV.\nConti di Urbino.\nIl governo fu per la maggior parte della famiglia dei Da Montefeltro, con alcuni periodi di controllo papale causato dalle lotte politiche del confinante Stato Pontificio"}
{"id": "3336935", "revid": "287204", "url": "https://it.wikipedia.org/wiki?curid=3336935", "title": "Argavand", "text": ""}
{"id": "3336938", "revid": "1566286", "url": "https://it.wikipedia.org/wiki?curid=3336938", "title": "George Sherman", "text": "Biografia.\nGrande e prolifico artigiano del genere western, con oltre cento film all'attivo in 35 anni di carriera, esord\u00ec come assistente alla regia di Joseph Kane alla Republic Pictures e nella seconda met\u00e0 degli anni trenta ne divenne uno dei registi pi\u00f9 attivi. Durante questo periodo diresse John Wayne in numerosi western a basso costo, fra cui \"Santa Fe Stampede\" (1938) e \"Nuove frontiere\" (1939). Passato alla Columbia Pictures, dal 1945 al 1948 diresse alcuni western ricchi d'azione come \"I rinnegati\" (1946), dopodich\u00e9 si spost\u00f2 alla Universal Pictures dove continu\u00f2 con il genere a lui congeniale, dirigendo storie di maggior spessore come \"Kociss, l'eroe indiano\" (1952).\nPort\u00f2 la sua versatilit\u00e0 anche in altri generi, come l'horror in \"La donna e il mostro\" (1944), in cui si avvalse della presenza nel cast di Erich Von Stroheim, nel noir con \"Ladri in guanti gialli\" (1948) e \"Mentre la citt\u00e0 dorme\" (1950), nel dramma con \"Spada nel deserto\" (1949), uno dei primi film sul tema della Guerra civile del 1947-1948 nella Palestina mandataria, e nell'avventura d'azione con \"Bolide rosso\" (1954), ambientato nel mondo delle corse automobilistiche. \nFra i suoi pi\u00f9 celebri western degli anni cinquanta si possono ricordare \"Tomahawk - Scure di guerra\" (1951), \"Contro tutte le bandiere\" (1952), \"Furia indiana\" (1955). Interessanti anche \"Il tesoro di Pancho Villa\" (1955), in cui un mercenario (Rory Calhoun) si mette al servizio dei rivoluzionari messicani con la sua mitragliatrice, e il violento e robusto \"Rappresaglia\" (1956), in cui un uomo di sangue misto (Guy Madison), che nasconde le sue origini native, si scontra con il razzismo dei bianchi e si schiera apertamente dalla parte degli indiani oppressi.\nNel 1962 Sherman vinse il Western Heritage Awards in qualit\u00e0 di produttore del film \"I comanceros\" e nel 1988 il Golden Boot Award per il suo contributo al genere western. Durante gli anni sessanta si dedic\u00f2 prevalentemente alle serie televisive, dirigendo episodi di telefilm come \"Gli uomini della prateria\" (1959), \"La citt\u00e0 in controluce\" (1959-1963) e \"Daniel Boone\" (1965-1966). Concluse la sua lunga carriera sul grande schermo nel 1971, quando John Wayne lo chiam\u00f2 per un'ultima regia nel suo genere prediletto, \"Il grande Jake\". Sherman diresse ancora alcuni episodi di serie televisive e si ritir\u00f2 definitivamente dalle scene nel 1978."}
{"id": "3336941", "revid": "3115", "url": "https://it.wikipedia.org/wiki?curid=3336941", "title": "Argavand (Ararat)", "text": "Argavand (in armeno \u0531\u0580\u0563\u0561\u057e\u0561\u0576\u0564, fino al 1948 \"Uzunoba\", conosciuto anche come \"Dzhafarapat\") \u00e8 un comune dell'Armenia di 1608 abitanti (2008) della provincia di Ararat."}
{"id": "3336946", "revid": "287204", "url": "https://it.wikipedia.org/wiki?curid=3336946", "title": "Sierra Nevada de M\u00e9rida", "text": "La Sierra Nevada de M\u00e9rida (comunemente denominata Sierra de M\u00e9rida) \u00e8 una catena montuosa appartenente alla Cordigliera delle Ande che attraversa la parte occidentale del Venezuela, in ispecie gli stati venezuelani di Lara, Apure, Barinas, M\u00e9rida, T\u00e1chira e Trujillo (questi ultimi tre coperti quasi nella loro totalit\u00e0 dalla Sierra).\nAll'interno della catena montuosa si trovano importanti picchi come il Pico Bol\u00edvar, Bonpland, Humboldt, i pi\u00f9 alti del paese, ubicati nello Stato di M\u00e9rida."}
{"id": "3336952", "revid": "183694", "url": "https://it.wikipedia.org/wiki?curid=3336952", "title": "John B. Taylor", "text": "Biografia.\nNato a Yonkers (Stato di New York) ha conseguito la laurea in economia presso l'Universit\u00e0 di Princeton nel 1968 e poi nel 1973 il dottorato di ricerca (Ph.D) all'Universit\u00e0 di Stanford. Si \u00e8 poi dedicato all'insegnamento, dal 1973 al 1980 presso la Columbia University, in seguito alla Princeton University (dal 1980 al 1984), per poi rientrare alla Stanford.\nNel 1993 ha formulato la cosiddetta Regola di Taylor, che rappresenta il comportamento delle banche centrali nel determinare i tassi di interesse.\nHa servito come sottosegretario al Dipartimento del Tesoro durante il primo mandato di George W. Bush."}
{"id": "3336956", "revid": "486946", "url": "https://it.wikipedia.org/wiki?curid=3336956", "title": "Livadia Palace", "text": ""}
{"id": "3336959", "revid": "486946", "url": "https://it.wikipedia.org/wiki?curid=3336959", "title": "Universit\u00e0 statale di Arti e Industria Stroganov", "text": ""}
{"id": "3336960", "revid": "812213", "url": "https://it.wikipedia.org/wiki?curid=3336960", "title": "John Brian Taylor", "text": ""}
{"id": "3336968", "revid": "3115", "url": "https://it.wikipedia.org/wiki?curid=3336968", "title": "Arma\u0161", "text": "Arma\u0161 (conosciuto anche come Armash, in armeno \u0531\u0580\u0574\u0561\u0577, in passato \"Yayji\") \u00e8 un comune dell'Armenia di 2 657 abitanti (2008) della provincia di Ararat."}
{"id": "3336970", "revid": "106908", "url": "https://it.wikipedia.org/wiki?curid=3336970", "title": "Armash", "text": ""}
{"id": "3336979", "revid": "201394", "url": "https://it.wikipedia.org/wiki?curid=3336979", "title": "Sick Soundtrack", "text": "Sick Soundtrack \u00e8 il secondo album del gruppo musicale italiano Gaznevada.\nAccoglienza.\nL'album \u00e8 presente nella classifica dei 100 dischi italiani pi\u00f9 belli di sempre secondo \"Rolling Stone Italia\" alla posizione numero 42. In una recensione della ristampa del 2020 del disco, la rivista \"Rumore\" dichiara che esso \u00e8 uno degli album pi\u00f9 importanti, se non il pi\u00f9 importante della new wave italiana, e asserisce che sarebbe il disco \"con il quale il punk italiano diventa adulto\"."}
{"id": "3336983", "revid": "767487", "url": "https://it.wikipedia.org/wiki?curid=3336983", "title": "San\u017ear Tursunov", "text": "Carriera.\nClub.\nDopo aver giocato con l'Irty\u0161 Omsk, nel 2009 si trasferisce al Volga Ni\u017enij Novgorod.\nNazionale.\nHa pi\u00f9 volte rappresentato la Nazionale uzbeka."}
{"id": "3336989", "revid": "1005847", "url": "https://it.wikipedia.org/wiki?curid=3336989", "title": "Elezioni generali nel Regno Unito del 1987", "text": "Le elezioni generali nel Regno Unito del 1987 si tennero l'11 giugno e videro la vittoria del Partito Conservatore di Margaret Thatcher, che fu confermata Primo Ministro; nel 1990 fu sostituita da John Major, esponente dello stesso partito."}
{"id": "3336990", "revid": "3115", "url": "https://it.wikipedia.org/wiki?curid=3336990", "title": "Av\u0161ar", "text": "Av\u0161ar (conosciuto anche come Avshar, in armeno \u0531\u057e\u0577\u0561\u0580, in passato \"Kyalbalavan\") \u00e8 un comune dell'Armenia di 5 156 abitanti (2009) della provincia di Ararat."}
{"id": "3336993", "revid": "106908", "url": "https://it.wikipedia.org/wiki?curid=3336993", "title": "Avshar", "text": ""}
{"id": "3336995", "revid": "46291", "url": "https://it.wikipedia.org/wiki?curid=3336995", "title": "Trachyspermum roxburghianum", "text": "Il Wild Celery (ing.: sedano selvatico), (\"Trachyspermum roxburghianum\" (DC.) Craib), conosciuto in sanscrito come Ajmoda, \u00e8 una pianta erbacea annuale della famiglia delle Apiaceae.\nDistribuzione e habitat.\nPresente nel sub-continente indiano, nel sud-est asiatico ed in Indonesia. Si trova ai margini della foresta e nei rudereti.\nDescrizione.\nRadici.\nFittone stretto.\nFusto.\nPianta con fusto eretto pubescente, terette, ramificato, longitudinalmente tripartito, mediamente alto dai 20\u00a0cm ai 100\u00a0cm.\nFoglie.\nLe foglie sono picciolate, con piocciolo esile lungo 1\u20132\u00a0cm, ovate a grandi linee, lunghe dai 3\u20138\u00a0cm e larghe 2-12, bi-pinnate o terno-pinnate, con l'ultimo segmento stentatamente oblungo lunghe dai 5\u201320\u00a0mm e largo 2\u20133\u00a0mm e alla base cuneate. Le foglie caulinari si riducono con l'altezza, le pi\u00f9 apicali sono linearo-lanceolate.\nFiore.\nL'infiorescenza \u00e8 un ombrella regolare 2\u20134\u00a0cm di diametro, il peduncolo \u00e8 di 5\u20139\u00a0cm. Ci sono 2-5 brattee lunghe 3\u201310\u00a0mm, lineo-subulate o ciliate, inoltre ci sono 2-9 raggi primari lunghi 1,3\u20135\u00a0cm e 5-15, inoltre ci sono 5-8 bratteole sottile lunghe 2\u20133\u00a0mm e finemente ciliate, ci sono 5-15 raggi secondari lunghi 2\u20137\u00a0mm ognuno con un fiore, costituito da 5 sepali piccoli e nascosti lunghi 0,1\u00a0mm, e 5 petali con apici ottusi ad ampio respiro, I petali sono di colore lilla. Fiorisce e fruttifica da febbraio a luglio.\nFrutti.\nCarpoforo ovoidale, di 1,5\u20133\u00a0mm per 1,5\u20132\u00a0mm, con apice contratto a formare un collo corto, pubescente con peli corti e irti. Presenta due fessure alla base che lo fanno dividere facilmente in due mericarpi ognuno funsionante da seme. Essiccati sono di un colore giallo brillante.\nGeneri simili.\nIl genere \"Trachyspermum\", piuttosto eterogeneo, ha incerti confini con il genere \"Pimpinella\"\nMoltiplicazione.\n\u00c8 principalmente propagata per seme.\nPrincipi attivi.\nI semi contengono olio essenziale composto essenzialmente da limonene, a-terpene, dipentene, d-linallolo, terpineolo, dl-piperitone, timoquinolo, timolo e acido chetonico. Inoltre sono ricchi di ferro e calcio.\nUsi.\nL'olio essenziale ha propriet\u00e0 amare, termogeniche, antispammodiche, toniche, stimolanti, antelmitiche, carminative.\nCucina.\nI frutti vengono utilizzati come spezie nella cucina bengalese col nome di radhuni, dal sapore aromatico simile al prezzemolo, un paio di pizzichi possono superare il sapore del curry.\nColtivazione.\nIn Asia \u00e8 coltivato, fino a 750 m s.l.m., preferisce suoli non molto pesanti, fertili e calcarei."}
{"id": "3336997", "revid": "3115", "url": "https://it.wikipedia.org/wiki?curid=3336997", "title": "Aygavan", "text": "Aygavan (in armeno \u0531\u0575\u0563\u0561\u057e\u0561\u0576, fino al 1945 \"Reghanlu\") \u00e8 un comune dell'Armenia di 4422 abitanti (2009) della provincia di Ararat."}
{"id": "3337000", "revid": "290948", "url": "https://it.wikipedia.org/wiki?curid=3337000", "title": "Disidratazione dei fanghi", "text": "La disidratazione o deacquificazione \u00e8 un trattamento a cui vengono sottoposti i fanghi provenienti dalla linea fanghi di un impianto di depurazione o di potabilizzazione, al fine di ridurne il tenore di acqua e rendere pi\u00f9 economiche e pi\u00f9 facili le successive operazioni di trattamento e smaltimento - smaltimento diretto (ad esempio in agricoltura) o incenerimento.\nLa deacquificazione pu\u00f2 essere realizzata sia su un fango ancora grezzo sia su uno stabilizzato.\nDopo il trattamento il fango si presenta come un materiale di consistenza semisolida.\nNel caso in cui \u00e8 previsto l'incenerimento del fango, un trattamento di disidratazione ha lo scopo anche di aumentare il potere calorifico del fango stesso.\nTipologie.\nI metodi di disidratazione si possono classificare in:\nTra i metodi di disidratazione, i pi\u00f9 largamente utilizzati sono la centrifugazione e la filtropressatura mentre in declino, per gli alti costi di gestione, \u00e8 la filtrazione sotto vuoto.\nLetti di essiccamento.\nI letti di essiccamento sono costituiti da vasche a sezione rettangolare, poco profonde, riempite di materiale drenante, sul quale viene cosparso il fango.\nL'acqua viene allontanata per percolazione e per evaporazione naturale.\nFiltrazione.\nL'operazione consiste nel far passare il fango attraverso un mezzo filtrante il quale trattiene la parte solida e fa passare quella liquida.\nLa filtrazione \u00e8, tra le tecniche di deacquificazione, quella che permette di ottenere fanghi a pi\u00f9 elevato contenuto di solidi.\nPer questa operazione si utilizzano:\nFiltrazione sotto vuoto.\nIl filtro a vuoto, nel suo disegno convenzionale, consiste in un tamburo ad asse orizzontale rivestito da materiale filtrante (es. tela) parzialmente immerso nel fango da disidratare. \nNel tamburo, che viene fatto ruotare lentamente intorno al suo asse, viene mantenuto il vuoto mediante una pompa; il fango viene risucchiato, aderisce alla tela e perde parte della sua acqua. \nSuccessivamente lo strato di fango formatosi viene staccato dal filtro con un getto di aria compressa e portato via dal tamburo da un raschiafanghi.\nA questo schema base sono state apportate modifiche, talvolta sostanziali, ottenendo filtri con principi di funzionamento diversi.\nTra i pi\u00f9 usati:\nFiltrazione sotto pressione.\nFiltropresse.\nLa filtropressa consiste in una serie di piastre porose ricoperte di tessuto drenante. Il fango viene immesso tra piastre e sottoposto a pressione. L'acqua attraversa il tessuto mentre i solidi sono trattenuti dalle piastre. \nSuccessivamente le piastre vengono aperte e il pannello formatosi viene scaricato.\nIl processo ha lo svantaggio di essere discontinuo (bassa produttivit\u00e0) e di richiedere un'accurata assistenza (maggiori costi di manodopera); per contro esso permette di ottenere fanghi molto secchi.\nPer migliorare il rendimento del trattamento \u00e8 necessario effettuare preventivamente un condizionamento dei fanghi.\nPer il condizionamento vengono utilizzati principalmente il cloruro ferrico e il cloroidrato di alluminio anche se si sta affermando l'uso di polielettroliti.\nPressa a vite.\nLa pressa a vite potrebbe essere un macchinario tra i pi\u00f9 performanti fra gli strumenti per la disidratazione dei fanghi attualmente in commercio. Il suo funzionamento si basa sulla rotazione a un basso numero di giri di una coclea centrale che comprime e spinge il materiale verso una trafila posta all'uscita della camera cilindrica; tale compressione permette all'acqua di uscire attraverso un cilindro filtrante.\nPurtroppo, molti dei fanghi attualmente prodotti non si prestano a essere utilizzati da questo sistema di pressatura. Infatti, molti di essi, avendo una consistenza gelatinosa, non sono idonei a essere compressi in quanto la pressione esercitata dalla vite fa s\u00ec che il fango esca dai filtri e dalla trafila senza rilasciare la parte acquosa impedendone il compattamento. \u00c8 questo il motivo per cui, tra le macchine per disidratazione, \u00e8 tra le meno usate nonostante le sue potenzialit\u00e0.\nNastropresse.\nLe nastropresse sono adatte per impianti medio-piccoli di trattamento fanghi.\nUna nastropressa per fanghi \u00e8 normalmente costituita da:\nIl fango viene immesso all'interno dei due filtri a nastro continuo.\nL'acqua viene espulsa attraverso il mezzo filtrante mediante l'applicazione da parte dei rulli di un'idonea pressione.\nQuesto tipo di trattamento ha lo svantaggio di richiedere frequenti lavaggi delle tele e determina un'elevata usura delle stesse.\nPer migliorare il rendimento del trattamento \u00e8 necessario effettuare preventivamente un condizionamento dei fanghi.\nPer il condizionamento vengono utilizzati principalmente polielettroliti.\nCentrifugazione.\nIl processo consiste nel far separare l'acqua dal fango mediante l'applicazione di una forza centrifuga.\nNello schema di centrifugazione pi\u00f9 semplice il fango viene immesso nella centrifuga attraverso un tubo fisso che corre al centro di un tamburo cilindrico (con un'estremit\u00e0 troncoconica) in rotazione a un elevato numero di giri - a una velocit\u00e0 di circa 5.000 giri/min si ottiene una forza centrifuga pari 3.500 volte quella di gravit\u00e0 -.\nIn brevissimo tempo, per effetto della forza centrifuga, i solidi si addensano contro la parete interna del tamburo.\nAll'interno del cilindro c'\u00e8 una coclea, che ruota nello stesso senso del tamburo ma a una velocit\u00e0 inferiore.\nQuesta trascina continuamente i solidi verso l'estremit\u00e0 del tamburo stesso dove \u00e8 situato lo scarico.\nLungo questo percorso, il fango perde parte della sua acqua che viene scaricata all'esterno attraverso un disco sfioratore.\nParticolarmente importante nella centrifugazione risulta il condizionamento dei fanghi. Il compattamento del fango di chiarificazione significa concentrare il fango di supero che biologicamente \u00e8 presente in quote di 5-10 g/1 a un tenore di sostanza secca dal 5 all 8% prima di essere pompato nella torre di fermentazione. In tal modo si riduce il volume del fango dal 90 al 95%.\nInfatti bastano piccole quantit\u00e0 di un idoneo polielettrolita organico per far aumentare notevolmente il recupero di solidi (da Burd - 1968).\nLa scelta del tipo di condizionamento e del tipo di centrifuga da utilizzare va fatta di volta in volta sulla base di prove di laboratorio, e, se possibile, su scala pilota.\nQuesto tipo di trattamento ha lo svantaggio di produrre fanghi con una bassa concentrazione di solidi e necessita di personale qualificato per la manutenzione.\nNuovo sistema di disidratazione dei fanghi.\n\u00c8 un nuovo sistema di disidratazione che porta il nome di SPMC e si basa sulla pressione a vuoto, la compressione del fango e l'essiccazione meccanica mediante forzatura dell'aria. Il sistema SPMC \u00e8 attualmente in fase di collaudo presso alcune cartiere Italiane per ottimizzarne le potenzialit\u00e0. A oggi i risultati ottenuti con SPMC (su vari campioni di fanghi) dimostrano un abbattimento del liquido residuo che porta la percentuale di secco dal 30 al 60% rispetto alle tradizionali strumentazioni attualmente in commercio, dimezzando anche la quantit\u00e0 di energia normalmente utilizzata per il funzionamento di una nastro-pressa. \nIl sistema si basa su un numero di celle meccaniche montate su moduli standard in funzione della quantit\u00e0 di fango da trattare; il fango viene compresso all'interno delle celle e poi aspirato e pressato contemporaneamente in modo da formare un disco del diametro di circa 250 millimetri. Il tutto viene poi immesso su di un nastro trasportatore che, attraversando un canale di aria forzata mediante ventilatori e aspiratori, porta in zona stoccaggio il materiale disidratato. \nQuesto sistema \u00e8 totalmente automatico e veloce nella sua esecuzione e si presta a quasi tutte le tipologie di fanghi.\nTrattamenti termici.\nI trattamenti termici possono essere:\nEssiccamento.\nDurante l'essiccamento termico i fanghi sono portati a una temperatura fino ad un massimo di 180\u00a0\u00b0C durante il quale si liberano dell'acqua interstiziale e capillare.\nNegli essiccatori il calore viene trasmesso al fango mediante contatto con un fluido caldo (vapore o olio diatermico).\nEsistono varie tipologie di essiccatori:\nCon l'essiccamento il fango \u00e8 trasformato in un prodotto secco e sterile che mantiene praticamente inalterata la sua carica organica.\nPertanto se il fango di partenza \u00e8 di origine urbana o, in ogni caso, con elevato contenuto di sostanze organiche, i residui del processo di essiccamento possono essere riutilizzati in agricoltura.\nPer alcuni tipi di fango di origine industriale, il metodo dell'essiccamento termico pu\u00f2 essere utile per potere avere residui ricchi di sostanze pregiate, per le quali \u00e8 economicamente conveniente il recupero.\nL'essiccamento \u00e8 spesso presente prima dell'incenerimento per portare il fango di alimento a un potere calorifico tale da garantire l'autosostentamento della combustione.\nRispetto agli altri trattamenti di disidratazione l'essiccamento ha costi notevolmente superiori.\nIncenerimento.\nI processi di incenerimento, pur essendo dei trattamenti di disidratazione spinta dei fanghi, rappresentano uno dei metodi utilizzati per lo smaltimento dei fanghi.\nInfatti questo processo fornisce materiali inerti facilmente smaltibili e talvolta riutilizzabili.\nL'applicabilit\u00e0 dell'incenerimento \u00e8 legata, a parit\u00e0 di altri fattori, al valore del potere calorifico del fango e cio\u00e8 al tenore di sostanze organiche contenute nel fango stesso.\nI processi di incenerimento comprendono essenzialmente uno stadio di essiccazione e uno stadio di combustione e si sviluppano attraverso le seguenti fasi:\nTra le tecniche di incenerimento pi\u00f9 usate sono da citare:\nForni a multipli effetti.\nIl forno a multipli effetti consiste essenzialmente di un recipiente cilindrico coibentato, diviso nell'interno in diversi scomparti, ognuno dei quali agisce da focolare.\nIl fango disidratato viene alimentato in continuo nel focolare pi\u00f9 alto, in cui si verifica l'evaporazione di parte dell'acqua, per contatto diretto con i gas caldi provenienti dalla parte inferiore del forno.\nDal focolare pi\u00f9 alto, il fango scende verso la parte intermedia del forno, che \u00e8 la zona in cui si verificano i fenomeni di combustione che portano alla distruzione delle sostanze organiche.\nNegli scomparti girano raschiatori orizzontali mossi da un albero rotante verticale, coincidente con l'asse del cilindro; questi raschiatori permettono al fango di passare dal focolare superiore a quello inferiore.\nLa parte pi\u00f9 bassa del forno funziona da zona di raffreddamento per i residui della combustione e di preriscaldo per l'aria.\nLe ceneri vengono scaricate utilizzando dal fondo attraverso una condotta di scarico.\nLe ceneri residue trasportate in alto dai gas di combustione vengono raccolte mediante cicloni o altri tipi di apparecchiature.\nLa temperatura massima che si raggiunge nel forno si aggira sui 900-1000\u00a0\u00b0C.\nForni a letto fluido.\nIl processo a letto fluido \u00e8 cos\u00ec chiamato poich\u00e9 il fango da bruciare viene inviato su di un letto di sabbia tenuto in movimento, mediante aria, dentro un reattore mantenuto a elevata temperatura.\nIl letto di sabbia trattiene le particelle organiche e ne facilita la combustione in quanto aumenta la superficie di contatto tra gas caldi e sostanze combustibili.\nL'aria necessaria alla combustione viene alimentata dal basso.\nL'aria ha anche lo scopo di mantenere sospeso il letto e creare un'elevata turbolenza e buona miscelazione.\nQuesto processo richiede che il fango sia composto da particelle minute, per cui spesso il fango deve essere sottoposto a triturazione prima della fase di disidratazione.\nIl fango deacquificato, nel reattore viene a contatto con il letto di sabbia, che \u00e8 mantenuto a una temperatura di 750-800\u00a0\u00b0C.\nLe sostanze organiche vengono bruciate e le ceneri vengono rimosse dal letto fluido dai gas di combustione che le trasportano verso l'alto fino alle apparecchiature di separazione.\nForni rotativi.\nIl forno rotativo \u00e8 costituito da un cilindro refrattario con l'asse inclinato di circa 2-3 \u00b0 rispetto al piano orizzontale.\nIl cilindro \u00e8 messo in rotazione a velocit\u00e0 molto bassa (0,25-1,5 giri/min).\nIl processo basato sull'uso dei forni rotativi si basa su due forni rotativi distinti nei quali avvengono la fase di essiccazione e la fase di combustione.\nI due forni vengono fatti ruotare lentamente e vengono alimentati con il fango in modo continuo.\nNel primo forno avviene l'essiccazione dei fanghi per mezzo dei gas caldi di scarico provenienti dal forno di incenerimento.\nIl fango umido viene fatto entrare nel forno di essiccamento dalla stessa parte da cui entrano i gas caldi.\nQuesti entrano nel forno con una temperatura di 600\u00a0\u00b0C ed escono a una temperatura di 130\u00a0\u00b0C circa.\nDel fango estratto dal forno, una parte viene mescolata con il fango umido di alimentazione e il resto viene inviato al forno di incenerimento che lavora nell'arco di temperatura compreso tra 900 e 1100\u00a0\u00b0C.\nVantaggi e svantaggi.\nL'incenerimento ha il vantaggio di produrre la completa ossidazione delle sostanze organiche con produzione di un residuo fisso e la massima riduzione del volume (residuo inerte 10-20% del valore iniziale) e del peso dei residui da smaltire.\nI problemi principali sono legati ai costi dovuti principalmente al combustibile ausiliario e all'emissione di gas (necessitano di camere di post combustione per ridurre le emissioni in atmosfera).\nPer evitare l'uso del combustibile ausiliario e avere l'autosostentamento \u00e8 necessario avere una forte disidratazione (circa il 65% di secco) e non sottoporre il fango a nessuna stabilizzazione per evitare il consumo di sostanze organiche.\nScelta della tipologia.\nLa scelta del sistema di disidratazione pi\u00f9 idoeneo viene fatta in base a diversi parametri quali:"}
{"id": "3337004", "revid": "287204", "url": "https://it.wikipedia.org/wiki?curid=3337004", "title": "Alan Orr Anderson", "text": " Figlio del reverendo John Anderson e di Ann Masson, Anderson studi\u00f2 presso la Royal High School di Edimburgo, per poi laurearsi presso l'Universit\u00e0 di Edimburgo.\nNel 1908, dopo cinque anni di lavoro promosso dalla Carnegie Trust, ha pubblicato \"Scottish Annals from English Chroniclers\", una raccolta di fonti abbastanza comprensibile sulla storia della Scozia prima del 1286, scritte da autori inglesi o editorialisti nati in Inghilterra. Quattordici anni pi\u00f9 tardi, Anderson ha pubblicato un lavoro in due volumi con il titolo \"Early Sources of Scottish History, A.D. 500 to 1286\", una raccolta simile ma pi\u00f9 larga e basata su materiale non in lingua inglese ma goideliche. In un certo senso, questa raccolta si sovrappone con quella intitolata \"Chronicles of the Picts and Scots\" e realizzata da William Forbes Skene nel 1867, con la differenza di essere tradotta in lingua inglese.\nGli anni passati a leggere complicati manoscritti, in luce opaca sono stati forse la causa del grave abbassamento della vista di Anderson, che per un lungo periodo di tempo, fu costretto a farsi leggere i testi, dapprima da uno studente ed in seguito da sua moglie Marjorie Cunningham. Mor\u00ec il 9 dicembre 1958.\nAttualmente, la maggior parte di coloro che studiano la storia scozzese, lavorano sui tre volumi di Anderson. Di conseguenza, molti dei corsi di studio della storia scozzese sono basati su quello che Anderson scelse di pubblicare o di non pubblicare. Nel 1990 e 1991, le raccolte sono state ristampate dalla Paul Watkins Publishing, societ\u00e0 con sede a Stamford."}
{"id": "3337005", "revid": "3115", "url": "https://it.wikipedia.org/wiki?curid=3337005", "title": "Aygepat", "text": "Aygepat (in armeno \u0531\u0575\u0563\u0565\u057a\u0561\u057f, in passato \"Masumlu\" e \"Dargalu Verkhniy\") \u00e8 un comune dell'Armenia di 1485 abitanti (2008) della provincia di Ararat."}
{"id": "3337010", "revid": "1543377", "url": "https://it.wikipedia.org/wiki?curid=3337010", "title": "David Steel", "text": "Biografia.\nDavid Steel \u00e8 nato a Kirkcaldy, Fife, il 31 marzo 1938. Suo padre David era un ministro della Chiesa di Scozia che in seguito avrebbe ricoperto il ruolo di moderatore dell'assemblea generale della Chiesa di Scozia.\n\u00c8 cresciuto tra la Scozia e il Kenya e ha studiato alla Dumbarton Academy, alla James Gillespies Boy's School di Edimburgo, alla Prince of Wales School di Nairobi e al George Watson's College di Edimburgo. \u00c8 stato presidente della campagna del movimento anti-apartheid britannico dal 1966 al 1970.\nMentre studiava all'Universit\u00e0 di Edimburgo, ha partecipato attivamente alla politica liberale dell'ateneo ed \u00e8 stato eletto presidente anziano del consiglio dei rappresentanti degli studenti. Dopo essersi laureato in giurisprudenza, ha lavorato per il Partito Liberale Scozzese e poi per la BBC prima di essere eletto alla Camera dei comuni come deputato per Roxburgh, Selkirk e Peebles alle elezioni suppletive del 1965, diventando il \"Baby of the House\", il pi\u00f9 giovane membro della Camera. Nel 1983 \u00e8 stato rieletto rappresentante della circoscrizione di Tweedale, Ettrick e Lauderdale, un nuovo collegio elettorale che copriva gran parte del territorio del precedente.\nCome deputato, \u00e8 stato responsabile dell'introduzione dell'Aborts Act del 1967 e ha sostenuto una maggiore liberalizzazione di questa legislazione negli ultimi anni. In seguito \u00e8 diventato portavoce e nel 1970 whip capo del Partito Liberale.\nNel 1976, dopo la caduta di Jeremy Thorpe, e un breve periodo in cui Jo Grimond ha guidato temporaneamente il partito, \u00e8 stato eletto leader del Partito Liberale con un ampio margine su John Pardoe. Con soli 38 anni, \u00e8 stato uno dei leader di partito pi\u00f9 giovani nella storia britannica. Nel marzo del 1977 ha guidato i liberali nello stringere il Lib\u2013Lab pact con il quale hanno accettato di mantenere il governo laburista che godeva di una strettissima maggioranza dopo le elezioni generali dell'ottobre 1974. Questo patto \u00e8 durato fino all'agosto del 1978.\nSteel \u00e8 stato criticato sia allora sia successivamente. Tuttavia Jeremy Thorpe aveva lasciato il partito in uno stato molto debole per far fronte a elezioni politiche anticipate e Steel \u00e8 stato saggio a prendersi del tempo sostenendo James Callaghan. L'impopolarit\u00e0 del governo laburista ha tuttavia compromesso anche la performance dei liberali e le prime elezione di Steel come leader, quelle generali del 1979, hanno visto un declino delle fortune liberali.\nNel 1981, un gruppo di moderati laburisti ha lasciato il proprio partito per formare il Partito Social Democratico. A essi si \u00e8 unito anche l'ex vice leader laburista Roy Jenkins, che in precedenza aveva avuto discussioni con Steel sull'adesione al suo partito. Sotto la guida di Jenkins il Partito Social Democratico si \u00e8 unito ai liberali per formare una coalizione. Nei suoi primi giorni, la coalizione ha mostrato tanta forza che per un certo periodo sembrava che i liberali sarebbero riusciti a far parte di un governo per la prima volta da oltre mezzo secolo. I sondaggi di opinione mostravano che la coalizione aveva raggiunto consensi anche fino al 50 % alla fine del 1981. Steel era cos\u00ec sicuro da sentirsi in grado di dire ai delegati all'Assemblea liberale quell'anno: \"Torna nel tuo collegio elettorale e preparati per il governo!\".\nSteel aveva buone speranze in quella fase che la coalizione avrebbe vinto le successive elezioni generali e formato un governo di coalizione. Tuttavia, l'inizio della guerra delle Falkland nella primavera successiva ha cambiato radicalmente l'atteggiamento dell'elettorato e i conservatori hanno riguadagnarono la leadership nei sondaggi con un ampio margine sulla coalizione liberal-democratica.\nLa coalizione ha ottenuto oltre il 25 % dei voti alle elezioni generali del 1983, quasi come i laburisti. Tuttavia, il suo sostegno era distribuito in tutto il paese, e non era concentrato in aree sufficienti da tradurlo in seggi. Da questo \u00e8 derivato che la coalizione ha ottenuto solo 23 seggi - 17 per i liberali e 6 per i social-democratici. I sogni di Steel di una grande svolta politica sono rimasti insoddisfatti.\nPoco dopo David Owen ha sostituito Roy Jenkins nella guida nel Partito Social Democratico. Questo ha inaugurato il \"periodo dei due David\". Non \u00e8 mai stato un rapporto facile: le simpatie politiche di Steel erano a sinistra mentre quelle di Owen di destra. Owen aveva una spiccata avversione verso i liberali, sebbene rispettasse la precedente lealt\u00e0 di Steel verso il proprio partito, contrastandolo con la mancanza di interesse di Jenkins nel preservare l'indipendenza del Partito Social Democratico. Il rapporto \u00e8 stato anche spietatamente satirizzato da \"Spitting Image\", che raffigurava Steel come un nano muto, letteralmente nella tasca di Owen. Steel ha spesso affermato di ritenere che questa rappresentazione abbia seriamente danneggiato la sua immagine. Questo ritratto di Steel, pi\u00f9 debole di Owen, era presente anche in altre satire come \"Private Eye's Battle for Britain\". Il rapporto alla fine si \u00e8 disgregato in occasione delle elezioni generali del 1987, quando i due si contraddicevano a vicenda, sia sulla politica di difesa sia su quale partito avrebbe guidato i negoziati nel caso di un mancato raggiungimento della maggioranza in Parlamento.\nSteel era convinto che la risposta a queste difficolt\u00e0 fosse un singolo partito con un unico leader. \u00c8 stato quindi il principale sostenitore della fusione avvenuta nel 1988 tra il Partito Liberale e il Partito Social Democratico. \u00c8 emerso vittorioso nel persuadere entrambe le parti ad accettare la fusione nonostante l'opposizione di David Owen e dei liberali radicali come Michael Meadowcroft che hanno malamente manipolato l'emissione di un documento politico congiunto. Steel \u00e8 stato spesso criticato per la mancanza di interesse per la politica e sembrava che avesse accettato il documento - elaborato da consulenti del Partito Social Democratico politicamente ingenui - senza leggerlo. I suoi colleghi lo hanno respinto immediatamente e hanno chiesto una riformulazione, ferendo fatalmente la sua autorit\u00e0.\nSteel \u00e8 stato brevemente il leader provvisorio congiunto dei Liberal Democratici nel periodo precedente alle elezioni in cui non si \u00e8 candidato, prima di diventare il portavoce del partito per gli affari esteri. Nel 1989 ha accettato l'invito dei liberali italiani a candidarsi per il Parlamento europeo nelle elezioni di quell'anno come un gesto paneuropeo. Sebbene non sia stato eletto, nei sondaggi \u00e8 andato molto bene. Nel dicembre del 1989 \u00e8 stato nominato cavaliere comandante dell'Ordine dell'Impero Britannico. Dal 1994 al 1996 \u00e8 stato presidente dell'Internazionale Liberale.\nStell si \u00e8 ritirato dalla Camera dei comuni in occasione delle elezioni generali del 1997. Il 6 giugno 1997 \u00e8 stato creato pari a vita con il titolo di barone Steel di Aikwood, di Ettrick Forest negli Scottish Borders. Si \u00e8 battuto a favore della devoluzione scozzese e nel 1999 \u00e8 stato eletto membro del Parlamento scozzese per Lothians. Il 12 maggio 1999 \u00e8 diventato il primo presidente del Parlamento scozzese. In questo ruolo, usava l'appellativo di sir, nonostante fosse un pari a vita. Ha sospeso la sua appartenenza ai Liberal Democratici durante il suo mandato di presidente. Ha annunciato che avrebbe lasciato l'incarico quando il Parlamento scozzese \u00e8 stato sciolto per le elezioni parlamentari del 2003. \u00c8 rimasto in carica per supervisionare l'elezione del suo successore George Reid avvenuta il 7 maggio di quell'anno. Nel 2003 e nel 2004 \u00e8 stato lord alto commissario all'assemblea generale della Chiesa di Scozia.\nIl 30 novembre 2004 la regina Elisabetta II lo ha nominato cavaliere dell'Ordine del Cardo, il pi\u00f9 alto onore in Scozia.\nHa ricevuto la lauree \"honoris causa\" da molte universit\u00e0 tra cui la Heriot-Watt University di Edimburgo, l'Universit\u00e0 di Edimburgo, l'Universit\u00e0 di Aberdeen e l'Universit\u00e0 di Stirling.\nVita personale.\nNell'ottobre del 1962 ha sposato Judith Mary MacGregor. Risiedono a Aikwood Tower, negli Scottish Borders, e hanno due figli, una figlia e nove nipoti."}
{"id": "3337012", "revid": "3115", "url": "https://it.wikipedia.org/wiki?curid=3337012", "title": "Aygestan (Armenia)", "text": "Aygestan (in armeno \u0531\u0575\u0563\u0565\u057d\u057f\u0561\u0576, in passato \"Ayaslu\") \u00e8 un comune dell'Armenia di 2350 abitanti (2009) della provincia di Ararat."}
{"id": "3337016", "revid": "3535", "url": "https://it.wikipedia.org/wiki?curid=3337016", "title": "Sintesi degli eteri di Williamson", "text": ""}
{"id": "3337018", "revid": "124201937", "url": "https://it.wikipedia.org/wiki?curid=3337018", "title": "Josh Gad", "text": "Carriera.\nGad ha studiato alla University School of Nova Southeastern University fino al 1999. Nel 2003 ha conseguito gli studi alla Carnegie Mellon College of Fine Arts. Josh appare come corrispondente nel programma televisivo \"The Daily Show\", nel quale diventer\u00e0 corrispondente abituale.\nNel 2008 viene ingaggiato come co-protagonista nel film \"The Rocker - Il batterista nudo\". Nello stesso anno entra a far parte del cast del web show statunitense \"Woke Up Dead\". Altri suoi importanti ruoli sono nei film \"21\", \"Amore &amp; altri rimedi\" e nella serie televisiva statunitense \"Back to You\". Nel 2011 lavora nel musical di Broadway \"The Book of Mormon\", nel ruolo del missionario mormone Elder Arnold Cunningham, per il quale riceve una nomination al Tony Award.\nNel 2012 recita nella commedia \"She Wants Me\", al fianco di Hilary Duff, Johnny Messner, Aaron Yoo e Charlie Sheen. Il film, scritto e diretto da Rob Margolies, narra di uno scrittore, Sam Baum, impegnato con la stesura di una sceneggiatura, che dovrebbe avere come protagonista la sua fidanzata, Sammy Kingston, ma una giovane ed ambiziosa attrice, Kim Powers, in cerca di visibilit\u00e0, non \u00e8 della stessa idea e lotter\u00e0 per avere il ruolo che le spetta.\nNel 2014 vince un Annie Award per il miglior doppiaggio, per aver prestato la voce al pupazzo di neve Olaf nel film d'animazione dei Walt Disney Animation Studios \"Frozen - Il regno di ghiaccio\". Nel 2017 interpreta Le Tont, il primo personaggio apertamente omosessuale in un film Disney, ne \"La bella e la bestia\" (\"Beauty and the Beast\"), diretto da Bill Condon. Nel 2019 affianca Lupita Nyong'o nella commedia horror \"Little Monsters\".\nVita privata.\nDal 2008 \u00e8 sposato con la produttrice Ida Darvish da cui ha avuto due figlie: Ava (2011) e Isabelle (2014).\n\u00c8 inoltre padrino di Theo, figlio degli attori Seth Gabel e Bryce Dallas Howard.\nDoppiatori italiani.\nNelle versioni in italiano dei suoi film, Josh Gad \u00e8 stato doppiato da:\nDa doppiatore \u00e8 sostituito da:"}
{"id": "3337022", "revid": "709565", "url": "https://it.wikipedia.org/wiki?curid=3337022", "title": "Duomo di San Giorgio (Modica)", "text": "Il duomo di San Giorgio \u00e8 la chiesa madre della citt\u00e0 di Modica, nel Libero consorzio comunale di Ragusa, ed \u00e8 inserito nella Lista Mondiale dei Beni dell'Umanit\u00e0 dell'UNESCO.\nEsso viene spesso indicato e segnalato come monumento simbolo del Barocco siciliano, di cui rappresenta l'architettura pi\u00f9 scenografica e monumentale. Lo storico dell'arte Maurizio Fagiolo dell'Arco ha dichiarato che tale Chiesa \u00abforse andrebbe inserita tra le sette meraviglie del mondo barocco\u00bb.\nL'edificio \u00e8 il risultato finale della ricostruzione sei/settecentesca, avvenuta in seguito ai disastrosi terremoti che colpirono Modica nel 1542, nel 1613 e nel 1693 (il pi\u00f9 grave, vedi Terremoto del Val di Noto); lievi danni apportarono i sismi nell'area iblea succedutisi nel corso del Settecento e nel 1848.\nStoria.\nEpoca normanna.\nUn edificio probabilmente gi\u00e0 esistente nell'alto medioevo, poi distrutto nell'845 in seguito alle incursioni e conseguente dominazione araba. Il primitivo luogo di culto denominato chiesa di Santa Croce sorgeva approssimativamente sull'area corrispondente alla \"Cappella del Santissimo Sacramento\".\nIl primo documento ufficiale che certifica la presenza di una chiesa dedicata a San Giorgio nella citt\u00e0 di Modica \u00e8 una bolla pontificia del 1150, emanata da papa Eugenio III, con la quale bolla la \"Ecclesia S. Giorgi de Mohac\" veniva posta, insieme alla consorella intitolata a San Giovanni Evangelista gi\u00e0 presente nella parte alta della citt\u00e0, sotto la tutela del abbazia della Santissima Trinit\u00e0 dell'Ordine benedettino di Mileto, in Calabria. Ma verosimilmente la sua prima edificazione sarebbe stata voluta direttamente dal conte Ruggero d'Altavilla, a partire dalla conquista normanna della Sicilia, intorno al 1090.\nEpoca spagnola.\nSan Giorgio fu eretta a collegiata con bolla di Urbano VIII del 6 novembre 1630.\nIl 25 marzo 1643 il barone Renda governatore, a nome del conte Giovanni Alfonso Enriquez de Cabrera e Colonna, modicano e vicer\u00e9 di Sicilia, ricevette disposizioni di decorare l'antico tempio con nuove fabbriche e di abbellire quelle gi\u00e0 esistenti, previ adeguati restauri. L'impianto secentesco era stato progettato dall'architetto frate Marcello da Palermo, dei Minori Riformati di San Francesco di Modica, con la posa della prima pietra. Il \"capomaestro della fabbrica di San Giorgio\", promosso poi nel 1649 a \"capomaestro incegniero della citt\u00e0 di Modica\", era Carlo D'Amico, anch'egli originario di Palermo.\nLe indicazioni ricavate da attenti studi attribuiscono il progetto della facciata a Rosario Gagliardi, uno dei pi\u00f9 validi architetti del Settecento europeo. Il Gagliardi ed il L\u00e0bisi con la facciata-torre \u00e8 per l\u2019impostazione della facciata (dei primi due ordini) ispirarono la facciata della Cattedrale di Dresda, completata nel 1753 su progetto dell'italiano Gaetano Chiaveri.\nI lavori per la ristrutturazione e rimodulazione del I ordine della facciata secentesca, che aveva resistito alle forti scosse del terremoto del 1693, con la modalit\u00e0 della giustapposizione, ovvero dello sfabbricare piccole porzioni per rifabbricare sopra, iniziarono nel 1702 e furono completati nel 1738, mantenendo il vecchio stile. Cospicue furono le offerte, per i restauri o i rifacimenti ex novo, da parte dei fedeli modicani, cui si aggiunsero un grosso contributo del Comune, e la generosa elargizione di re Filippo IV, che rinunci\u00f2 a favore della chiesa al contributo annuale che la Contea versava al Real Patrimonio di Spagna; in pochi mesi, si raccolsero ben 5.350 onze, parecchi milioni di euro come valore spendibile. Della facciata antecedente al terremoto, quella costruita secondo il modello di frate Marcello, se ne lesion\u00f2 solo un pezzo, un arco di una porta, rifatto fra il 1702 ed il 1704 conforme all'antica pianta, al costo di appena 300 onze, comprendendo tale spesa il rifacimento di un pezzo di tetto della navata centrale, e del campanile. La consegna dei lavori fu solennemente festeggiata in citt\u00e0 il 9 febbraio del 1738 con un corteo alla presenza di tutte le autorit\u00e0 religiose - con il vescovo di Siracusa, monsignor Matteo Trigona a presiedere i riti - civili e militari dell'epoca.\nIl I e il II ordine della facciata era dunque gi\u00e0 completo nel 1760, anno in cui fu dato l'incarico al L\u00e0bisi di realizzare il III ordine, previsto dal progetto stesso, mantenendo una uniformit\u00e0 stilistica, nonostante l'ardito disegno di innalzare una facciata a torre. Il lavoro del Labisi fu oltremodo importante, in quanto l'architetto netino riusc\u00ec realizzare il III ordine in maniera perfettamente fedele al resto della facciata. Il III ordine fu completato nel 1780 avendo previsto nel 1777 il posizionamento delle campane pi\u00f9 grandi nell'apposita cella, e dell'orologio meccanico nel suo quadrante.\nLe campane e l'orologio, completato il III ordine, furono spostati nel 1777 al piano superiore, lasciando vuoti, come li vediamo, la cella campanaria del II ordine ed il relativo quadrante dell'orologio.\nIl rifacimento in nuovo stile della facciata del duomo, a distanza di 78 anni dall'inizio dei lavori, poteva definirsi quasi completato, mancando per\u00f2 il coronamento del III ordine e la guglia finale con la croce. A questo provvede, con un suo progetto, il ragusano Carmelo Cultraro, coadiuvato dai maestri di fabbrica Primo Muccio e Gaudenzio Lauretta, dal 1841 al 1842.\nNel 1841 (atto del 26 marzo) fu infatti dato incarico al \"\"capomaestro di fabbrica\" Carmelo Cultraro di realizzare, entro un anno e cinque mesi, una guglia su cui apporre la croce in ferro, a completamento del progetto originario della chiesa madre: \u00ab\" ... li sudetti Cultraro, Muccio e Lauretta ... in virt\u00f9 di questo atto autentico ... promettono, e si obligano di ... terminare il terzo ordine, e fare il quarto, il quinto, e il sesto ordine ... con tutte le fabbriche necessarie in detta opera, ben cimentate con buono impasto, la maggior parte di quali fabbriche dovr\u00e0 essere rivestita di pezzi di pietra calcare tenero ... \"\u00bb. La committenza al Cultraro, dettagliatissima, elenca minuziosamente le sculture, le forme, i fregi, i decori, di cui dotare la cuspide della chiesa. Nel 1842 anche questo progetto era interamente compiuto, come attesta un cartiglio lapideo apposto nel coronamento che sormonta il III ordine.\nCon l'autoproclamazione a chiesa madre del tempio dedicato a San Pietro, la chiesa \"ufficiale\"\" dei conti di Modica in quanto prossima al castello e in maggior misura finanziata dall'opulenta nobilt\u00e0 modicana, ha inizio una acerrima e secolare disputa fra autorit\u00e0 capitolari sostenute dai fedeli e dai devoti delle contrapposte realt\u00e0 parrocchiali.\nScontri tra fazioni - sangiorgesi contro sanpietresi (\"Giorgesi\" e \"Pietresi\") - che sfociavano spesso in scaramucce, intolleranti dispetti, determinata ignoranza e mancata osservanza di regole, sconfinamenti - anche durante i cortei processionali, futili motivi e pretesti che si tramutavano in provocazioni, non di rado concretizzandosi in fitte sassaiole, solenni bastonature collettive, mutui danneggiamenti, divieti di ogni genere. Giuseppe Pitr\u00e8 riferisce di canzonature, epiteti volgari, insulti reciproci, coinvolgimento di bambini, minacce vicendevoli.\nA derimere le varie questioni canoniche o d'ordine pubblico erano chiamate a pronunciarsi di volta in volta sia la Consulta di Sicilia che la Curia Romana, senza trascurare i corsi e ricorsi che prolungavano all'infinito le diatribe legali. Solo due secoli dopo per decreto regio di Carlo III di Borbone del 16 settembre 1797, si pone fine alla prolungata questione, segnando fisicamente i confini territoriali, invitando chiunque a rispettare le disposizioni del sovrano.\nEsterno.\nL'imponente facciata a torre, che si eleva per un'altezza complessiva di 62 metri, fu costruita a partire dal 1702 e completata, nel coronamento finale e con l'apposizione della croce in ferro sulla guglia, nel 1842.\nLa facciata- dalle sorprendenti analogie con la coeva \"Katholische Hofkirche di Dresda\" - fu realizzata modificando, forse anche con parziali demolizioni, quella secentesca preesistente, di cui non abbiamo documenti o disegni ma che aveva resistito alla forza del terremoto. Peraltro mai furono sospese le attivit\u00e0 liturgiche nel duomo, salvo qualche mese dopo il tremendo terremoto del 1693 che ne aveva fatto crollare i tetti, ripristinati i quali gi\u00e0 nel 1696, alla visita pastorale del vescovo di Siracusa, la chiesa era nel pieno esercizio delle sue funzioni.\nLa cupola s'innalza per 36 metri. Una scenografica scalinata di 181 gradini, disegnata per la parte sopra strada dal gesuita Francesco Di Marco nel 1814 e completata nel 1818, conduce ai cinque portali del tempio, che fanno da preludio alle cinque navate interne della chiesa, che ha pianta basilicale a croce latina e tre absidi dopo il transetto. La parte della scalinata sotto il Corso San Giorgio fu progettata nel 1874 dall'architetto Alessandro Cappellani Judica e completata nel 1880. La prospettiva frontale di tutto l'insieme \u00e8 arricchita da un giardino pensile su pi\u00f9 livelli, detto Orto del Piombo, costeggiato dalla scalinata monumentale, e compone una scenografia che ricorda Trinit\u00e0 dei Monti in Roma.\nInterno.\nL'interno della chiesa \u00e8 ripartito in cinque navate per mezzo di 22 colonne e pilastri sormontati da capitelli corinzi, le superfici presentano un ciclo pittorico nelle volte e un raffinato apparato decorativo in stucco.\nNella controfacciata, sopra l'arco che include il portale principale, uno stemma con cartiglio, aquila, scudo, armi e vessillo crociato, riproduce l'armatura del conte Ruggero d'Altavilla, a ricordo della tradizione secondo la quale la chiesa fu fondata proprio dal primo \"Gran Conte di Sicilia\".\nNavata sinistra.\nNella navata centrale, sulla sinistra, \u00e8 ubicato il sepolcro del poeta e filosofo modicano Tommaso Campailla, morto nel 1740.\nPresbiterio.\nLa mensa dell'altare \"versus populum\" e il dossale dell'altare \"vesus Deum\" sono realizzati in argento sbalzato, opere del 1705.\nA lati del presbiterio sono collocati gli stalli del coro ligneo del 1630. Nella parte superiore delle pareti sono presenti due grandi altorilievi, tra essi l'episodio di \"Ges\u00f9 e la Samaritana\".\nLa meridiana.\nSul pavimento dinanzi l'altare maggiore, nel 1895 il matematico Armando Perini disegn\u00f2 una meridiana solare analemmatica; il raggio di sole, che entra dal foro dello gnomone posto in alto sulla destra, a mezzogiorno, segna sulla meridiana il mezzogiorno locale. All'estremo sinistro della meridiana, una lapide del pavimento contiene l'indicazione delle coordinate geografiche della chiesa, e dunque della stessa citt\u00e0 di Modica.\nL'elenco dei siti ospitanti le installazioni di meridiane: la cattedrale di Maria Santissima Annunziata di Acireale, la Scuola Tecnica Regia di Caltanissetta, la chiesa dei Santissimi Apostoli Pietro e Paolo di Castiglione di Sicilia, il duomo di Santa Maria Assunta di Castroreale, la chiesa di San Nicol\u00f2 l'Arena di Catania, la basilica cattedrale protometropolitana della Santa Vergine Maria Assunta di Messina, il duomo di San Giorgio di Modica, la cattedrale metropolitana della Santa Vergine Maria Assunta di Palermo.\nPolittico di Bernardino Nigro.\nUn paragrafo a parte merita il grandioso polittico posto nel fondo della parete absidale dietro l'altare maggiore, composto da ben 10 tavole inserite in una elaborata cornice, dipinte, si credeva fino agli anni Settanta del secolo scorso, dal messinese Girolamo Alibrandi nel 1513, e raffiguranti le scene della Sacra Famiglia e della vita di Ges\u00f9.\nNel pannello centrale del primo ordine - registro inferiore - \u00e8 raffigurata la \"Nascita\", mistero gaudioso delimitato da due riquadri con le iconografie dei due santi cavalieri: \"San Giorgio che sconfigge il Drago\" e \"San Martino che divide il proprio mantello con Ges\u00f9\" che gli si presenta sotto le vesti di un povero accattone.\nNel secondo ordine - registro centrale - sono riprodotti la \"Circoncisione\", la \"Presentazione al Tempio\" ed il \"Ritrovamento di Ges\u00f9 al Tempio\" o \"Disputa coi Dottori della Legge\" con riferimento ai misteri gaudiosi.\nNel terzo ordine - registro superiore - sono rappresentati la \"Pentecoste\" o \"Discesa dello Spirito Santo nel Cenacolo\", la \"Risurrezione\" e l'\"Ascensione\", tre dei cinque misteri gloriosi.\nChiude la monumentale rassegna la lunetta con la raffigurazione dell'\"Eterno Padre\" in atto benedicente, delimitata da pinnacoli culminanti con le raffigurazioni di angeli genuflessi in atteggiamento orante ed adorante.\nLa datazione e l'autore del polittico, contestati per la difficile lettura della terza cifra sotto la pancia del cavallo di San Martino, sembravano avvalorati dal fatto che Girolamo Alibrandi, oltre ad essere contemporaneo e concittadino, era anche cognato di Giovanni Resaliba da Messina, l'abile intarsiatore ed indoratore delle cornici e dell'intera tribuna che contiene le 10 pale che compongono il polittico. Nessun dubbio che l'autore del Polittico di San Giorgio fosse stato Girolamo Alibrandi (1470-1524, noto come il \"Raffaello di Sicilia\") ebbe mai lo storico dell'arte Gioacchino Di Marzo (1839-1916), il quale adduceva come prove, oltre alla datazione, anche l'affinit\u00e0 di stile che la \"Presentazione di Ges\u00f9 al Tempio\" (una delle dieci tavole di Modica), presenta con il famoso dipinto della \"Presentazione al Tempio\" eseguito nel 1519 dall'Alibrandi per la Compagnia della Candelora in Messina, esposto presso il Museo Nazionale della stessa citt\u00e0. Peraltro l'ipotesi che un tale capolavoro pittorico potesse essere attribuito al pittore manierista Bernardino Nigro (1538-1590) o Niger [non \u00e8 certa la sua nascita a Modica, riportata Biancavilla (CT) dal Di Marzo, mentre \u00e8 certo il matrimonio celebrato fra il \"M.(aestro) Bernardino Nigro\" e Agata Scolaro il I\u00b0 ottobre del 1573 nella chiesa di San Giorgio di Modica], come facevano alcuni leggendo la data riportata in un piccolo riquadro bianco sotto la pancia del cavallo come 1573, era resa dubbia dalla giovanissima et\u00e0, 15 anni, ove si fosse preso per buono l'anno di nascita ufficiale, il 1558 che il Nigro avrebbe avuto al compimento di un tale grandioso polittico.\nDecisivo tuttavia per l'attribuzione al Nigro fu il professor Librando nel 1980, quando pubblic\u00f2 un saggio, dove \u00e8 riportata una \"\"Canzone\" del pittore siracusano Girolamo Gomes, contemporaneo del Nigro, canzone cos\u00ec titolata:\"Canzuni di / Gilormu Comes / in laudi / di Binnardinu Lu Nigru / Pitturi, che iendu \u00e0 Modica a pinciri un / San Giorgi, ed' un San Martinu ...\"\".\nPer concludere la controversia sull'autore del polittico, \u00e8 recentissima la scoperta, presso un volume notarile conservato all'archivio di Stato di Modica, del contratto, dettagliatissimo, con cui i procuratori della chiesa di San Giorgio danno l'incarico dell'opera al Nigro, in data 26 settembre 1566, per il prezzo prestabilito alla consegna di 220 onze. La data di questa commissione elimina la possibilit\u00e0 che l'anno di nascita del pittore sia il 1558, rendendo piuttosto quasi certa la data presunta 1538.\nOrgano a Canne.\nSulla quarta campata di sinistra \u00e8 installato il monumentale organo con 4 tastiere, 80 registri, inizialmente circa 5000 canne che dopo un successivo restauro diventarono circa 3000, perfettamente funzionante, costruito tra il 1885 e il 1888 dal bergamasco Casimiro Allieri.\nConfraternite.\nSodalizi documentati:\nChiese inferiori soggette o chiese sacramentali coadiutrici:"}
{"id": "3337028", "revid": "3535", "url": "https://it.wikipedia.org/wiki?curid=3337028", "title": "Roma Tre Orchestra", "text": ""}
{"id": "3337030", "revid": "1305772", "url": "https://it.wikipedia.org/wiki?curid=3337030", "title": "Sunset Riders", "text": " "}
{"id": "3337036", "revid": "1318658", "url": "https://it.wikipedia.org/wiki?curid=3337036", "title": "Museo svizzero dei trasporti", "text": "Il Museo Svizzero dei Trasporti di Lucerna, con la sua variegata collezione di oggetti dedicata ai trasporti e alla comunicazione, \u00e8 il museo pi\u00f9 visitato in Svizzera. Qui \u00e8 esposta una grande collezione di locomotive, auto, imbarcazioni e velivoli, oltre ad articoli provenienti dal mondo delle comunicazioni. Oltre a questi oggetti, il Museo dei Trasporti include anche un Planetario, il \u00abCineteatro\u00bb e la \u00abSwiss Chocolate Adventure\u00bb. Il Museo \u00e8 gestito dall\u2019\"Associazione Museo Svizzero dei Trasporti\". Nel 2019 il Museo ha ospitato 562\u2019605 visitatori, mentre Cineteatro, Swiss Chocolate Adventure e Planetario hanno riunito complessivamente 318\u2019509 ospiti.\nStoria.\nLa fondazione del Museo dei Trasporti risale al desiderio di creare un museo ferroviario in Svizzera. Nel 1942 fu fondata l\u2019\"Associazione Museo Svizzero dei Trasporti\", con sede a Zurigo, alla quale, oltre a FFS e PTT, ferrovie private e organizzazioni del traffico, appartenevano anche grandi aziende del panorama commerciale, industriale e turistico. Data per\u00f2 l\u2019impossibilit\u00e0 di trovare un terreno adatto a Zurigo, la citt\u00e0 di Lucerna offr\u00ec all\u2019Associazione un terreno di 22\u2019500 m\u00b2 presso il Lido, sulle rive del Lago dei Quattro Cantoni.\nNel 1957 ebbero inizio i lavori edili, finanziati dalla Confederazione, oltre che dalla citt\u00e0 e dal Cantone di Lucerna. Il 1\u00b0 luglio 1959 venne inaugurato il Museo Svizzero dei Trasporti, che divenne rapidamente il museo pi\u00f9 popolare in Svizzera. Alfred Waldis \u00e8 stato direttore e cofondatore. \u00abNon importa quanti altri direttori lo seguiranno, Alfred Waldis rimarr\u00e0 sempre il Mister Museo dei Trasporti\u00bb, scrisse la \"Neue Luzerner Zeitung\" alla sua morte.\nIl Museo dei Trasporti \u00e8 noto al grande pubblico in Germania grazie allo sketch \"Im Verkehrshaus\" (1976) del comico lucernese Emil Steinberger.\nIn occasione di un\u2019ondata di maltempo, nella notte tra il 21 e il 22 agosto 2005 il Museo fu colpito da un\u2019alluvione che sommerse alcune parti delle esposizioni. Inoltre vennero danneggiati gli scantinati delle sezioni dedicate alla navigazione e al volo.\nEsposizione.\nIl Museo, nel quale \u00e8 possibile anche toccare e interagire con numerosi oggetti esposti, \u00e8 suddiviso in diverse aree:\nTrasporto ferroviario.\nLa vasta collezione dedicata al traffico su rotaia propone tra le altre cose i convogli della \u00abSpanischbr\u00f6tlibahn\u00bb e alcuni tram e cremagliere, fino ad articoli sulla nuova ferrovia transalpina (NFTA), simulatori, filmati e stazioni informative. Tra le altre cose si trova anche un modello della ferrovia del San Gottardo, accessibile su tre lati, che riproduce la rampa nord della famosa linea dalla stazione di Erstfeld al portale di G\u00f6schenen attraverso le tre gallerie elicoidali nella zona di Wassen. Questo modello \u00e8 stato realizzato nel 1959 dall\u2019associazione di appassionati di ferrovie e modellismo di Lucerna in circa 30\u2019000 ore di lavoro, ed \u00e8 in esposizione fin dall\u2019inaugurazione del Museo dei Trasporti. Dall\u2019estate del 2016, il Padiglione del trasporto ferroviario ospita anche un simulatore che consente ai visitatori di attraversare la galleria di base dell\u2019NFTA. L\u2019area espositiva \u00abMobilit\u00e0 del futuro\u00bb illustra la visione futura del trasporto pubblico delle FFS.\nTraffico su strada.\nLa collezione sul traffico stradale mette in evidenza carrozze trainate da cavalli, biciclette, motociclette e automobili, oltre a un\u2019esposizione sulla sicurezza stradale realizzata in collaborazione con l\u2019upi. Un\u2019attrazione particolare \u00e8 l\u2019Autoteatro, che presenta agli spettatori una specie di spettacolo televisivo su una vasta scelta di veicoli di tutti gli ambiti della storia dell\u2019automobile. Le auto selezionate vengono prelevate da un magazzino a scaffalature con un elevatore e presentate. Sulla facciata del Padiglione del trasporto stradale sono applicati 344 segnali stradali provenienti dalle strade svizzere.\nE dalla primavera del 2020 al suo interno si trova un\u2019isola tematica dedicata alla logistica. Un magazzino automatico per piccoli componenti AutoStore, un modello in miniatura animato su un centro di distribuzione, un robot per pneumatici, delle stazioni interattive di commissionamento e un viaggio virtuale nei panni di un ananas consentono di vivere la logistica come una vera e propria esperienza. Il \u00abSupply Game\u00bb mostra su quattro grandi schermi tattili la catena di distribuzione del cioccolato dal Sudamerica alla Svizzera. \nSettore aerospaziale.\nIl Padiglione aerospaziale \u00e8 stato inaugurato il 1\u00b0 luglio 1972 con la presenza degli astronauti John Glenn e Neil Armstrong e ha riscosso un grande interesse anche negli Stati Uniti: il senatore Barry Goldwater ha menzionato il nuovo spazio espositivo al senato americano come ottimo esempio per lo Smithsonian National Air and Space Museum di Washington D.C., che era in fase di pianificazione.\nI temi cardine dell\u2019esposizione aeronautica attuale sono l\u2019aviazione civile, il volo in montagna e per il soccorso, l\u2019ingegneria elvetica e le nuove leve tra i piloti. I 30 velivoli originali esposti spaziano dal biplano Dufaux 4 (il pi\u00f9 antico aereo svizzero preservato, risalente al 1909) e dal Bl\u00e9riot XI-b del pioniere del volo Oskar Bider fino a quattro aerei della Swissair e un aviogetto da combattimento Northrop F-5E delle forze aeree svizzere nella livrea della Patrouille Suisse, oltre a un jet ambulanza Bombardier Challenger 604 della Rega. Attraverso il piano terra del Padiglione si staglia una serie di vetrine che si estende per oltre 40 metri e descrive lo sviluppo dell\u2019aviazione dai primordi fino a oggi basandosi su modelli in scala 1:40.\nLa piattaforma di ricerca europea EURECA \u00e8 uno dei rarissimi esempi di satellite tornato sulla Terra dallo spazio ed \u00e8 a giusto titolo il gioiello dell\u2019esposizione sullo spazio. Altri pezzi forti sono un pezzo della pellicola originale dell\u2019esperimento sul vento solare, che nell\u2019ambito della missione Apollo 11 tocc\u00f2 il suolo lunare ancora prima della bandiera americana, un frammento autentico di pietra lunare, un paesaggio marziano con modelli di tre rover a grandezza naturale e delle riproduzioni di strumenti di misurazione che studiarono la cometa Churyumov-Gerasimenko nel corso della missione Rosetta. Il punto centrale interattivo dell\u2019esposizione spaziale \u00e8 costituito dallo \u00abSpace Transformer\u00bb, un grande cubo accessibile che ruota sul suo asse diagonale e d\u00e0 ai visitatori un\u2019idea della perdita di orientamento che si prova in una stazione spaziale trasformando all\u2019improvviso il pavimento in soffitto e il soffitto in pavimento. Si tratta di un oggetto unico al mondo.\nNavigazione.\nL\u2019esposizione nel padiglione inaugurato nel 1984 fornisce una panoramica sullo sviluppo della navigazione in Svizzera. Al suo interno si trovano oggetti di rilevanza internazionale, come il sommergibile Mesoscafo, progettato da Auguste Piccard nel 1963 ed esposto all\u2019Expo \u201864 di Losanna. Ci sono volute 28\u2019000 ore di lavoro per restaurarlo e dal 2014 \u00e8 possibile accedere al suo interno. Inoltre, un modello in sezione del battello a vapore Pilatus in scala 1:1 permette di guardare all\u2019interno di una nave, inclusa la sala macchine. Davanti al Padiglione della navigazione si trova il piroscafo Rigi del 1848, il pi\u00f9 antico esemplare preservato al mondo di battello a vapore a ponte raso con ruote laterali a pale. Un\u2019isola tematica dedicata alla timoneria del traghetto Meilen del 1979 e il battello basilese \u00abVogel Gryff\u00bb permettono di avere un\u2019idea sul trasporto navale di persone e veicoli in Svizzera, mentre lo spettacolo multimediale \u00abNautirama\u00bb consente ai visitatori di scoprire la regione turistica della Svizzera centrale. Motori Saurer ed Escher &amp; Wyss, fuoribordo e propulsori Voith-Schneider illustrano lo sviluppo della propulsione delle imbarcazioni. L\u2019esposizione sul trasporto acquatico \u00e8 integrata infine da altri articoli sulle navi volanti, il pi\u00f9 piccolo tra tutti i sommergibili biposto, un modello di chiusa per imbarcazioni a Birsfelden, delle barche a vela, la scialuppa di salvataggio della nave d\u2019alto mare MS Carona, affondata nel 1964, e la \u00abparata dei battelli a vapore\u00bb, con modelli che rappresentano il traffico navale interno elvetico.\nFunivie e turismo.\nL\u2019esposizione sulle funivie documentata il ruolo pionieristico della Svizzera nel rendere accessibili le Alpi. Dai primi veicoli su rotaia manovrati manualmente agli skilift degli albori, fino alle moderne cabine spaziose, l'unica mostra permanente su questo tema racconta lo sviluppo delle funivie. I pezzi forti sono sicuramente il modello funzionante della funivia va e vieni Stand\u00a0\u2013Kleintitlis di Engelberg o la cabina della teleferica del Wetterhorn. Da maggio 2020, l\u2019esposizione include un pezzo del sistema di trasporto nella stazione con una cabina della vecchia cabinovia Grindelwald-M\u00e4nnlichen, attraverso il quale viene spiegato il funzionamento dei sistemi di funivie con ammorsamento automatico.\nNell\u2019area dedicata al turismo, il \u00abFlipper turistico\u00bb \u00e8 una vera attrazione per il pubblico. Giusto di fianco, la Livemap Switzerland \u00e8 un\u2019immagine aerea di 200 m\u00b2 che riproduce la Svizzera in scala 1:20'000. \u00c8 possibile percorrerla indossando delle pattine. Con l\u2019aiuto della realt\u00e0 aumentata, questa fotografia aerea pu\u00f2 essere integrata per mezzo di un\u2019app con dati sul tempo, sul traffico aereo e sui treni, oppure con fotografie personali.\nMedia World.\nIl \"Media World\" racconta l\u2019evoluzione dei media e ospita tra le altre cose degli occhiali per la realt\u00e0 virtuale, uno studio televisivo e un green box. Questa esposizione \u00e8 stata realizzata dalla Red Bull Media House e a ottobre 2016 ha sostituito quella preesistente sul tema dei media.\nMuseo Hans Erni.\nIl museo artistico costruito nel 1979 sul terreno del Museo dei Trasporti ospita una grande esposizione delle opere di Hans Erni e presenta con mostre temporanee che includono anche opere di altri artisti le creazioni dell\u2019artista lucernese nel contesto dei suoi tempi e dei nostri. Nell\u2019Auditorium al secondo piano si trova il doppio murale (2 \u00d7 18 m) \"Panta rhei\", che rappresenta su tutta la sua imponente superficie la storia del pensiero occidentale.\nRadioamatori.\nL\u2019Unione radioamatori di onde corte svizzeri USKA ospita nel Padiglione aerospaziale una stazione radio a onde brevi e una AM/FM con indicativo di chiamata HB9O. Ogni marted\u00ec, sabato e domenica vengono organizzate presentazioni per radioamatori.\nThe Edge.\nIl 23 giugno 2021, nel Museo dei Trasporti \u00e8 stato inaugurato \u00abRed Bull The Edge\u00bb, che d\u00e0 la possibilit\u00e0 di superare gli ultimi metri prima della cima del Cervino con l\u2019ausilio della realt\u00e0 virtuale e di un filmato a 360\u00b0, scalando tra l\u2019altro una parete da arrampicata muniti di imbracatura e occhiali VR. Un vento simulato e uno sfondo sonoro autentico permettono di fondere davvero il virtuale e il reale.\nAttrazioni.\nOltre agli spazi espositivi veri e propri, il Museo dei Trasporti include anche altre attrazioni:\nPlanetario.\nCon i suoi 246 posti, il Planetario del Museo dei Trasporti \u00e8 il pi\u00f9 grande simulatore celeste e l\u2019unico grande planetario in Svizzera. Secondo Planetario del paese in ordine di tempo, \u00e8 stato inaugurato il 1\u00b0 luglio 1969 da John Glenn in collegamento dal vivo da New York grazie al satellite Early Bird. I posti a sedere sono stati rinnovati nel 2001 e da allora Lucerna pu\u00f2 vantare uno dei primi sistemi video a cupola intera al mondo, che ha sostituito diverse dozzine di proiettori di diapositive. La cupola ha un diametro di 18 metri per una superficie complessiva di 502 m\u00b2. Diversi programmi sfruttano proiezioni e tecnologia audio per mostrare il cielo stellato e i fenomeni correlati. Dopo una grande ristrutturazione (con ad es. nuove poltrone e un palco modulare), il 6 marzo 2014 il Planetario \u00e8 stato riaperto. Da allora dispone di uno dei primi sistemi di proiezione digitali al mondo, fornito da Evans &amp; Sutherland, in sostituzione del proiettore ottico Zeiss in uso in precedenza. Nel corso degli anni a Lucerna sono stati prodotti diversi filmati per il Planetario che hanno riscosso successo mondiale, come \u00abLIMIT\u00bb, \u00abD\u2019Wiehnachtsgschicht\u00bb e \u00abMissione Terra\u00bb. \nCineteatro.\nNel 1996 \u00e8 stato inaugurato il Cineteatro, primo cinema IMAX in Svizzera, che al tempo vantava una capienza di oltre 398 posti. Lo schermo aveva un formato di 25 m \u00d7 19 m ed era il pi\u00f9 grande di tutta la Svizzera. Nel 2008 il Cineteatro \u00e8 stato dotato dello standard digitale Dolby 3D. Nel 2010 il \u00abCineteatro IMAX\u00bb \u00e8 stato ridenominato \u00abCineteatro del Museo dei Trasporti\u00bb, perch\u00e9 la maggior parte dei filmati non apparteneva pi\u00f9 al formato IMAX da 70 mm, ma era proiettata in formato digitale.\nNel 2020 \u00e8 stato totalmente rinnovato e aggiornato al livello tecnologico pi\u00f9 moderno. Oltre alla tecnologia di proiezione sono stati ammodernati anche sistema sonoro, luci, posti a sedere (ora 342 unit\u00e0) e schermo. Il Cineteatro \u00e8 dotato di un proiettore laser 4K e di uno schermo da 25,5 m \u00d7 14 m e ospita ogni giorno diversi documentari. La sera invece \u00e8 possibile assistere a film, documentari, dirette di balletto, opera e musica classica e racconti di viaggio. Inoltre, in seguito al rinnovo il Cineteatro dispone di un palco girevole per ospitare diversi tipi di eventi.\nSwiss Chocolate Adventure.\nLa \"Swiss Chocolate Adventure\" \u00e8 un\u2019esposizione multimediale dedicata a prodotti, storia, catena di produzione e trasporto del cioccolato svizzero. Inaugurata a giugno 2014, occupa una superficie di 700 m2. Lo spettacolo dura 25 minuti. Grazie a delle guide audio, l\u2019esposizione \u00e8 disponibile in italiano, tedesco, francese, inglese, spagnolo, coreano, mandarino e portoghese brasiliano. Alla fine dello spettacolo \u00e8 possibile degustare dell\u2019ottimo cioccolato.\nProgetto Energia al Museo dei Trasporti.\nNell'ambito della nuova edificazione di un edificio polifunzionale sulla Haldenstrasse, nel 2023 verr\u00e0 aggiunta una nuova tematica, quella dell\u2019energia. In collaborazione con associazioni e aziende del settore, il Museo dei Trasporti realizza una piattaforma centrale dedicata al tema dell\u2019energia, che ospita esposizioni interattive, conferenze ed eventi.\nAttrazioni passate.\nCosmorama.\nL\u2019esposizione Cosmorama fu inaugurata nel 1972 nel nuovo Padiglione aeronautico con 36 proiettori di diapositive e 2880 scatti su 18 aree di proiezione. Alfred Waldis sfrutt\u00f2 la neutralit\u00e0 svizzera per presentare per la prima volta al pubblico la storia dell\u2019esplorazione spaziale americana e russa basandosi su materiale originale. Il 7 ottobre 1970 il Museo dei Trasporti ospit\u00f2 l\u2019equipaggio dell\u2019Apollo 13, mentre il 3 luglio 1974 fu la volta dell\u2019astronauta russo German Stepanovi\u010d Titov.\nMultivisioni.\nAl Cosmorama seguirono una grande variet\u00e0 di multivisioni, ad iniziare da \u00abSwissorama\u00bb (1984), con il procedimento Circarama di Ernst A. Heiniger. Tra il 1984 e il 2002, oltre 1,8 milioni di spettatori hanno seguito il film Swissorama \u00abImpressioni sulla Svizzera\u00bb in circa 20.000 proiezioni, mentre dal 1990 \u00e8 attivo Nautirama, dal 1996 il Cineteatro IMAX, dal 2005 la Swissarena e dal 2009 l\u2019Autoteatro. In occasione delle inaugurazioni di queste attrazioni sono stati invitati pionieri e celebrit\u00e0.\nEsposizione sulla galleria del Gottardo.\nL\u2019\"Esposizione sulla galleria del Gottardo\" \u00e8 stata una mostra sull\u2019edificazione di questo famoso tunnel, alla quale i visitatori accedevano per mezzo di un treno. \u00c8 stata attiva dal 1997 a novembre 2013.\n\u00abHiFlyer\u00bb.\nDa ottobre 2000 a luglio 2004, nel Museo dei Trasporti era presente un pallone aerostatico frenato HiFlyer, che \u00e8 stato reso inattivo in seguito a un incidente mortale avvenuto il 23 luglio 2004.\nCollegamenti esterni.\nIl sito ufficiale del Museo Svizzero dei Trasporti"}
{"id": "3337043", "revid": "1412427", "url": "https://it.wikipedia.org/wiki?curid=3337043", "title": "Flora della Finlandia", "text": "La flora della Finlandia \u00e8 estremamente ricca e varia e risente delle condizioni climatiche del paese.\nLe foreste ricoprono il territorio per il 70%, con una maggior diversificazione di specie arboree nel sud del paese, dove crescono ontani, pioppi, aceri e olmi. Il nord della Finlandia \u00e8 dominato dalle conifere e dalle betulle; degna di nota \u00e8 la presenza del peccio finlandese, forma ibrida naturale tra il peccio rosso e il peccio siberiano.\nIn Finlandia sono presenti circa 1.200 tipi di piante differenti e circa 1.000 specie di licheni.\nTra fine maggio e settembre, vi \u00e8 la produzione di frutti selvatici, quali uva ursina, fragole e mirtilli. In tale periodo, nel nord del paese, \u00e8 presente il lampone artico."}
{"id": "3337048", "revid": "1494169", "url": "https://it.wikipedia.org/wiki?curid=3337048", "title": "Nini", "text": ""}
{"id": "3337053", "revid": "767487", "url": "https://it.wikipedia.org/wiki?curid=3337053", "title": "Lucky Luke (film 2009)", "text": "Lucky Luke \u00e8 un film nel 2009 diretto da James Huth.\nSi tratta di un adattamento per cinema del fumetto \"Lucky Luke\" di Morris.\nTrama.\nJohn Luke, figlio di uno scozzese emigrato in America e di una nativa americana, vive in una fattoria in Utah, (dove sorger\u00e0, anni dopo, Daisy Town). I genitori di Luke muoiono per mano della Banca dei Truffatori e, fuggendo in sella al suo cavallo Jolly Jumper, Luke evita le pallottole per pura fortuna. Dal becchino, il pazzo del villaggio lo ribattezza \"Lucky\", il fortunato: nasce cos\u00ec Lucky Luke, ma il ragazzo, traumatizzato dalla vicenda, si impone di non uccidere mai nessuno.\nPassano gli anni e Luke \u00e8 stato protagonista di diverse avventure in cui ha assicurato furfanti alla giustizia senza ucciderne nessuno. Un giorno il presidente degli Stati Uniti, decide di costruire una ferrovia che attraversi tutto il paese, ci\u00f2 significa per\u00f2 di passare per Daisy Town, citt\u00e0 abitata dai fuorilegge, dopo il suo abbandono all'epoca della corsa all'oro. Luke, col sostegno dello zio Cooper, amministratore delegato degli USA, ottiene l'incarico di ripulire Daisy Town dalla malavita in un paio di mesi.\nLucky Luke fa ritorno alla citt\u00e0 che lo nomin\u00f2 Sceriffo e riprende il suo vecchio posto. Ci\u00f2 non fa felice il nuovo proprietario della citt\u00e0, una vecchia conoscenza di Luke: Pat Poker il baro. Per liberarsi di Lucky, Pat assume il secondo peggior nemico del Cowboy, dopo i Dalton: Billy the Kid. Billy si rivela tuttavia impacciato e infantile come sempre, e viene catturato.\nIl giorno dopo, una ballerina di Pat, Belle, seduce Lucky che abbassa la guardia, permettendo alla donna di sfilargli momentaneamente la sua pistola. Quando Pat picchia la donna, Lucky lo afferra e nota l'orologio del padre in possesso del baro, credendo si tratti del capo della Banda dei Truffatori. Cieco di rabbia, Lucky Luke sfida Pat Poker a duello e, contrario ai suoi principi, il Cowboy pi\u00f9 veloce della sua ombra uccide il baro. Sconvolto, Luke non si vede pi\u00f9 allo specchio come un uomo, ma come un assassino vendicatore.\nDepresso, Luke intende morire travolto da un treno, ma per la prima volta nella sua vita, Jolly Jumper gli rivolge la parola direttamente (fino ad ora, si erano intesi al primo sguardo). Superato lo choc di avere un cavallo parlante, Luke fa ritorno alla sua vecchia fattoria e dopo un discorso con Cooper, lascia la sua pistola sulla tomba del padre e si dirige a Daisy Town, ora gestita da Billy.\nBilly, approfittando della assenza della 7 colpi di Luke, lo fa impiccare, ma viene salvato all'ultimo dalla vecchia amica Calamity Jane e dal vecchio rivale Shakespeariano Jesse James. Mentre James controller\u00e0 Billy e la citt\u00e0, Calamity riporta Luke alla fattoria cercando di riportarlo sulla via della colt, ma Luke si rifiuta di usarla un'altra volta. Intanto, Belle si prende cura di Luke quando non viene allenato, facendo nascere del tenero tra i due.\nDopo una cena con zio Coop alla sua tenuta, Luke prende la decisione di andarsene a Parigi con Belle, ma volendo la loro rivincita, Jesse e Billy lo aggrediscono e Billy riesce pure a sparare al cowboy con la sua pistola, rivelando che \u00e8 caricata a salve. Quando Belle aveva la sette colpi in mano, aveva scambiato le pallottole: Pat non era morto, ha solamente finto. Recuperati i suoi affetti e scoperto che Pat ha simulato un attacco indiano al treno presidenziale, Luke parte con Billy, James e Jane al rifugio di Poker: l'unico casino ed edificio di Las Vegas, il Bandito Monco.\nLuke e compagnia, aiutati da Belle, sconfiggono Pat e i suoi uomini e liberano il presidente. Luke, per\u00f2, scopre che il capo della Banda dei Truffatori \u00e8 un altro: suo zio Cooper. Attraverso un gioco di specchi, Coop fa per sparare a suo nipote, ma Luke riconosce i primi colpi di pistola sul cappello dello zio e, vedendoli al contrario, riesce a capire il trucco e a disarmarlo.\nIl film finisce con Luke che viene premiato e scopre che Belle era la sua compagna di scuola che aveva una cotta non ricambiata per lui. Billy e James diventano onesti sceriffi di Daisy Town, Jane diventa nuova amministratrice delegata degli USA e Luke parte con Jolly verso il tramonto cantando la loro canzone.\nDistribuzione.\nIl film \u00e8 uscito in Francia il 21 ottobre 2009. In Italia il film non \u00e8 stato distribuito nelle sale cinematografiche, ma venne trasmesso direttamente in televisione il 31 luglio 2011 su Rai 2."}
{"id": "3337070", "revid": "93255954", "url": "https://it.wikipedia.org/wiki?curid=3337070", "title": "Zuculini", "text": ""}
{"id": "3337083", "revid": "70970302", "url": "https://it.wikipedia.org/wiki?curid=3337083", "title": "Rataplan", "text": ""}
{"id": "3337130", "revid": "599013", "url": "https://it.wikipedia.org/wiki?curid=3337130", "title": "Alfonso Weber", "text": "\u00c8 stato il primo presidente dell'Hockey Club Lugano dal 1941 al 1944, poich\u00e9 giocando nel FC Lugano, poteva assicurare alla squadra le maglie.\nCarriera.\nClub.\nVeste i colori del , del Lugano ed in seguito del Bellinzona.\nNazionale.\nHa esordito nella Nazionale svizzera il 14 novembre 1937, nella partita di Budapest contro l'Ungheria (vittoria per i magiari per 2 a 0). Successivamente in altre due gare, il 28 dicembre 1941 (3 a 2 per la Spagna a Valencia) e quattro giorni pi\u00f9 tardi, primo gennaio 1942 (vittoria per 3 a 0 del Portogallo a Lisbona). Accumulando 270 minuti di gioco."}
{"id": "3337134", "revid": "86599", "url": "https://it.wikipedia.org/wiki?curid=3337134", "title": "Juri\u0107", "text": ""}
{"id": "3337135", "revid": "765341", "url": "https://it.wikipedia.org/wiki?curid=3337135", "title": "Defensor pacis", "text": "Il Defensor pacis (\"difensore della pace\"), scritto nel 1324 \u00e8 l'opera pi\u00f9 conosciuta del filosofo Marsilio da Padova in cui, fra l'altro, tratta dell'origine delle leggi.\nIn quest'opera ci viene fatto afferrare il senso e l'importanza della legge la quale deve dare precise regole a qualsiasi comunit\u00e0 affinch\u00e9 queste possano avere una convivenza pacifica. \nGrande importanza viene data al governo, il quale \u00e8 l'organo pi\u00f9 importante dello Stato il cui compito \u00e8 di far rispettare le leggi ad ogni costo anche con la forza se necessario. \nConcetto importante per il bene dei cittadini era che il governo doveva essere eletto dal popolo, senza intromissioni del potere religioso (il quale, per sua esperienza personale, era ritenuto da Marsilio da Padova dannoso), dato che la Chiesa corrotta dell'epoca voleva, sempre secondo Marsilio, solo accrescere il proprio potere senza pensare al bene delle comunit\u00e0.\nMarsilio da Padova nel \"Defensor Pacis\" fu uno dei primi uomini a gettare le basi scritte del concetto di democrazia (dopo i filosofi greci) anche se \u00e8 da puntualizzare che la democrazia che si presenta nei nostri giorni non \u00e8 quella intesa dallo scrittore, perch\u00e9 secondo lui al governo doveva esserci un solo uomo o un ristretto gruppo di uomini (per trovare pi\u00f9 facilmente un accordo ed avere pi\u00f9 velocit\u00e0 di esecuzione dei provvedimenti).\nIl consorzio umano.\nViene esaminata da Marsilio, anzitutto, la natura del consorzio umano e le regole che lo disciplinano, successivamente illustra la natura della Chiesa nella sua organizzazione e nei suoi fini. \nMarsilio conosce Aristotele, ma non ne \u00e8 condizionato. Da Aristotele deriva il concetto del consorzio civile quale organismo naturale basato sulla famiglia, e dello Stato precisa che fanno parte \nSovranit\u00e0 Popolare, Principio Rappresentativo e Maggioritario.\nMarsilio afferma che il potere legislativo spetta al popolo considerato come \"Universitas\" e pure ad esso spetta quella che noi chiamiamo sovranit\u00e0 popolare, anche se il concetto di sovranit\u00e0 inteso in senso moderno sar\u00e0 sviluppato solo pi\u00f9 tardi. \n \nPrecisato che il potere legislativo spetta al popolo, determina le modalit\u00e0 con cui questa volont\u00e0 popolare si manifesta ed esprime. \nSpetta alla maggioranza, intesa quantitativamente, rappresentare e manifestare la volont\u00e0 del popolo. Alla base di tutto sta la considerazione che l'individuo, in quanto parte del popolo, \u00e8 obbligato ad accettarne le decisioni. All'obiezione che la maggior parte del popolo si deve considerare incapace e che, perci\u00f2, soltanto pochi, particolarmente esperti, potranno formare le leggi, Marsilio risponde che seppure i sapienti possono legiferare meglio dei non dotti, non vuol dire che siano pi\u00f9 competenti dell'universalit\u00e0 dei cittadini, di cui essi stessi fanno parte. Agli esperti compete formulare, ma soltanto formulare, la legge, mentre spetta al popolo approvarla o respingerla. \nSono tracciati quelli che si possono considerare i fondamenti del moderno costituzionalismo: la sovranit\u00e0 popolare, il principio rappresentativo e quello maggioritario. \nDivisione dei Poteri.\nMarsilio individua la prima di quella che successivamente sar\u00e0 chiamata separazione dei poteri, \"pars principans\" o potere legislativo esclusivo del popolo ed il potere esecutivo esercitato dal Principe. \nC'\u00e8 nella teoria marsiliana un dualismo tra principe e popolo analogo a quello che si riscontra nell'antico diritto germanico e pi\u00f9 in generale barbarico, ma con la differenza che, per Marsilio, il potere del popolo \u00e8 superiore a quello del principe e ci\u00f2 si manifesta nel potere di sorveglianza che il popolo ha sull'attivit\u00e0 del principe, potere che pu\u00f2 arrivare alla deposizione del principe stesso. \nPolitica e Religione, Stato ed Impero.\nDio \u00e8 estraneo nei princ\u00ecpi politici di Marsilio, mentre era presente nelle istituzioni medioevali quale causa prima e fine ultimo. Nel \"Defensor Pacis\" Dio \u00e8 considerato fra i fattori secondari e generali, essendo l'uomo la causa prima del consorzio sociale e la base essenziale e sostanziale dello Stato. \n \n \nNelle opere compilate nei primi anni del Trecento intorno alla lotta tra Filippo il Bello e Bonifacio VIII, oltre a trattare del conflitto tra potere civile e papato, Marsilio pone, anche se in maniera ancora non definita, la questione del rapporto conflittuale fra lo Stato e l'Impero: arena dottrinale dove i regalisti oppongono le ragioni del Re di Francia alle pretese dell'Imperatore. \nEcco Bartolo da Sassoferrato e la scuola italiana che fissano il principio \"Imperator est dominus totius mundi\", l'Imperatore \u00e8 signore di tutto il mondo, a cui risponde la scuola di Tolosa con la formula \"Rex est Imperator in suo Regno\", il Re \u00e8 Imperatore nel proprio regno.\nLo Stato.\nMarsilio si serve espressamente e ripetutamente del termine Stato, definendolo come una pluralit\u00e0 di citt\u00e0 o di province sottoposte ad un potere unico, unico nel senso di esclusivo. In altri scritti, specialmente quelli a favore di Ludovico il Bavaro, si serve del termine Impero e ci\u00f2 per il fatto che ad una istituzione tanto universale come la Chiesa non pu\u00f2 opporre che un'altra istituzione altrettanto universale quale l'Impero. \nSoltanto dopo un lungo travaglio politico e dottrinale lo Stato affermer\u00e0 la sua autonomia nei confronti dell'Impero stesso, nasceranno le nuove nazioni che con i propri caratteri di sovranit\u00e0 e territorialit\u00e0 agiranno dentro e contro l'Impero. Su tutto ci\u00f2 influir\u00e0 grandemente la riforma protestante, che distrugger\u00e0 quell'unit\u00e0 religiosa che era stata la grande costruzione medioevale. \nMarsilio configura lo Stato come un organismo composito in cui si incontrano \"Partes\" aventi ciascuna una propria funzione. \nQuesta distinzione in \"Partes\" oltre ad avere un'origine prettamente umana ne ha anche una politica essendo stabilita dall\"'Humanus Legislator\", il popolo, ed \u00e8 proprio questi che opera ogni distinzione compresa quella del sacerdozio. Considera il sacerdozio come una parte dello Stato, una \"Pars\" necessaria, ma niente di pi\u00f9 che la parte di un tutto. \nForma dello Stato.\nPer quanto riguarda la forma dello Stato esprime una preferenza per una sorta di monarchia che impropriamente pu\u00f2 essere definita costituzionale, dall'origine elettiva e dalla dipendenza dalla legge, ma la novit\u00e0 e l'originalit\u00e0 di Marsilio da Padova stanno nel fatto che la forma politica dello Stato deve essere scelta dal \"Legislator Humanus\", la cui volont\u00e0 \u00e8 la volont\u00e0 del popolo, essendo esso stesso il popolo. \nEcco espresso il principio della sovranit\u00e0 e rappresentativit\u00e0 popolare laddove precisa che il e lo pone come l'unico soggetto titolato a scegliere la forma politica dello Stato. \nLo Stato \u00e8 concepito come prodotto umano, indipendentemente da premesse teologiche quali quelle del peccato o simili. La concezione dello Stato supera gli organismi politici particolaristici del Medioevo e se non riesce a conoscere la nozione della personalit\u00e0 giuridica dello Stato ne pone tuttavia le basi. \nDalla \"Comunitas Civium\" nasce la sovranit\u00e0 e la legge che \u00e8 la funzione principale dello Stato. La legge \nNatura e fini del sacerdozio.\nNella seconda parte del \"Defensor Pacis\" Marsilio dedica al problema dei rapporti tra lo Stato e la Chiesa ed alla sua risoluzione molte pi\u00f9 pagine che nella prima parte. Se sacerdozio \u00e8 considerato niente pi\u00f9 che una parte dello Stato, una \"pars necessaria\", ma niente di pi\u00f9 che la parte di un tutto, la legge divina \u00e8 considerata come \"remedium\" al disordine ed alla corruzione spirituale derivante dal peccato: fine del sacerdozio \u00e8, dunque, la predicazione di questa legge divina che \u00e8 in definitiva la legge evangelica. \nIl sacerdozio, per quel suo carattere politico derivante dall'essere una funzione dello Stato, \u00e8 dallo Stato regolato. Si parla di \"pars sacerdotalis\" come si parla di \"pars\" agricola o commerciale e da ci\u00f2 discende che \u00e8 regolata dallo Stato al pari delle altre \"partes\" che lo costituiscono. \nIl fine precipuo del sacerdozio \u00e8 l'insegnamento, la predicazione della legge evangelica e l'esplicazione di quelle funzioni esclusivamente spirituali nelle quali il Principe non pu\u00f2 n\u00e9 deve entrare mentre, laddove si tratti di questioni civili o politiche, la competenza piena ed esclusiva \u00e8 dello Stato. \nLa Chiesa.\nMarsilio esamina il concetto di Chiesa in tutti i suoi attributi e nelle sue funzioni, precisando che Viene a cadere, cos\u00ec, ogni differenza tra laici e clero. \nDistingue la Chiesa quale \"Universitas Fidelium\", l'insieme dei fedeli, dal sacerdozio che non \u00e8 altro che un suo organismo, una sua funzione. Abbatte quei privilegi e prerogative di tipo metriale che il clero ha acquisito e ci\u00f2 in funzione del carattere puramente spirituale del sacerdozio. Nega qualunque pretesa da parte del clero di potere coattivo o di immunit\u00e0, sancendo anche l'impossibilit\u00e0 per i chierici di possedere. Definito il concetto di sacerdozio come mera funzione ne nega il carattere sacramentale. \nNega soprattutto il potere del Vescovo di Roma sulla Chiesa e sulla gerarchia ecclesiastica, affermando che la fonte di ogni potere \u00e8 la \"universitas fidelium\" a cui spetta la nomina dei ministri del culto. \nDa ci\u00f2 discende che, essendo la \"communitas fidelium\" la stessa \"communitas civium\" che forma lo Stato, la fonte di ogni potere \u00e8 uguale, il popolo.\nPapato e Concilio.\nIl processo tendente a rendere monarchica ed assoluta l'autorit\u00e0 papale si \u00e8 compiuto nell'interno della Chiesa con Gregorio VII e Innocenzo III. Le lotte per la supremazia della Chiesa sull'Impero, in cui si vedono chiare pretese di dominio, sono oggetto dell'interesse storico del Trecento. \n \nLa definizione \"Papa potest dici Ecclesia\", il Papa \u00e8 la Chiesa, \u00e8 nel medesimo tempo il risultato dell'ardua lotta per il primato, compiuta dai grandi papi del Medioevo ed il programma di un futuro non lontano. In questa lotta si leva forte la voce di Marsilio da Padova contro il papato, esaltando la funzione dello Stato e precisando la natura della Chiesa quale organizzazione e istituzione religiosa. Nega ogni potere papale ed ogni pretesa di dominio da parte del Papa, sulla Chiesa, potere che spetta invece all\"'Universitas Fidelium\" rappresentata dal Concilio ecumenico.\nQuest'ultimo \u00e8 costituito dalla comunit\u00e0 dei fedeli, clero e laici, attraverso i propri rappresentanti, e non da soggetti nominati direttamente dal Papa a cui sottrae la convocazione del Concilio che spetta al Principe. Marsilio elimina ogni differenza tra il clero ed i laici, e, in seno al clero, tra i vescovi ed i semplici sacerdoti. \nLa partecipazione al Concilio \u00e8 obbligatoria sia per il clero che per i laici, rispondendo questo dovere ad una esigenza di carattere sociale e morale. Quanto deciso dal Concilio ha valore di legge universale ed \u00e8 posto, per autorit\u00e0, immediatamente dopo i sacri testi e prima dei decretali ai quali non viene riconosciuta alcun'autorit\u00e0 cogente. Il Concilio ha il pi\u00f9 vasto campo di azione possibile, potendo decidere circa il rito, i digiuni, il riconoscimento di ordini religiosi, insomma su tutto quanto interessa la vita religiosa. \nI vescovi devono sottostare al Concilio, potendo ogni potere, loro concesso, essere revocato in qualsiasi momento. Il Concilio pu\u00f2 determinare la preminenza di un vescovo su altri, ma soltanto con carattere puramente amministrativo, non comportando questa relativa superiorit\u00e0 alcuna supremazia od immunit\u00e0: il vescovo di Roma, \u00e8 sottoposto alla vigilanza dello Stato e precisamente della \"Universitas Civium\". L\"'Universitas civium\" pu\u00f2 attraverso l'Imperatore convocare in qualsiasi momento il Concilio ecumenico. L'imperatore ha, oltre il compito di convocare il Concilio, che far\u00e0 per ragioni di opportunit\u00e0 su invito del Pontefice, un potere di sorveglianza sullo svolgimento del Concilio stesso. \nMarsilio nega il primato sia spirituale che temporale, del vescovo di Roma, il Papa. Primato che \u00e8 stato costruito a poco a poco, in maniera impercettibile, per sedimentazione consuetudinaria, acquistando un'autorit\u00e0 morale prima e politica poi sempre maggiore. Di questo processo il popolo non fu consapevole, tanto che alla fine accett\u00f2 il primato romano come voluto da Dio. L'autorit\u00e0 che viene negata al Pontefice \u00e8 invece riconosciuta al Concilio ecumenico. \n\u00c8 la \"Universitas Fidelium\", analoga alla \"Universitas Civium\", l'organo supremo della Chiesa. Siamo di fronte ad un processo di costituzionalizzazione analogo a quello visto per lo Stato. Marsilio nega la necessit\u00e0 di una qualsiasi mediazione ecclesiastica: \nToglie ogni forza coattiva all'autorit\u00e0 ecclesiastica e la stessa scomunica, dopo un regolare giudizio, \u00e8 deferita al Concilio ecumenico. Le usurpazioni del Papa e dell'organizzazione ecclesiastica sul potere civile sono considerate quali vere cause di turbamento della pace, \nNega l'istituzione divina dell'organizzazione della Chiesa e la considera come il risultato di usurpazione dei diritti dei fedeli che partecipano della Chiesa allo stesso titolo dei sacerdoti. \nDiversi sono gli elementi della polemica, ma fra tutti il pi\u00f9 importante \u00e8 quello della superiorit\u00e0 del Concilio ecumenico.\nRiforma della Chiesa.\nMarsilio ha una chiara visione dello stato di corruzione e di degenerazione in cui versa la Chiesa, si trova fronte ad uno spettacolo desolante: la quasi completa ignoranza da parte dei chierici dei sacri testi, la inesperienza e l'ambizione dilagano in tutte le sfere della Chiesa, sia alte che basse. Molti sono gli autori che condannano questo stato di cose, e fra tutti si eleva la voce di Dante. \nMarsilio si propone una riforma della Chiesa che si deve basare sulla sua democratizzazione, vuole che il popolo entri a far parte delle istituzioni della Chiesa e che possa influire su di essa. Viene accettato il corpo dei cardinali purch\u00e9 vi sia una pi\u00f9 estesa rappresentanza nazionale. Conseguentemente subiranno la stessa riforma tutti gli altri organi canonici minori. \n \nViene negata ogni pretesa di \"Plenitudo Potestatis\" come deleteria e contraddittoria nei confronti dei poteri dello Stato, quella pienezza di potere di cui si fa campione papa Bonifacio VIII, secondo cui la sfera del potere ecclesiastico deve assorbire quello temporale perch\u00e9 la sovranit\u00e0 papale non conosce limiti per la sua origine divina. Con la sua Bolla \"Clericis laicos\" del 1296 proibisce, pena la scomunica, l'imposizione di qualsiasi tassa e contributo a carico di ecclesiastici da parte del potere laico senza il consenso del Papa, ci\u00f2 mette in gioco l'esistenza stessa degli Stati. \nLa Francia di Filippo il Bello risponde con una serie di editti che impediscono non solo l'esportazione di oro e preziosi, ma anche l'ingresso nel suo territorio di stranieri, rendendo, cos\u00ec, di fatto impossibile per il Papa finanziarsi attraverso i suoi legati. Filippo il Bello la spunt\u00f2 contro il Papa, che dovette subire l'imposizione fiscale francese anche senza il suo consenso. Questo cedimento umiliante costitu\u00ec un indebolimento politico della posizione del Papa ed un grande rafforzamento di quella del Re di Francia. Si delineano chiaramente le posizioni dei due campi dal cui contrasto la Chiesa di Roma uscir\u00e0 umiliata mentre il potere statale incomincia ad acquisire, oltre che pienezza di poteri, sovranit\u00e0 in senso moderno. \nQuasi come fine naturale la \"Plenitudo Potestatis\" ha \nIl Papa \u00e8 visto quale \nMai definizione del Papa \u00e8 stata tanto dissacrante quanto categorica. \nSostiene in proposito il Battaglia: \nLa Legge.\nMarsilio espone con chiarezza il concetto di legge e, fra le varie definizioni che ne d\u00e0, la pi\u00f9 incisiva appare la seguente \nEcco la modernissima distinzione della legge in quanto oggetto di una disciplina e della legge in quanto norma giuridica con tutti i caratteri della norma giuridica: imperativit\u00e0 e coattivit\u00e0. \nAffinch\u00e9 la legge possa dirsi perfetta oltre i caratteri dell'imperativit\u00e0 e coattivit\u00e0 deve anche rispettare un ideale di giustizia. \nIl carattere di giustizia, che deve essere proprio della legge, deriva da quella stessa fonte da cui la legge deriva l'imperativit\u00e0 e cio\u00e8 dal \"Legislator Humanus\", colui che fissa il criterio che la legge deve seguire. Soltanto il \"Civile Consortium\" pu\u00f2 indicare ci\u00f2 che \u00e8 giusto e ci\u00f2 che deve essere seguito: \nTratta il problema del rapporto tra legge divina e legge umana risolvendolo con genialit\u00e0, modernit\u00e0 di vedute ed anche con una certa audacia. La prima distinzione tra le due leggi \u00e8 la sanzione, che nella legge divina \u00e8 puramente spirituale e ultra terrena. \nL'uomo risponde solo a Cristo e non invece ai sacerdoti a cui viene negato, nella maniera pi\u00f9 assoluta, ogni potere coattivo. Lo Stato deriva da s\u00e9 stesso i propri princ\u00ecpi e fini, indipendentemente da qualsiasi influenza divina. La teoria marsiliana si distingue dal naturalismo aristotelico in quanto, mentre il secondo guarda pi\u00f9 che altro alla natura, Marsilio pone a centro e fondamento della sua opera l'uomo inteso come essere libero e consapevole. Per quanto riguarda il processo di formazione della legge soltanto un certo numero di individui presi dalla \"Universitas Civium\" formulano le leggi, e sar\u00e0 poi il popolo con la propria approvazione a dare il carattere di giuridicit\u00e0 alle leges precedentemente formulate, \u00e8 pure al popolo che spetta il diritto di formulare aggiunte o modifiche, cosa che far\u00e0 \nDalla \"Universitas Civium\" vengono esclusi i fanciulli, le donne, gli schiavi ed anche gli stranieri. Come si \u00e8 detto sopra, spetta agli esperti, ai \"Prudentes\" la formulazione delle proposte di legge: \n\"Valentior Pars\".\nLe proposte di legge dovranno essere approvate dall\"'Universitas Civium\" o dalla sua \"Valentior Pars\" e solo dopo di ci\u00f2 avranno l'efficacia di norme giuridiche. L'autorit\u00e0 di fare le leggi spetta solo al corpo dei cittadini che far\u00e0 s\u00ec che esse vengano osservate assolutamente. A questo proposito va chiarito il concetto di \"Valentior Pars\" nel senso che essa \u00e8 costituita dalla maggior parte dei cittadini. \n\u00c8 una maggioranza stabilmente costituita che si avvicina all'unanimit\u00e0, la \"Valentior Pars\" \u00e8, infatti, l'intero corpo dei cittadini sani, distinti, \u00e8 vero, secondo la diversit\u00e0 di stato e di condizione, ma tutti egualmente partecipi dello stesso carattere di autori della legge."}
{"id": "3337142", "revid": "33689", "url": "https://it.wikipedia.org/wiki?curid=3337142", "title": "Serie Odyssey di Magnavox/Philips", "text": ""}
{"id": "3337145", "revid": "3115", "url": "https://it.wikipedia.org/wiki?curid=3337145", "title": "Aygezard", "text": "Aygezard (in armeno \u0531\u0575\u0563\u0565\u0566\u0561\u0580\u0564, in passato \"Aygedzor\", \"Anastasavan\" e \"Dargalu\") \u00e8 un comune dell'Armenia di 3270 abitanti (2008) della provincia di Ararat."}
{"id": "3337158", "revid": "3115", "url": "https://it.wikipedia.org/wiki?curid=3337158", "title": "Ayntap", "text": "Ayntap (in armeno \u0531\u0575\u0576\u0569\u0561\u0583, fino al 1970 \"Bayburdabad\" o \"Bazakend\") \u00e8 un comune dell'Armenia di 7660 abitanti (2008) della provincia di Ararat."}
{"id": "3337163", "revid": "3115", "url": "https://it.wikipedia.org/wiki?curid=3337163", "title": "Azata\u0161en", "text": "Azata\u0161en (conosciuto anche come Azatashen, in armeno \u0531\u0566\u0561\u057f\u0561\u0577\u0565\u0576) \u00e8 un comune dell'Armenia di 640 abitanti (2009) della provincia di Ararat, fondata nel 1929."}
{"id": "3337166", "revid": "106908", "url": "https://it.wikipedia.org/wiki?curid=3337166", "title": "Azatashen", "text": ""}
{"id": "3337169", "revid": "767487", "url": "https://it.wikipedia.org/wiki?curid=3337169", "title": "King of Kingz", "text": "King of Kingz \u00e8 il terzo album di Sean Kingston, uscito nel febbraio 2011."}
{"id": "3337173", "revid": "1522738", "url": "https://it.wikipedia.org/wiki?curid=3337173", "title": "Personaggi di Final Fantasy", "text": "Nella saga di \"Final Fantasy\" sono molti i personaggi e le razze che ricorrono lungo tutti gli episodi. Spesso il personaggio riappare caratterizzato diversamente o con il nome storpiato. \nPersonaggi ricorrenti.\nBiggs e Wedge.\nBiggs e Wedge (Biggusu &amp; Wejji) appaiono in \"Final Fantasy VI\" come soldati di Vector. In \"Final Fantasy VII\" i due sono membri del gruppo eco-terroristico AVALANCHE. In \"Final Fantasy Tactics\" hanno un breve ruolo ma sono chiamati \"Viggs\" e \"Wezaleff\". In \"Final Fantasy VIII\" appaiono come soldati Galbadiani. In \"Final Fantasy IX\" i due personaggi possono essere ritrovati in due regioni distinte della mappa del gioco, uno a Madain Sari e l'altro nella foresta dell'isola in alto a destra. In \"Final Fantasy X\" e \"Final Fantasy X-2\" Biggs e Wedge sono i guardiani dello stadio di Blitzball.\nIn Final Fantasy IV: The After Years sono membri dei Red Wings ed aiutano Ceodore a compiere la sua impresa per recuperare l'emblema del cavaliere.\nBoko.\nBoko \u00e8 il chocobo personale del protagonista di Final Fantasy V, Bartz Klauser. Compare anche in altri capitoli, come invocazione: il suo attacco firma \u00e8 \"Calcio del Chocobo\", ma potr\u00e0 anche richiamare il Chocobo Ciccio per schiacciare i nemici. Nell'ottavo capitolo baster\u00e0 che Squall usi un'unit\u00e0 di Erba Ghisal affinch\u00e9 appaia il pennuto, che colpir\u00e0 i nemici col suo Chocofire.\nChaos.\nChaos (o Khaos) \u00e8 un personaggio ricorrente all'interno della saga di \"Final Fantasy\". Apparso inizialmente come boss finale del primo \"Final Fantasy\", \u00e8 una divinit\u00e0 che rappresenta la discordia, contrapposta a Cosmos, dea dell'armonia. Chaos \u00e8 un dio molto particolare, caratterizzato dal fatto di essere intrappolato in un eterno ciclo di morte e rinascita, che permette alla storia di ripetersi all'infinito e a lui di vincere o cadere all'infinito contro i guerrieri della luce. L'equilibrio che ha creato gli impedisce di agire contro la Volont\u00e0 suprema, ma tramite un fortuito incidente \u00e8 riuscito a legarsi ad altri esseri per divenire pi\u00f9 potente. Parte della sua essenza si \u00e8 separata da lui per vagare per i mondi come una sorta di messaggero. L'unico essere che gli pu\u00f2 far paura \u00e8 il supremo dragone Shinryu.\nCid.\nCid \u00e8 un personaggio che \u00e8 apparso dal secondo capitolo in poi (nel remake per Gameboy Advance del primo capitolo, si accennava ad un certo Cid dei Lufeniani). Nel quarto e nel settimo capitolo, fra l'altro, era un personaggio giocabile. Nella maggior parte dei capitoli, si tratta comunque di un ingegnere aeronavale o di una persona di spicco, come Cid di Final Fantasy VIII, nel quale ricopre il ruolo di Preside del Garden di Balamb, o nel settimo capitolo, dove invece \u00e8 un ingegnere che ha progettato un razzo lunare. Nel dodicesimo capitolo ci sono due Cid, ambedue molto importanti nell'ambiente socio-politico presente nel gioco: Uno di essi \u00e8 il Principe dello Stato di Rozaria, Al-Cid Margrace, e l'altro \u00e8 Cidolfus Demen Bunansa, o \"Dottor Cid\", un geniale inventore che procura armi all'Impero di Archadia, principale antagonista fin dai primi minuti del gioco. Nel nono capitolo il personaggio di Cid sar\u00e0 addirittura un regnante, per la precisione dell'importante e fiorente citt\u00e0 di Lindblum, e alle sue spalle porta una storia assai curiosa, che spiega il motivo del suo aspetto, ossia uno scaraburi (Una specie di blatta colorata). Nel tredicesimo capitolo Cid Raines \u00e8 il comandante della cavalleria del corpo di guardia. Nel decimo capitolo \u00e8 il capo di una razza denominata Albhed ed \u00e8 al comando di un'aeronave con cui aiuter\u00e0 i protagonisti nei capitoli finali del gioco.\nIfrit.\nIfrit (o Ifrid in Final Fantasy VIII o Jinn nella versione per Super Nintendo Entertainment System di Final Fantasy IV) \u00e8 un personaggio presente nella serie di videogiochi Final Fantasy. Appare nei videogiochi Final Fantasy III, Final Fantasy IV, , Final Fantasy V, Final Fantasy VI, Final Fantasy VII, , , Final Fantasy VIII, Final Fantasy IX, Final Fantasy X, Final Fantasy X-2, , Final Fantasy XIII, Final Fantasy Type-0, Final Fantasy XIV, Final Fantasy Tactics, Final Fantasy Tactics Advance, , Final Fantasy Crystal Chronicles, e Dissidia Final Fantasy.\nIn Final Fantasy IV \u00e8 dotato dell'attacco \"Vampe dell'inferno\". In Final Fantasy VIII \u00e8 un Guardian Force (GF) di elemento Fuoco, dotato dell'attacco \"Fiamme Infernali\". Ifrit sar\u00e0 disponibile una volta sconfitto durante l'esame SEED. In Final Fantasy IX pu\u00f2 essere invocato solamente dalla principessa Garnet. Come in VIII utilizza \"Fiamme Infernali\". In Final Fantasy X oltre all'attacco \"Fiamme Infernali\" possiede l'abilit\u00e0 \"Meteostrike\". Nel seguito Final Fantasy X-2 ricoprir\u00e0 il ruolo di boss.\nIl \"Corno di Ifrit\" viene inoltre citato nel videogioco Kingdom Hearts. In Final Fantasy III \u00e8 dotato degli attacchi \"Luce curativa\", \"Fuoco infernale\" ed \"Inferno\". Pu\u00f2 essere invocato tramite \"Calore\".\nMog.\nUn moguri di nome \"Mog\" \u00e8 apparso in diversi episodio, ad esempio come personaggio giocabile in \"Final Fantasy VI\", e appare come animaletto di Eiko Carol in \"Final Fantasy IX\".\nUltima e Omega.\nNel corso della saga molti dei boss finali degli episodi sono chiamati come Ultima o Omega. In \"Final Fantasy I &amp; II: Dawn of Souls\" vi \u00e8 un boss chiamato Ultima Weapon, ed \u00e8 a guardia della magia suprema Ultima. Omega Weapon \u00e8 un boss opzionale introdotto in \"Final Fantasy V\" per la prima volta: quasi sempre \u00e8 una macchina aracnomorfa. In \"Final Fantasy VII\" e \"Final Fantasy VIII\" sono le Weapon, boss finali opzionali affrontabili verso la fine del gioco, e in \"Final Fantasy X\" risiedono vicino alle Rovine di Omega."}
{"id": "3337175", "revid": "46291", "url": "https://it.wikipedia.org/wiki?curid=3337175", "title": "Inula conyzae", "text": "La enula baccherina (nome scientifico Inula conyzae ) \u00e8 una pianta erbacea, perenne a fiori gialli, appartenente alla famiglia delle Asteraceae.\nEtimologia.\nIl nome generico (\"Inula\") potrebbe derivare da un analogo vocabolo latino usato dai Romani per indicare proprio queste piante. Altri Autori propongono un'altra etimologia: una derivazione da un vocabolo greco \"en\u00e0ein\" (= purificare) facendo riferimento alle presunte propriet\u00e0 mediche di alcune piante di questo genere.\nL'epiteto specifico (\"conyzae\") deriva dalla parola greca \"konops\" e significa pulce (anticamente si pensava che questa pianta allontani tali animali). Sembra sia stato usato da Plinio per indicare un fiore non meglio precisato.\nIl binomio scientifico attualmente accettato (\"Inula conyzae\") \u00e8 stato proposto dal botanico tedesco Ludwig Griesselich e successivamente perfezionato dal botanico irlandese (del Royal Botanic Gardens) Robert Desmond Meikle (1923 -) in una pubblicazione del 1985.\nDescrizione.\nL'altezza di queste piante pu\u00f2 variare normalmente da 5 a 12 dm. La forma biologica della specie \u00e8 emicriptofita bienne (H bienn); ossia sono piante a ciclo biologico bienne con gemme poste al livello del suolo con fusto allungato e mediamente foglioso. A volte sono anche emicriptofita scaposa (H scap), ossia perenni. Questa specie non \u00e8 vischiosa come altre dello stesso genere.\nRadici.\nLe radici sono secondarie da rizoma.\nFoglie.\nLe foglie sono sia radicali che cauline, e sono intere a margini dentati.\nLunghezza del picciolo: 2 \u2013 4\u00a0cm. Dimensione delle foglie basali: larghezza 5 \u2013 6\u00a0cm; lunghezza 10 \u2013 12\u00a0cm. \nInfiorescenza.\nL'infiorescenza \u00e8 una pannocchia formata da medi capolini sia solitari ma anche in formazioni corimbose con pochi capolini. La struttura dei capolini \u00e8 quella tipica delle Asteraceae: un peduncolo sorregge un involucro, composto da pi\u00f9 squame subeguali fra di loro, embricate e disposte in 3 - 4 serie che fanno da protezione al ricettacolo nudo sul quale s'inseriscono due tipi di fiori: quelli esterni ligulati molto brevi (quasi assenti) e quelli interni tubulosi di colore giallo. Le squame sono uninervie, quelle inferiori sono pubescenti, quelle superiori sono ghiandolose all'apice; le esterne sono ripiegate all'infuori; dopo l'antesi le squame si colorano all'apice di bruno rossastro. Diametro dei capolini: 8 \u2013 12\u00a0mm. Diametro dell'involucro cilindrico: 6\u00a0mm.\nFiore.\nI fiori sono zigomorfi (quelli ligulati), attinomorfi(quelli tubulosi), tetra-ciclici (formati cio\u00e8 da 4 verticilli: calice \u2013 corolla \u2013 androceo \u2013 gineceo) e pentameri (calice e corolla formati da 5 elementi). Sono inoltre ermafroditi, pi\u00f9 precisamente i fiori del raggio (quelli ligulati) sono femminili; mentre quelli del disco centrale (tubulosi) sono bisessuali.\nFrutti.\nI frutti sono degli acheni pelosi, cilindrico-costoluti con pappo a setole dentate disposte in un unico rango. L'epidermide dell'achenio \u00e8 caratterizzata da lunghi cristalli. Dimensione del frutto achenio: 2,5\u00a0mm. Lunghezza del pappo: 6 \u2013 7\u00a0mm.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza della \"Inula conyzae\" (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). Il genere di appartenenza (\"Inula\") \u00e8 mediamente numeroso comprendente circa un centinaio di specie, diffuse quasi unicamente nell'emisfero boreale (Europa, Asia e Africa del Nord), delle quali una dozzina circa sono proprie della flora italiana. All'interno della famiglia delle Asteraceae le \u201cInule\u201d fanno pare del gruppo delle \"Tubiflore\" (denominazione tradizionale); gruppo caratterizzato dall'avere capolini con fiori ligulati alla periferia e fiori tubulosi al centro, squame dell'involucro ben sviluppate e frutti con pappo biancastro e morbido.\nIl numero cromosomico di \"I. conyzea\" \u00e8: 2n = 32.\nIl basionimo per questa specie \u00e8 \"Aster conyza\" \nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nSpecie simili.\nI capolini di questa specie sono molto caratteristici, si distinguono a stagione inoltrata, soprattutto per la loro colorazione variopinta (giallo, verde, rosso scuro, viola). L'\"Inula conyzae\" potrebbe essere confusa con la \"Dittrichia graveolens\" , ma quest'ultima si distingue per l'infiorescenza non corimbosa ma distribuita lungo il fusto. Altre specie come la \"Conyza bonariensis\" oppure la \"Conyza canadensis\" hanno capolini molto pi\u00f9 piccoli.\nUsi.\nFarmacia.\nSecondo la medicina popolare queste piante hanno le seguenti propriet\u00e0 medicamentose: \nAltri usi.\nLe foglie secche (o le radici) se bruciate possono essere usate come incenso per allontanare pulci (hanno una certa funzione antiparassitaria e insetticida).\nGiardinaggio.\nPer una buona crescita queste piante si devono porre in zone ben soleggiate su terreni medio-pesanti (argillosi) ma ben drenati. Le foglie basali formano una rosetta di circa 30\u00a0cm di diametro distruggendo quindi tutta l'erba sottostante."}
{"id": "3337178", "revid": "28592", "url": "https://it.wikipedia.org/wiki?curid=3337178", "title": "Gubernii dell'Impero russo", "text": ""}
{"id": "3337181", "revid": "834", "url": "https://it.wikipedia.org/wiki?curid=3337181", "title": "Governatorato di Samara", "text": "Il governatorato di Samara, era una gubernija dell'Impero Russo. Il capoluogo era Samara."}
{"id": "3337182", "revid": "1494169", "url": "https://it.wikipedia.org/wiki?curid=3337182", "title": "All the Time in the World", "text": ""}
{"id": "3337183", "revid": "122945324", "url": "https://it.wikipedia.org/wiki?curid=3337183", "title": "Biblioteca di Pergamo", "text": "La biblioteca di Pergamo, talvolta chiamata biblioteca degli Attalidi, fu uno dei pi\u00f9 grandi centri di cultura greca dell'et\u00e0 ellenistica. La citt\u00e0 viveva una politica di pace con Roma e gi\u00e0 dal III secolo a.C. svilupp\u00f2 un clima favorevole alla cultura, soprattutto grazie alla figura del re Attalo I, che chiam\u00f2 alla sua corte letterati e artisti e fu egli stesso uno scrittore.\nLa fondazione della biblioteca \u00e8 da attribuire a Eumene II, successore di Attalo, che chiam\u00f2 a corte Cratete di Mallo, filosofo stoico e studioso di Omero, che perfezion\u00f2 la tecnica per produrre la pergamena, gi\u00e0 conosciuta ma non ancora ampiamente sfruttata. Secondo Plinio il Vecchio, questo supporto fu inventato dallo stesso Eumene II in seguito a un editto del sovrano egizio Tolomeo V che viet\u00f2 l'esportazione dei rotoli di papiro da Alessandria, la pi\u00f9 ricca del mondo antico, per evitare l'incremento della rivale biblioteca di Pergamo.\nStoria.\nLa citt\u00e0 di Pergamo.\nFondata durante l'epoca ellenistica, Pergamo o Pergamon fu un'importante citt\u00e0 della Grecia antica, posta in Anatolia. \u00c8 ora la sede della moderna citt\u00e0 turca di Bergama. Governata dalla dinastia degli Attalidi, la citt\u00e0 sal\u00ec alla ribalta come centro amministrativo col suo re Eumene II, che form\u00f2 un'alleanza con la Repubblica romana, tagliando i legami con i Greci.\nSotto re Eumene II, Pergamo divenne ricca e svilupp\u00f2 una popolazione di circa 200.000 abitanti. Culturalmente ebbe rivali solo con le citt\u00e0 di Alessandria d'Egitto e Antiochia. Molte importanti opere di scultura e architettura furono prodotte in questo periodo, tra cui il rinomato Grande Altare di Pergamo. Alla morte di Attalo III, figlio di Eumenes II, nel 133 a.C., Pergamo fu lasciata in eredit\u00e0 alla Repubblica romana. Dopo la caduta di Costantinopoli, Pergamo divenne parte dell'Impero Ottomano.\nPergamo fu inoltre un'importante citt\u00e0 del Nuovo Testamento e venne citata da Giovanni evangelista quale una delle Sette Citt\u00e0 della Rivelazione nella sua Apocalisse. Le rovine di Pergamo e la sua biblioteca sono ora importanti siti archeologici della Turchia.\nLa biblioteca di Pergamo.\nPergamo fu sede di una biblioteca che si presume custodisse circa 200.000 volumi, secondo gli scritti di Plutarco (testimonianza da prendere comunque con cautela dato che le cifre si possono facilmente corrompere nella trasmissione testuale). Costruita da Eumene II e situata nella parte settentrionale dell'Acropoli, divenne uno delle pi\u00f9 importanti biblioteche antiche. La leggenda narra che Marco Antonio in seguito diede a Cleopatra tutti i 200.000 volumi di Pergamo per la Biblioteca di Alessandria come regalo di nozze, svuotando gli scaffali e terminando quindi il predominio della Biblioteca di Pergamo. Non esiste oggi un indice o catalogo dei contenuti della biblioteca, rendendo impossibile conoscere la vera dimensione e la portata di questa collezione.\nResoconti storici sostengono che la biblioteca possedeva una grande sala di lettura principale (13, 5 \u00d7 16 m), allineata con molte mensole. Uno spazio veniva lasciato vuoto tra le pareti esterne e le mensole per permettere la circolazione dell'aria. Questo aveva lo scopo di evitare che la biblioteca diventasse eccessivamente umida nel clima caldo dell'Anatolia e pu\u00f2 essere visto come un primo tentativo di conservazione preventiva del libro. I manoscritti erano scritti su pergamena, arrotolati e poi archiviati su questi scaffali. Una statua di Atena, la dea della saggezza, si trovava nella principale sala lettura.\nPergamena.\nPergamo viene riconosciuta come l'originatrice ed eponima della pergamena appunto (\"charta pergamena\"). Prima della creazione della pergamena, i manoscritti venivano trascritti su papiro, che era prodotto ad Alessandria. Quando i Tolomei d'Africa rifiutarono di esportare papiro a Pergamo, Re Eumene II comand\u00f2 che si trovasse un'altra fonte di fornitura. Ci\u00f2 condusse alla produzione di pergamena, fatta di fogli sottili di pelle di pecora o capra. La pergamena ridusse la dipendenza dell'Impero Romano dal papiro egiziano e permise una maggior diffusione di conoscenza in tutta l'Europa e Asia. Naturalmente, l'introduzione della pergamena accrebbe grandemente il patrimonio librario della Biblioteca di Pergamo."}
{"id": "3337184", "revid": "767487", "url": "https://it.wikipedia.org/wiki?curid=3337184", "title": "All the Time in the World (Lazlo Bane)", "text": "All the Time in the World \u00e8 il secondo album studio del gruppo alternative rock statunitense Lazlo Bane, uscito nel 2002 dopo 5 anni da \"11 Transistor\".\nL'album.\n\"All the Time in the World\" non ha pi\u00f9 lo stile duro che ha caratterizzato, grazie all'ampio uso della chitarra elettrica, l'album precedente; bens\u00ec contiene l'utilizzo di una vasta gamma di strumenti, che va dal sassofono al pianoforte e cordofoni vari."}
{"id": "3337193", "revid": "1442080", "url": "https://it.wikipedia.org/wiki?curid=3337193", "title": "Giovanni Peruzzini", "text": "Biografia.\nGiovanni Peruzzini, Paolo Peruzzini ed Anton Francesco Peruzzini, tra loro fratelli, nacquero da Domenico Peruzzini.\nInizi\u00f2 la sua carriera al seguito del padre e, presto, si trasfer\u00ec con la famiglia ad Ancona.\nDivenne allievo di Simone Cantarini a Roma, e negli anni 1660-80 viaggi\u00f2 molto fra Ancona, Pesaro, Modena e Roma. \nFra il 1662 e il 1663 realizz\u00f2 le pale, perdute, \"Sant'Edoardo III re d\u2019Inghilterra\" e \"Santo Stefano re d\u2019Ungheria\" e alcuni riquadri della volta, per la Chiesa di Sant'Agostino a Modena.\nRitornato ad Ancona, dipinse nel 1664 gli affreschi delle lunette dello scomparso Chiostro di San Francesco ad Alto.\nAd Ancona dipinse una \"Decollazione di San Giovanni\" per lo \"Spedale di Santa Teresa\" e una per quello dei Carmelitani. \nNegli anni 1670 \u00e8 ancora attivo a Modena, dove dipinse un \"San Filippo Neri\" per la chiesa di San Carlo.\nDal 1675 al 1678 venne invitato a Torino, sotto la protezione del marchese Francesco Carron di San Tommaso, ministro di casa Savoia, che lo introdusse a corte. Ebbe da subito svariati incarichi e ricevette in premio il titolo di cavaliere dell'Ordine dei Santi Maurizio e Lazzaro.\nVerso il 1680 visse per qualche tempo a Bologna, dove dipinse una \"Discesa dello Spirito Santo\" per la Chiesa dei Santi Vitale e Agricola in Arena e una Santa Cecilia per la cantoria dell'Oratorio di Santa Cecilia. Dipinse anche degli episodi delle \"Storie della vita di san Filippo Benizzi\" nelle lunette del portico della Basilica di Santa Maria dei Servi, fra cui si conserva ancora oggi quella dell\"'L\u2019incendio smorzato\", affresco staccato conservato nella caserma L. Manara. \nDi nuovo a Roma, nel 1687 vi dipinse la grande tela a olio della \"Madonna in Gloria col Bambino e i Santi Agnese, Teresa d'Avila, Francesco Saverio e Giovanni Battista\", acquistata nello stesso anno dal cardinale Alderano Cybo, gi\u00e0 vescovo di Jesi ed eletto segretario di Stato di papa Innocenzo XI, per la Chiesa di San Giovanni Battista a Jesi.\nMor\u00ec a Milano ed i suoi figli, Paolo e Domenico Peruzzini, furono anche loro pittori."}
{"id": "3337195", "revid": "775372", "url": "https://it.wikipedia.org/wiki?curid=3337195", "title": "Kolmanskop", "text": "Kolmanskop (nome afrikaans che significa \"la testa di Coleman\", in tedesco \"Kolmannskuppe\") \u00e8 una citt\u00e0 fantasma nel deserto del Namib, in Namibia meridionale, a pochi chilometri dalla citt\u00e0 portuale di L\u00fcderitz.\nNome.\nIl nome della citt\u00e0 risalirebbe a un trasportatore di nome Johnny Coleman che durante una tempesta di sabbia abbandon\u00f2 il suo carro di buoi su una piccola salita di fronte all'insediamento.\nStoria.\nNel 1908, l'operaio Zacharias Lewala trov\u00f2 un diamante mentre lavorava in questa zona e lo mostr\u00f2 al suo supervisore, l'ispettore ferroviario tedesco August Stauch. Dopo aver appreso che questa zona era ricca di diamanti, molti minatori tedeschi vi si stabilirono e subito dopo che il governo tedesco dichiar\u00f2 la grande superficie \"Sperrgebiet\" (\"zona riservata\"), cominciarono a sfruttare i campi di diamanti.\nSpinti dall'enorme ricchezza dei primi cercatori di diamanti, gli abitanti del villaggio costruirono la citt\u00e0 in stile architettonico tedesco, dotandola di servizi tra cui un ospedale, una sala da ballo, una centrale elettrica, una scuola, un teatro, un casin\u00f2, un impianto di produzione di ghiaccio, cos\u00ec come il primo tram in Africa. Venne anche attivata una ferrovia per L\u00fcderitz.\nLa citt\u00e0 si \u00e8 spopolata dopo la prima guerra mondiale, con la diminuzione dell'attivit\u00e0 estrattiva dei diamanti e venne definitivamente abbandonata nel 1954. Le dune di sabbia hanno invaso le abitazioni e spesso, una nebbia sottile si alza la mattina dal mare, creando un'atmosfera, se possibile, ancora pi\u00f9 spettrale.\nTurismo.\nKolmanskop \u00e8 oggi una popolare destinazione turistica gestita dalla NamDeb (Namibia-De Beers).\nI turisti che vogliono visitare Kolmanskop devono ricevere un permesso, dato che si trova tuttora nella cosiddetta \"Sperrgebiet\" del deserto del Namib. La cittadina mineraria oggi \u00e8 meta ricercata di fotografi e appassionati di citt\u00e0 fantasma, che per questo sfidano le condizioni atmosferiche avverse, come le tempeste di sabbia."}
{"id": "3337199", "revid": "79227", "url": "https://it.wikipedia.org/wiki?curid=3337199", "title": "Panopoli", "text": "Panopoli (greco: \u03a0\u03b1\u03bd\u03cc\u03c0\u03bf\u03bb\u03b9\u03c2-\"Pan\u00f2polis\", \"citt\u00e0 del dio Pan - Min\") \u00e8 il nome greco di un'antica citt\u00e0 dell'Alto Egitto conosciuta nell'Ellade anche come Chemmis o Khemmis (Kent-min in egiziano e Khmin in Copto) e chiamata attualmente col nome arabo di Akhmim, sita oggi nel governatorato di Sohag nella riva est del Nilo e a circa sei km a nord-est del capoluogo Sohag.\nVi nacquero Ay, Ciro di Panopoli, Nefertari, Nonno di Panopoli, Pamprepio, Tiy, Yuya (funzionario) e Zosimo di Panopoli. Fu sede della Diocesi di Panopoli."}
{"id": "3337218", "revid": "446353", "url": "https://it.wikipedia.org/wiki?curid=3337218", "title": "Unterseeboot 99", "text": ""}
{"id": "3337220", "revid": "1543377", "url": "https://it.wikipedia.org/wiki?curid=3337220", "title": "Paesi meno sviluppati", "text": "I Paesi meno sviluppati o paesi sottosviluppati \u00e8 un termine convenzionale per la classificazione dei paesi in base al loro livello di sviluppo economico dall'inglese Least Developed Country.\nSecondo la definizione utilizzata nelle Nazioni Unite, che ha creato il termine nel 1971, sono quelli che mostrano gli indicatori socioeconomici pi\u00f9 bassi, specialmente nell'Indice di sviluppo umano (HDI) e soddisfano i seguenti tre criteri:\nDurante l'ultima revisione degli Stati Uniti (2003), il termine \u00e8 stato definito come paesi che soddisfacevano tutti e tre i criteri, uno dei quali era una stima persistente (tre anni in media) del PNL pro capite inferiore a $ 750. Sono stati esclusi i paesi con popolazioni superiori a 75 milioni di abitanti.\nL'Ufficio delle Nazioni Unite dell'Alto rappresentante per i paesi meno sviluppati, (\"The United Nations Office of the High Representative for the Least Developed Countries, Landlocked Developing Countries and Small Island Developing States\") coordina la politica delle Nazioni Unite per questi paesi e fornisce loro servizi.\nL'attuale classificazione (2015) si applica a 48 paesi.\nNel 2007, le Nazioni Unite hanno rimosso Capo Verde dalla lista, segnando la terza volta che si \u00e8 verificato un evento del genere. La prima volta \u00e8 stata realizzata con il Botswana nel 1998.\nUso e abbreviazioni.\nI \"paesi meno sviluppati\" si distinguono nella terminologia utilizzata nelle Nazioni Unite e negli studi geografici ed economici dei paesi in via di sviluppo e dei paesi sviluppati. Altri termini, soprattutto paesi emergenti, vengono utilizzati con contenuto diverso. I termini paesi sottosviluppati e terzo mondo, ampiamente utilizzati nella seconda met\u00e0 del XX secolo, sono spesso considerati dagli esperti come obsoleti, irrilevanti o scarsamente adattati alla realt\u00e0 della situazione internazionale all'inizio del XXI secolo. Al contrario, il termine paesi poveri continua ad essere ampiamente utilizzato, cos\u00ec come il termine povert\u00e0. Sebbene in alcune circostanze il termine quarto mondo sia stato utilizzato per i paesi meno sviluppati, questo termine \u00e8 stato coniato ed \u00e8 solitamente riservato agli strati sociali pi\u00f9 poveri all'interno dei paesi pi\u00f9 ricchi.\nUna denominazione che ha qualche utilit\u00e0 \u00e8 quella di \"paesi economicamente meno sviluppati\" (\"less economically developed country\" in inglese, con \"l'acronimo LEDC\"). Evita la confusione con altre espressioni inglesi di contenuto simile e sottili differenze: \"paese meno sviluppato\" e \"paese in via di sviluppo senza sbocco sul mare\" (acronimi \"LDC\" e \"LLDC\"). Il primo di questi termini si differenzia solo dall'uso delle parole \"less\" o \"least\" (\"meno\" e \"minore\"), mentre la seconda si riferisce a chi non ha accesso al mare, circostanza che contribuisce alla difficolt\u00e0 del loro sviluppo (questione non cos\u00ec decisiva per altri casi, come quelli della Svizzera o dell'Austria).\nViene utilizzato anche l'acronimo PMA (dal francese \"pays les moins avanc\u00e9s\" \u2014paesi meno avanzati\u2014, tradotto anche come \"paesi meno sviluppati\").\nUn'ulteriore espressione che viene utilizzata per esprimere un concetto analogo \u00e8 la Divisione Nord-Sud.\nSituazioni diverse nei paesi meno sviluppati.\nLa maggior parte dei paesi meno sviluppati, soprattutto quelli dell'Africa subsahariana, che sono la maggioranza, sono caratterizzati da una grande estensione dell'AIDS e di altre malattie, oltre che da malnutrizione e anche in alcuni casi da episodi di carestia e vere e proprie crisi umanitarie. Soffrono condizioni di estrema povert\u00e0, sono immersi in conflitti come guerre civili o conflitto etnico, mantengono stati falliti o soffrono di una vasta corruzione politica (che raggiunge la cleptocrazia) e mancano di stabilit\u00e0 sociale. La sua forma di governo, sebbene nominalmente democratica, di solito corrisponde a diverse forme di autoritarismo o dittatura; e viene raggiunta anche la divisione del territorio tra i signori della guerra.\nTuttavia, queste caratteristiche non compaiono in un gruppo specifico, quelli dell'Oceania: Kiribati, Samoa, Tuvalu e Vanuatu sono nazioni politicamente stabili, con sistemi democratici, e non hanno problemi etnici o guerre civili. I loro problemi di salute o di cibo non sono cos\u00ec gravi. La loro classificazione tra i pi\u00f9 poveri \u00e8 dovuta alla piccola scala delle loro economie, alla loro dipendenza dalle monoculture e alla sopravvivenza dell'economia di sussistenza (che allo stesso tempo garantisce mezzi di sussistenza che tengono la popolazione fuori dalla povert\u00e0 estrema). Solo le Isole Salomone sono colpite da instabilit\u00e0 politica e tensioni etniche. Nel 2006 le Nazioni Unite raccomandarono di rivedere la classificazione di samoa, che sarebbe considerata un paese in via di sviluppo, ma il governo samoano protest\u00f2, chiedendo una revisione della raccomandazione. Samoa non rimane pi\u00f9 nella lista dei meno sviluppati, la sua uscita ufficiale \u00e8 stata nel 2014.\nCommercio internazionale.\nLa regolamentazione del commercio internazionale ha sviluppato condizioni particolarmente vantaggiose per i paesi meno sviluppati, attraverso i negoziati la Doha Round e altri regolamenti dell'Organizzazione mondiale del commercio. Durante il vertice ministeriale di Hong Kong del 2005 (World Trade Organization Ministerial Conference of 2005) \u00e8 stato concordato che le sue esportazioni potrebbero beneficiare di quote di libero accesso e 100% esenti da dazi sui mercati degli Stati Uniti e di altri paesi sviluppati, se il round sar\u00e0 completato. Tuttavia, l'analisi dell'accordo svolta da alcune ONG di aiuto allo sviluppo ha indicato che il testo conteneva carenze sostanziali e che poteva essere interpretato in modo tale che tale accesso fosse in realt\u00e0 molto meno efficace anche rispetto a oggi.\nL'Unione europea sviluppa le proprie politiche di aiuto, in particolare quelle incluse nella politica agricola comune e nell'iniziativa \"Tutto tranne le armi\".\nChiedu Osakwe, Direttore della Divisione Cooperazione Tecnica presso il Segretariato dell'Organizzazione Mondiale del Commercio nel 2001 (\"Technical Cooperation Division at the Secretariat of the WTO\") e il consigliere del direttore generale per gli affari dei paesi in via di sviluppo \u00e8 stato nominato coordinatore speciale dell'OMC per i paesi meno sviluppati (\"WTO Special Coordinator for the Least Developed Countries\"). Ha lavorato a stretto contatto con le altre cinque agenzie che insieme all'OMC costituiscono il Quadro d'azione integrato per i paesi meno sviluppati (\"Integrated Framework of action for the Least Developed Countries\"). Il suo ruolo \u00e8 preparare rapporti sull'accesso al mercato, sul trattamento speciale e differenziato per questi paesi, sulla loro partecipazione al sistema commerciale multilaterale e su altre questioni di sviluppo, in particolare sul modo in cui le politiche di concorrenza influenzano questi paesi.\nPaesi meno sviluppati per continenti.\n33 in Africa:\n9 in Asia:\n4 in Oceania:\n2 in America:"}
{"id": "3337222", "revid": "106872", "url": "https://it.wikipedia.org/wiki?curid=3337222", "title": "AT-1 Snapper", "text": ""}
{"id": "3337224", "revid": "767487", "url": "https://it.wikipedia.org/wiki?curid=3337224", "title": "David Civera", "text": "Carriera musicale.\nInizi\u00f2 la sua carriera all'et\u00e0 di 17 anni partecipando come concorrente al programma musicale \"Lluvia de Estrellas\" dove cant\u00f2 \"Es una experiencia religiosa\" di Enrique Iglesias. Nel 1998 usc\u00ec il suo primo disco \"Hoy como ayer\". In quello stesso anno cominci\u00f2 a lavorare per un certo periodo nel programma televisivo \"Canciones de nuestra vida\".\n2001-2005: Dile que la quiero.\nNel 2001 la canzone \"Dile que la quiero\", tratta dall'omonimo disco, venne usata come sigla di apertura al Eurovision Song Contest 2001. Il disco vendette pi\u00f9 di 400.000 copie.\nNel 2002 esce il suo terzo disco \"En cuerpo y anima\" che contiene il singolo \"Que le detengan\", il quale vende pi\u00f9 di 150.000 copie. L'anno seguente \"La chiqui big band\" scala le classifiche mondiali, seguita da \"Bye bye\" e \"Rosa y espinas\", quest'ulitma cantata con David Bisbal. Il disco vinse il disco di platino per aver venduto oltre 100.000 copie.\nNel 2003 appare come ospite speciale nelle serie televisiva Paso adelante dove interpreta s\u00e9 stesso.\n2006-2008: Mira quien baila e altri successi.\nNel 2005 David partecipa al programma \"Mira quien baila\" dal quale usc\u00ec vincitore.\nNel 2006 esce \"Ni el primer ni el \u00f9ltimo\" e l'anno seguente viene pubblicato \"No bastar\u00e0\", che per\u00f2 non ottiene lo stesso successo del precedente.\nNel 2008 pubblica l'album \"Para vivir contigo\" e alla fine dello stesso anno esce una raccolta dei suoi pi\u00f9 grandi successi intitolata \"Grandes exitos\".\nVita privata.\nNel 2007 si \u00e8 sposato con Ana Mar\u00eda Benedi. Nel 2011 \u00e8 nato il suo primo figlio, Daniel."}
{"id": "3337225", "revid": "106872", "url": "https://it.wikipedia.org/wiki?curid=3337225", "title": "3M6 Shmel", "text": ""}
{"id": "3337228", "revid": "508036", "url": "https://it.wikipedia.org/wiki?curid=3337228", "title": "Tre dollari di piombo", "text": "Tre dollari di piombo \u00e8 un film del 1964 diretto da Pino Mercanti.\nTrama.\nRudy Wallace, un cowboy che ha un conto in sospeso con un ricco e spietato Morrison, che gli ha ucciso il padre. Ma in mezzo ai due, si mette in mezzo anche lo sceriffo, deciso a impedire la vendetta."}
{"id": "3337233", "revid": "106872", "url": "https://it.wikipedia.org/wiki?curid=3337233", "title": "AT-2 Swatter", "text": ""}
{"id": "3337238", "revid": "584541", "url": "https://it.wikipedia.org/wiki?curid=3337238", "title": "Milan Beelenkamp", "text": ""}
{"id": "3337242", "revid": "385321", "url": "https://it.wikipedia.org/wiki?curid=3337242", "title": "Exinef", "text": ""}
{"id": "3337245", "revid": "767487", "url": "https://it.wikipedia.org/wiki?curid=3337245", "title": "Dinamite Jim", "text": "Dinamite Jim \u00e8 un film del 1966, diretto da Alfonso Balc\u00e1zar.\nTrama.\nDurante la guerra di secessione, gli stati del Nord America acquistano un grosso quantitativo d'oro destinato a comprare l'alleanza degli indiani appartenenti al territorio Kiowa e lo affidano per il trasporto ad una guida coraggiosa. Al villaggio in cui deve avvenire la consegna dell'oro dell'insospettabile Margaret, arriva uno straniero di nome Dinamite Jim, un avventuriero che dovr\u00e0 scambiarsi per la guida."}
{"id": "3337246", "revid": "106872", "url": "https://it.wikipedia.org/wiki?curid=3337246", "title": "AT-3 Sagger", "text": ""}
{"id": "3337250", "revid": "1543377", "url": "https://it.wikipedia.org/wiki?curid=3337250", "title": "Trin Trun Tran", "text": "Trin Trun Tran \u00e8 stato un programma televisivo di genere commedia, scritto e condotto da Fabio Alisei, Wender e Paolo Noise per Deejay TV, andato in onda nel 2011 dal luned\u00ec al gioved\u00ec dalle 23:30 alle 24:00. La prima puntata \u00e8 andata in onda il 25 gennaio.\n\"Trin Trun Tran\" si proponeva di parodiare il popolare programma per bambini \"Bim bum bam\", introducendo riferimenti a droga, sesso, violenza e altri temi adulti.\nI principali personaggi del programma erano:\nUno sketch, \"i Pivetz\", era ispirato ai \"Tamarri\" dello Zoo di 105 in versione animata.\nLe gag di \"GaffeMan\", interpretato da Wender, erano basate su di un impiegato che si comporta in maniera socialmente inopportuna, ad esempio emettendo rumorose flatulenze ad una riunione. \"Cistifonzie\", interpretato da Fabio Alisei, era un personaggio vestito nello stesso stile del telefilm Happy Days, il quale citofonava a casa di ignare persone esclamando la frase \"Songhe Pozzie, cisti Fonzie?\" e suscitando spesso l'irritazione dei residenti. Nelle clip \"The Improbables\" venivano invece descritti i superpoteri demenziali di una serie di improbabili supereroi, interpretati a turno dai tre conduttori, utilizzabili in un gioco di carte fittizio."}
{"id": "3337252", "revid": "89688", "url": "https://it.wikipedia.org/wiki?curid=3337252", "title": "A.A.A. Achille", "text": ""}
{"id": "3337255", "revid": "729019", "url": "https://it.wikipedia.org/wiki?curid=3337255", "title": "Centrale idroelettrica di Ligonchio e Predare", "text": "Le centrali di Ligonchio e \"Predare\" (provincia di Reggio Emilia) sono centrali idroelettriche a bacino che sfruttano le acque del bacino imbrifero dei torrenti Ozola e Rossendola, affluenti del fiume Secchia. Sono gestite da Enel Green Power.\nDescrizione.\nIl sistema idroelettrico di Ligonchio \u00e8 costituito da tre impianti, Ligonchio-Ozola (8,5 MW), Ligonchio-Rossendola (2,6 MW) e Predare (11,9 MW). I primi due costituiscono la centrale di Ligonchio mentre la centrale di Predare si trova pi\u00f9 a valle. Le captazioni sul torrente Ozola avvengono principalmente tramite il bacino artificiale della \"Presa Alta\" (1\u00a0229\u00a0m) e la traversa della \"Presa Bassa\", mentre la derivazione del torrente Rossendola avviene tramite un sistema di cinque prese, rispettivamente sulla Rossendila, sul Rio Re, Sul Rio Fontana, Sul Rio Freddo e sul rio Bagioleto (fuori uso). successivamente le acque sono raccolte nella vasca di carico in caverna del Groppo per quanto riguarda la derivazione Rossendola, e a Tarlanda per la derivazione Ozola. \nLa centrale di Ligonchio sfrutta il salto dell'Ozola (276,2\u00a0m) tramite una turbina Pelton ad asse verticale e il salto del Rossendola (197,5\u00a0m) tramite una turbina Francis e una turbina Pelton entrambe ad asse orizzontale. Lo scarico della centrale \u00e8 raccolto nel bacino artificiale di Ligonchio che alimenta a sua volta la centrale di Predare (salto 243,9\u00a0m), alimentata anche da prese minori su torrenti in sponda destra della vallata. La centrale di Predare \u00e8 provvista di una turbina Francis ad asse verticale. \nDalla centrale di Predare parte un canale a pelo libero che raccoglie le acque scaricate da quest'ultima, prosegue per circa 1\u00a0km per poi confluire in una piccola vasca di carico, da qui parte una condotta forzata che serve la terza e ultima Centrale Idroelettrica dell'asta del Torrente Ozola, essa \u00e8 di propriet\u00e0 della P.E.I. s.r.l. (una societ\u00e0 poco trasparente riconducibile alla Fri-El di Bolzano), che ha una potenza di circa 3 MW \n\u00c8 provvista di due gruppi formati da due turbina Francis una verticale e una orizzontale.\nA valle di questa terza centrale sono in funzione dal 2017 due centraline a basso salto provviste di una turbina Kaplan della societ\u00e0 \"Greener\" di Modena e gestite dalla Romei s.r.l. della potenza di qualche centinaio di chilowatt.\nLa produzione totale dell'asta supera i 50 milioni di kWh.\nStoria.\nLe centrali entrano in esercizio nel 1922 (l'impianto Ligonchio-Ozola nel 1928) dopo anni di lavoro che richiamarono manodopera da tutta la provincia di Reggio Emilia. L'edificio della centrale di Ligonchio \u00e8 realizzato in stile Art Nouveau e rappresenta in elegante esempio di architettura industriale. In quegli anni, la centrale di Ligonchio \u00e8 un'importante eccellenza tecnologica sul territorio che contribuisce al benessere economico e all'aumento demografico della zona. La progressiva automazione della centrale determina un calo occupazionale e demografico a partire dagli anni sessanta. La centrale di Ligonchio \u00e8 completamente automatizzata dal 1992 mentre Predare dal 1985, e nel 2010 contano otto dipendenti.\nTra il 10 e il 14 aprile 1945 questa area fu teatro di una battaglia tra Wehrmacht e resistenza durante la seconda guerra mondiale. I partigiani, con l'aiuto della popolazione locale, riuscirono a respingere le truppe tedesche intenzionate a distruggere la centrale.\nAtelier dell'acqua e dell'energia.\nDal 2009 l'edificio della centrale di Ligonchio ospita l'Atelier dell'acqua e dell'energia, importante atelier pedagogico-scientifico sui fenomeni fisici dell'acqua e della produzione di energia elettrica, realizzato grazie a una collaborazione che include enti locali, Parco nazionale dell'Appennino Tosco-Emiliano, Universit\u00e0 di Modena e Reggio Emilia e \"Reggio Children\" s.r.l.\nProgetti.\nSfruttando derivazioni gi\u00e0 esistenti su Ozola e Secchia \u00e8 in fase di progettazione la costruzione di sei impianti mini-idroelettrico."}
{"id": "3337258", "revid": "913245", "url": "https://it.wikipedia.org/wiki?curid=3337258", "title": "Jessica C\u00e9rival", "text": "Biografia.\nLa sua carriera inizia nel 2005, ma solo nel 2007 prende parte alla sua prima gara ufficiale, ai campionati europei indoor, ottenendo il settimo posto. Le va peggio nell'edizione successiva (2009) dove \u00e8 esclusa nelle qualificazioni.\nIl 2009 \u00e8 comunque un'annata positiva per la C\u00e9rival, che diventa campionessa nazionale e partecipa ai Giochi del Mediterraneo, ottenendo il titolo e regalando alla Francia il primo successo in 30 anni. Sulla scia di questa vittoria viene selezionata per la Nazionale francese ai Campionati Mondiali del 2009 ma finisce undicesima.\nSempre nel 2009 ottiene la medaglia d'argento ai Giochi della Francofonia."}
{"id": "3337275", "revid": "287204", "url": "https://it.wikipedia.org/wiki?curid=3337275", "title": "Azatavan", "text": ""}
{"id": "3337278", "revid": "2043251", "url": "https://it.wikipedia.org/wiki?curid=3337278", "title": "Santos Abril y Castell\u00f3", "text": "Biografia.\n\u00c8 stato ordinato sacerdote il 19 marzo 1960 e incardinato nella diocesi di Teruel.\nHa iniziato la carriera diplomatica al servizio della Santa Sede nel 1985 quando \u00e8 stato nominato arcivescovo titolare di Tamada e nunzio apostolico per la Bolivia.Ha ricevuto la consacrazione episcopale il 16 giugno 1985 dal cardinale Agostino Casaroli.\nNel 1989 \u00e8 stato trasferito alle nunziature in Camerun, Gabon e Guinea Equatoriale; nel 1996 \u00e8 stato nominato nunzio per la Jugoslavia.\nNel 2000 \u00e8 stato trasferito alla nunziatura in Argentina fino al 2003 quando \u00e8 tornato alle nunziature in Slovenia, Macedonia e Bosnia ed Erzegovina. Il 9 gennaio 2011 sono state accettate le sue dimissioni dall'incarico per raggiunti limiti di et\u00e0.\nIl 22 gennaio 2011 \u00e8 stato nominato vice camerlengo della Camera Apostolica e, il 2 aprile dello stesso anno, membro della Congregazione per i Vescovi.Il 21 novembre 2011 \u00e8 stato nominato arciprete della Basilica Liberiana di Santa Maria Maggiore.\nPapa Benedetto XVI lo ha nominato cardinale diacono di San Ponziano nel concistoro del 18 febbraio 2012.\nIl 15 gennaio 2014 papa Francesco lo ha nominato membro della commissione cardinalizia di vigilanza dell'Istituto per le Opere di Religione; il successivo 4 marzo i membri della commissione lo hanno nominato presidente.\nIl 21 settembre 2015, al compimento dell'ottantesimo anno di et\u00e0, \u00e8 uscito dal novero dei cardinali elettori.\nIl 28 dicembre 2016 papa Francesco ha accettato la sua rinuncia all'incarico di arciprete della Basilica Liberiana di Santa Maria Maggiore; gli \u00e8 succeduto il cardinale Stanis\u0142aw Ry\u0142ko.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3337280", "revid": "84604", "url": "https://it.wikipedia.org/wiki?curid=3337280", "title": "Jovana", "text": ""}
{"id": "3337294", "revid": "385321", "url": "https://it.wikipedia.org/wiki?curid=3337294", "title": "Muscoril", "text": ""}
{"id": "3337299", "revid": "106872", "url": "https://it.wikipedia.org/wiki?curid=3337299", "title": "SA-1 Guild", "text": ""}
{"id": "3337303", "revid": "106872", "url": "https://it.wikipedia.org/wiki?curid=3337303", "title": "SA-2 Guideline", "text": ""}
{"id": "3337309", "revid": "106872", "url": "https://it.wikipedia.org/wiki?curid=3337309", "title": "SA-3 Goa", "text": ""}
{"id": "3337316", "revid": "106872", "url": "https://it.wikipedia.org/wiki?curid=3337316", "title": "SA-4 Ganef", "text": ""}
{"id": "3337323", "revid": "3115", "url": "https://it.wikipedia.org/wiki?curid=3337323", "title": "Azatavan (Ararat)", "text": "Azatavan (in armeno \u0531\u0566\u0561\u057f\u0561\u057e\u0561\u0576, in passato \"Chikdamlu\" e \"Chigdamlu\") \u00e8 un comune dell'Armenia di 3047 abitanti (2009) della provincia di Ararat."}
{"id": "3337324", "revid": "117153604", "url": "https://it.wikipedia.org/wiki?curid=3337324", "title": "Barna (disambigua)", "text": ""}
{"id": "3337326", "revid": "106872", "url": "https://it.wikipedia.org/wiki?curid=3337326", "title": "SA-5 Griffon", "text": ""}
{"id": "3337329", "revid": "106872", "url": "https://it.wikipedia.org/wiki?curid=3337329", "title": "SA-5 Gammon", "text": ""}
{"id": "3337332", "revid": "124312365", "url": "https://it.wikipedia.org/wiki?curid=3337332", "title": "Diamon Simpson", "text": ""}
{"id": "3337334", "revid": "112063041", "url": "https://it.wikipedia.org/wiki?curid=3337334", "title": "Obelisco Napoleonico", "text": "L'Obelisco Napoleonico \u00e8 situato nel comune di Arcole, in provincia di Verona.\nSi trova sulla destra del fiume Alpone, proprio alla testa del ponte di Arcole e all'imboccatura della strada che scende verso le campagne, in direzione del paese di Belfiore.\nFu costruito a testimonianza della vittoria delle truppe francesi di Napoleone Bonaparte sulle truppe austriache, al termine della battaglia del ponte di Arcole, che fu combattuta tra il 15 novembre e il 17 novembre 1796.\nPer celebrare le vittorie ottenute nella sua prima Campagna d'Italia, Napoleone commission\u00f2 la costruzione di sette monumenti commemorativi che dovevano sorgere nei luoghi delle battaglie.\nSolo quattro di questi vennero effettivamente costruiti. In seguito gli austriaci ne distrussero tre, risparmiando solo l'obelisco di Arcole, che pertanto \u00e8 l'unico obelisco napoleonico esistente in Italia.\nDescrizione.\nL'obelisco \u00e8 composto di massi di marmo rosso di Verona, poggia su tre gradini ed \u00e8 alto circa 11,5 metri.\nSul piedistallo si scorgono due bassorilievi che rappresentano dei trofei di guerra.\nI bassorilievi sono stati scolpiti da Gaetano Muttoni, famoso scultore di Verona.\nL'obelisco culmina con un globo di pietra sul quale poggia una statua in bronzo raffigurante l'Aquila Imperiale.\nLe iscrizioni originali erano probabilmente composte da lettere dorate. Furono strappate dagli Austriaci il 2 dicembre 1813, insieme alla corona di bronzo, all'Aquila Imperiale e alla lettera \u201cN\u201d sempre in bronzo.\nNel 1899 venne costruito un muro attorno al monumento, sul quale venne infissa una cancellata.\nAl monumento si accede tramite un cancello di ferro.\nStoria.\nIl monumento \u00e8 stato commissionato da Napoleone Bonaparte al generale Eugenio di Beauharnais, vicer\u00e9 d'Italia e figliastro di Napoleone stesso, con una missiva datata 21 giugno 1806.\nL'obelisco \u00e8 stato disegnato e progettato dal capitano Gaspare Galliari, il quale si rec\u00f2 personalmente ad Arcole per scegliere la posizione pi\u00f9 adatta per la costruzione del monumento.\nIl capitano Dellard del Genio ha diretto i lavori di costruzione e la spesa complessiva \u00e8 stata di poco inferiore alle 20.000 Lire italiane.\nLa prima pietra \u00e8 stata posta il 15 dicembre 1808 con una solenne cerimonia.\nLe autorit\u00e0 presenti alla posa della prima pietra furono: i capitani Gaspare Galliari e Dellard del Genio; il colonnello Poly, membro della Legion d'Onore, alla testa di tre Compagnie del 1\u00ba Battaglione del 69\u00ba di Linea che ha contribuito al successo della battaglia del ponte di Arcole; il sindaco Bernardo Giavarina.\nSulla prima pietra sono state saldate alcune monete del Regno e dell'Impero francese del 1808 ed una pergamena firmata dalle autorit\u00e0 presenti.\nNella notte tra il 30 marzo e il 31 marzo 1809 un gruppo di persone rimaste ignote ha sabotato alcune parti del monumento, che era ancora in fase di costruzione. Sono oggetto del sabotaggio dei marmi, la corona ferrea e la grossa lettera iniziale \u201cN\u201d posta al centro dell'obelisco.\nL'inaugurazione del monumento \u00e8 avvenuta con solenne cerimonia il 1\u00ba novembre 1810.\nGli interventi a salvaguardia dell'obelisco sono stati numerosi.\nSi intervenne nel 1899, nel 1891 e nel 1976, quando \u00e8 stata posta sulla sommit\u00e0 del monumento l'Aquila di bronzo, opera dello scultore Nencioni di Genova, che ha sostituito quella originale saccheggiata dagli austriaci.\nIscrizioni.\nIl Ministero della Guerra del Regno italico incaric\u00f2 il poeta Ugo Foscolo di compilare alcune iscrizioni da porre sull'obelisco di Arcole.\nLa prima missiva fu inviata dal Ministero a Foscolo in data 1\u00ba luglio 1809. Il poeta non rispose n\u00e9 alla prima n\u00e9 alla successiva missiva spedita in data 28 febbraio 1810. Una risposta da Foscolo arriv\u00f2 il 20 aprile 1810. Egli sembrava interessato all'incarico. Il Ministro della Guerra invi\u00f2 altre lettere a Foscolo, senza pi\u00f9 ricevere alcuna risposta.\nIl 15 settembre 1810 il Ministro della Guerra decise di affidare l'incarico al professor Callimero Cattaneo.\nLe iscrizioni sono due e sono state dettate da Callimero Cattaneo anche se la tradizione propone come autore dell'iscrizione celebrativa della vittoria il latinista abate Morcelli.\nLe iscrizioni sono state inaugurate dal sindaco Francesco Poggi il 15 agosto 1877.\nTraduzioni.\nLe iscrizioni sono due e sono in latino.\nBicentenario.\nIl 7 novembre 2010 si sono svolte ad Arcole le celebrazioni del bicentenario della costruzione dell'obelisco napoleonico.\nTra i partecipanti vi \u00e8 stata una delegazione francese di Cadenet, citt\u00e0 natale di Andr\u00e9 Estienne, passato alla storia come \"il piccolo tamburino\" d'Arcole, e il console di Francia.\nPer l'occasione \u00e8 stata aperta al pubblico una mostra sull'obelisco napoleonico.\nI festeggiamenti per il bicentenario del monumento si sono conclusi in occasione della Fiera di San Martino, svoltasi il 13 e il 14 novembre 2010.\nNei luoghi della battaglia \u00e8 stata riproposta una rievocazione storica del conflitto con 250 comparse in costume d'epoca."}
{"id": "3337336", "revid": "106872", "url": "https://it.wikipedia.org/wiki?curid=3337336", "title": "SA-6 Gainful", "text": ""}
{"id": "3337340", "revid": "106872", "url": "https://it.wikipedia.org/wiki?curid=3337340", "title": "SA-7 Grail", "text": ""}
{"id": "3337343", "revid": "106872", "url": "https://it.wikipedia.org/wiki?curid=3337343", "title": "SA-8 Gecko", "text": ""}
{"id": "3337345", "revid": "486946", "url": "https://it.wikipedia.org/wiki?curid=3337345", "title": "PlayStation Portable 2", "text": ""}
{"id": "3337354", "revid": "767487", "url": "https://it.wikipedia.org/wiki?curid=3337354", "title": "Allen Hachigian", "text": "Biografia.\nViene ricordato come vincitore di una medaglia di bronzo nella sua disciplina, ottenuta ai campionati mondiali del 1969 (edizione tenutasi a Lake Placid, Stati Uniti d'America) insieme ai suoi connazionali Robert Huscher, Les Fenner e Howard Siler\nNell'edizione l'oro and\u00f2 alla nazionale tedesca."}
{"id": "3337355", "revid": "106872", "url": "https://it.wikipedia.org/wiki?curid=3337355", "title": "SA-9 Gaskin", "text": ""}
{"id": "3337362", "revid": "117251419", "url": "https://it.wikipedia.org/wiki?curid=3337362", "title": "Francesco Vecellio", "text": "Biografia.\nFrancesco Vecellio fu ritenuto dalla letteratura critica, ma soprattutto per pura tradizione, fratello maggiore di Tiziano tuttavia con dubbi ed incertezze, arrivando ad ipotizzarne la nascita intorno al 1475. Gli studi pi\u00f9 recenti, rigettando questa data e alzandola attorno al 1494-1496, tendono invece a consideralo un fratello pi\u00f9 giovane del capo bottega.\nD'altra parte la critica storica ha emarginato Francesco ad un ruolo puramente ancillare prima di giungere, alla fine dell'Ottocento, alle analisi pi\u00f9 precise Joseph Archer Crowe e Giovan Battista Cavalcaselle, e a met\u00e0 Novecento, a quelle di Giuseppe Fiocco. Analisi che restano la base del pi\u00f9 organico studio contemporaneo della carriera artistica del pittore.\nSenz'altro si un\u00ec, dodicenne, al fratello nel trasferimento a Venezia ma non \u00e8 nota la data precisa. Non \u00e8 noto quale ne sia stato il percorso formativo e si ritiene anzi improbabile che sia lo stesso articolato seguito del fratello. Nel 1511, descritto come \"pictor\" in un atto notarile del 20 maggio di quell'anno, doveva aver gi\u00e0 trascorso gli anni previsti per \"garzonado\" e \"lavoranzia\" e superato l'\"esame di abilitazione\" all'arte. Rimane assodato che soltanto dopo l'esecuzione, nello stesso anno o al pi\u00f9 tardi nel 1512, del \"Miracolo del cuore dell\u2019avaro\" per il ciclo antoniano alla Scuola del Santo di Padova fu coscritto nella fanteria della Serenissima per combattere contro gli eserciti della Lega di Cambrai. Per la data dell'arruolamento \u00e8 plausibile considerare il 1513 infatti nell\"'Orazione funebre\" che il cugino Vincenzo Vecellio tenne alla sua memoria (1559-1560) veniva menzionato con orgoglio che fosse stato agli ordini dei capitani Serafino da Cagli e Macone da Ferrara (a conferma delle date va ricordato che il Serafino mor\u00ec nella disastrosa Battaglia de La Motta presso Creazzo dell'ottobre 1513, quindi il provveditore generale in campo Domenico Contarini, dopo averlo temporaneamente avocato a s\u00e9, affid\u00f2 il comando del gruppo dei superstiti a Macone). \u00c8 questo il fatto pi\u00f9 discriminante per stabilirne o meno la maggiorit\u00e0: infatti le regole per le \"cernide\" nel contado veneto, pur ricercando figli di combattenti distinti per il valore \u2013 ed il padre Gregorio lo era stato, esentavano i capifamiglia dalla leva obbligatoria. Diventa cos\u00ec evidente che questo ruolo spettava a Tiziano con cui Francesco conviveva, allora a Rialto.\nIl servizio militare fu interrotto dal ferimento in battaglia di Francesco, che sia l\"'Orazione\" di Vincenzo che storiografia dipinsero come quasi mortale e gravemente menomante ma smentiti dalla sua attivit\u00e0 pittorica (gi\u00e0 nel 1518 dipinse un affresco nella loggia di Pieve di Cadore) e il suo successivo incessante andirivieni tra Venezia, il Cadore e Innsbruck.\nPrendendo come verit\u00e0 assolute le affermazioni encomiastiche della stessa \"Orazione\" si \u00e8 arrivati a tramandare che Francesco dal 1540 si fosse ritirato in Cadore e dalla pittura per darsi alla mercatura e assumere alcuni importanti ruoli nella Magnifica Comunit\u00e0 di Cadore. Probabilmente la foga encomiastica nel confrontarlo col fratello ha dato adito alle interpretazioni successive che, a partire dall\u2019anonimo \"Breve compendio della vita del famoso Titiano Vecellio di Cadore\" e passando per le \"Maraviglie dell\u2019arte\" di Carlo Ridolfi, pesano sulle interpretazioni pi\u00f9 moderne accostando a situazioni parzialmente vere elucubrazioni fantasiose sulla gelosia tra i fratelli ed il successivo abbandono della pittura da parte di Francesco.\n\u00c8 vero che Francesco assolse alcuni incarichi per la comunit\u00e0 cadorina ma solo negli ultimi quindici anni e senza che risulti un obbligo di trasferirsi in Cadore. Invece la collaborazione tra i due fratelli fu continua e, sebbene ancora pienamente irrisolta negli aspetti artistici in cui mantenevano delle autonomie, \u00e8 chiaro che a Francesco era demandato il delicato incarico della gestione del patrimonio e gli investimenti della famiglia oltre a rappresentare gli interessi della bottega in alcune vertenze legali.\nOpere.\nIl catalogo delle opere di Francesco risulta assi ridotto anche comprendendo una serie di piccoli dipinti devozionali e l'obbligo a dissimularsi nelle produzioni di bottega rende difficile individuarne le collaborazioni con Tiziano. Allo stato attuale la prima opera attribuibile con sicurezza \u00e8 il citato \"Miracolo del cuore dell\u2019avaro\" di Padova, senz'altro sotto la direzione del fratello al cui stile si conforma e di cui pare insistano alcuni interventi. \nUn'opera incerta nella collocazione temporale tra il precedere la parentesi militare o l'essere immediatamente successiva \u00e8 la pala della Madonna col Bambino tra i santi Pietro e Girolamo, dipinta per la chiesa di Santa Croce a Belluno e ora agli Staatliche Museen di Berlino.\nCon qualche interrogativo su eventuali interventi di Tiziano \u00e8 probabilmente ascrivibile a un periodo vicino al ritorno dalla guerra \u00e8 il polittico di Sedico (1517/1520 ?) di cui, disperso nella primo conflitto mondiale, rimane solo il pannello centrale della \"Madonna col Bambino\" nella chiesa di Santa Maria Annunziata. Sicuramente invece subito dopo la guarigione dalle ferite ricevette l'incarico di affrescare la Loggia della Comunit\u00e0 di Cadore e nel 1521 \u00e8 documentato a collaborare col fratello ad un simile incarico nella Loggia del Capitanio di Vicenza, ambedue le opere sono ormai perdute. Nel 1524 dipinse la pala della \"Madonna col Bambino e santi Vito e Giovanni Battista, due santi vescovi (Ermacora e Fortunato?) e il pievano Bernardo Costantini\" per chiesa dei Santi Vito, Modesto e Crescenzia a San Vito di Cadore e l\u2019\"Adorazione dei pastori\" per l\u2019altar maggiore della chiesa di San Giuseppe a Belluno (ora al Museum of Fine Arts di Houston). Nel 1530 dipinse le portelle d'organo di San Salvador a Venezia. E in una data imprecisata anche un\"'Annunciazione\" per la chiesa di San Nicol\u00f2 di Castello, ora nelle Gallerie dell'Accademia. Successivamente sono documentate una pala per la parrocchiale di Vinigo (1548-1551) e dei gonfaloni per Sant\u2019Orsola di Vigo (1547-1551) e per la Scuola dei Battuti di Lorenzago (1547-1550). \nRestano molte incertezze sui periodi di esecuzione di altre opere comunemente attribuite a Francesco: la pala della \"Madonna col Bambino e i santi Marco, Albino (?) e Lucano (?)\" ora nella chiesa nuova di San Marco a Venas di Valle di Cadore; il polittico della \"Madonna col Bambino e i santi Andrea e Giovanni Battista\" per Candide nel Comelico Superiore; nonch\u00e9 le cinque pale cadorine col medesimo soggetto della \"Madonna con Bambino e i santi Rocco e Sebastiano\" nella chiesa arcidiaconale di Santa Maria Nascente a Pieve, nella chiesa di San Rocco a Perarolo, nella chiesa di San Rocco a Domegge, nella chiesa di San Vigilio a Vallesella di Domegge e in quella dei Santi Rocco e Sebastiano a Danta."}
{"id": "3337365", "revid": "1516087", "url": "https://it.wikipedia.org/wiki?curid=3337365", "title": "Alfa Romeo Giulia Spider", "text": "L'Alfa Romeo Giulia Spider \u00e8 un'autovettura costruita dalla casa automobilistica italiana Alfa Romeo dal 1962 al 1965.\nIl contesto.\nL'evoluzione delle vetture nei primi anni 60 portarono l'Alfa Romeo ad incrementare la cilindrata e le prestazioni della Giulietta Spider. La Giulia 1600 Spider \"serie 101.23\" nasce come l'evoluzione dalla Giulietta Spider \"serie 101.03\". Le auto sono quasi identiche dal punto di vista estetico, tranne che per l'esistenza di una finta presa d'aria sul cofano della Giulia necessaria per ospitare il nuovo motore e per la dicitura \"1600\" sulla coda di quest'ultima. Altre differenze ci sono negli interni, pi\u00f9 precisamente nelle caratteristiche del volante, ora a tre razze e nella grafica degli strumenti, tranne che nei primi esemplari nei quali erano identici a quelli del modello precedente.\nA partire dalla primavera 1964 di questo modello fu commercializzata anche una versione \"Veloce\", denominata \"serie 101.18\", che montava un propulsore pi\u00f9 potente in grado di offrire maggiori prestazioni. Questa ultima versione rappresenta il massimo sviluppo prestazionale delle serie \"Giulietta Spider\" e \"Giulia Spider\".\nCaratteristiche tecniche.\nIl motore era un quattro cilindri in linea anteriore e longitudinale da 1570 cm\u00b3 di cilindrata. L'alesaggio e la corsa erano rispettivamente 78 mm e 82\u00a0mm, mentre il rapporto di compressione era di 9:1. Il basamento e la testata erano fabbricati in lega leggera. La potenza massima erogata dal propulsore era 92 CV a giri al minuto per la versione \u201cNormale\u201d, mentre raggiungeva i 112 CV a giri al minuto per la \u201cVeloce\u201d.\nLa distribuzione era formata da due valvole per cilindro che erano mosse da un doppio albero a camme in testa. L'alimentazione della versione \u201cNormale\u201d era assicurata da un carburatore di marca Solex e modello 32 PAIA 5, mentre per la versione \u201cVeloce\u201d i carburatori erano due. Il sistema di raffreddamento era a circolazione d\u2019acqua.\nLa trasmissione era formata da un cambio sincronizzato manuale a cinque rapporti che aveva il rapporto di riduzione finale di 8/41.\nLe prime 5.600 vetture prodotte montavano i freni a tamburo a tre ceppi su tutte e quattro le ruote. Successivamente durante il 1963 furono adottati i freni a disco all'avantreno. Le sospensioni anteriori erano indipendenti ed avevano installata una barra antirollio, mentre in quelle posteriori era presente un ponte rigido.\nLa velocit\u00e0 massima raggiunta dal modello era di 172 km/h.\nNel maggio 1964 fu presentata la versione \"Veloce\" che montava due carburatori a doppio corpo che aumentarono la potenza a 112 CV a giri al minuto e velocit\u00e0 massima superiore ai 180 km/h.\nProduzione.\nDal 1962 al 1965 furono costruiti esemplari di \"Giulia Spider \u201cNormale\u201d\" (oltre a 400 con guida a destra) e di \"Giulia Spider \u201cVeloce\u201d\"."}
{"id": "3337368", "revid": "118778100", "url": "https://it.wikipedia.org/wiki?curid=3337368", "title": "Roberto Dal Cortivo", "text": "Biografia.\nRoberto Dal Cortivo ha frequentato la facolt\u00e0 di Sociologia presso l'Universit\u00e0 di Trento. Successivamente ha assunto incarichi sindacali nella C.G.I.L., prima a Firenze, poi in Sardegna (federbraccianti, edili, confederali) per dedicarsi alla politica attiva; dapprima, come segretario provinciale del P.S.I. di Cagliari e quindi, come amministratore della citt\u00e0 cagliaritana."}
{"id": "3337370", "revid": "124396503", "url": "https://it.wikipedia.org/wiki?curid=3337370", "title": "Volpe (ALCA)", "text": "La Volpe \u00e8 una microvettura progettata da Gioachino Colombo e disegnata da Flaminio Bertoni per l'Anonima Lombarda Cabotaggio Aereo (ALCA).\nStoria.\nLa Volpe venne presentata il 30 marzo 1947 a Roma dalla neonata Anonima Lombarda Cabotaggio Aereo come un'alternativa economica alla Fiat Topolino. Lo spettacolo vide la partecipazione del comico Erminio Macario e dest\u00f2 molta curiosit\u00e0. La vetturetta era scoperta (ma dotata di capote); il motore bicilindrico a due tempi da 124\u00a0cm\u00b3 aveva 6 CV a 5000 giri/minuto, era montato in posizione posteriore e l'avrebbe spinta fino a 75\u00a0km/h. Cinque ALCA Volpe vennero iscritte alla Mille Miglia in una \"versione turbocompressa\", senza capote e con coda aerodinamica e poggiatesta integrato.\nNe furono prodotti un centinaio di esemplari, dopodich\u00e9 non se ne seppe pi\u00f9 nulla, tantomeno della \"versione turbo\" che non si present\u00f2 alla partenza della corsa automobilistica. Nel 1948 la ditta venne accusata di bancarotta fraudolenta, avendo gi\u00e0 preso i soldi dei clienti che avevano ordinato la vetturetta per un totale di circa 300 milioni di lire (5.479.520 euro di oggi).\nLa truffa coinvolse anche la ditta spagnola Gemicar Internacional Auto S.L. di Madrid che nel 1947 aveva deciso di costruire una versione della vetturetta (Hispano Volpe) per il mercato interno, nonch\u00e9 per Portogallo, Marocco, America latina e le allora colonie spagnole. Nessun esemplare di questa versione \u00e8 mai stato prodotto.\nDi ALCA Volpe esistono ancora alcuni esemplari in musei o collezioni private: si tratta comunque di versioni statiche. Un'ALCA Volpe sarebbe arrivata negli Stati Uniti nel 1951 e si trattava probabilmente di un esemplare nel quale era stato montato un motore di altra provenienza.\nLa Volpe fu, seppur praticamente solo sulla carta, l'antesignana delle microvetture del decennio successivo, chiamate anche \"bubble cars\"."}
{"id": "3337376", "revid": "1318658", "url": "https://it.wikipedia.org/wiki?curid=3337376", "title": "Johann Philipp Palm", "text": "Considerato un martire per la libert\u00e0 di parola e per la libert\u00e0 di stampa, Palm era nato a Schorndorf nel W\u00fcrttemberg, figlio di un farmacista. Ad Erlangen aveva appreso il mestiere dell'editore dallo zio, Johann Jakob Palm (1750\u20131826). Dopo aver sposato la figlia d'editore Stein di Norimberga, divenne proprietario dell'azienda del suocero.\n\"Unfreiwilliger Held\" (eroe involontario), Palm pass\u00f2 alla storia suo malgrado: la casa editrice Stein nel luglio del 1806 diede alle stampe un \"pamphlet\" intitolato \"Deutschland in seiner tiefen Erniedrigung\" (\"La Germania nella sua profonda umiliazione\"). Lo scritto, pubblicato anonimo, apparve poco dopo l'occupazione francese della citt\u00e0 di Norimberga (avvenuta nel marzo dello stesso anno) e in esso si attaccava pesantemente Napoleone e il comportamento tenuto dalle truppe francesi in Baviera. Napoleone stesso, nell'impossibilit\u00e0 di identificarne l'autore, ordin\u00f2 la cattura e il processo dell'editore. Palm era fuori Norimberga per un viaggio d'affari. Pur consapevole del rischio che correva egli volle rincasare ugualmente, ma fu riconosciuto e denunziato ai militari francesi da un mendicante cui aveva fatto l'elemosina.\nIl 14 agosto il generale Jean-Baptiste Jules Bernadotte (1763-1844) gli notific\u00f2 il decreto di Napoleone (datato 5 agosto 1806) che lo incriminava. Fu quindi trasferito dapprima ad Ansbach e poi a Braunau am Inn il 22 agosto dove, nonostante lui si professasse innocente, nulla pot\u00e9 fare il suo legale, l'avvocato Rudolf Sigmund di Holzschuher (discendente di Hieronimus Holzschuher raffigurato da Albrecht D\u00fcrer nel 1526), e fu condannato a morte il 25 agosto.\nTrasferito il 22 agosto a Braunau, lungo il confine tra Baviera e Austria, Palm fu giustiziato il 26 agosto del 1806.\nPalm non rivel\u00f2 mai il nome dell'autore del pamphlet che gli fu fatale. Gli storici fecero comunque vari nomi illustri per il contesto dell'epoca: il conte Julius von Soden, Julius Konrad von Yelin o Johann Georg Leuchs. Il nome pi\u00f9 probabile \u00e8 quello di Julius Konrad von Yelin che all'epoca era il direttore generale della filiale di Passau dell'azienda di Palm.\nCuriosit\u00e0.\nNel Mein Kampf, Adolf Hitler dichiara di esser nato nel villaggio del primo martire di una libera nazione tedesca, ovvero Braunau am Inn.\nEredit\u00e0.\nLa casa editrice di Erlangen dove Johann Philipp impar\u00f2 il mestiere esiste ancora oggi e porta il suo nome: \"Palm &amp; Enke\".\nPresso Schorndorf ha sede una fondazione no-profit che porta il nome di Palm e che dal 2002 assegna il \"Premio Johann Philipp Palm per la libert\u00e0 di espressione e la libert\u00e0 di stampa\". Tra i vincitori si annoverano i giornalisti Sergei Duvanov (Kazakistan), Asya Tretyuk (Minsk, Bielorussia), Pap Saine (Banjul, Gambia) e la rivista femminile afgana Malalai."}
{"id": "3337388", "revid": "767487", "url": "https://it.wikipedia.org/wiki?curid=3337388", "title": "Doombound", "text": "Doombound \u00e8 il sesto album del gruppo musicale gothic metal finlandese Battlelore pubblicato dalla Napalm Records, uscito il 26 gennaio 2011. L'album trae spunto dai fatti narrati ne \"I figli di H\u00farin\", opera postuma di J. R. R. Tolkien, con particolare riferimento al personaggio T\u00farin Turambar"}
{"id": "3337395", "revid": "33888", "url": "https://it.wikipedia.org/wiki?curid=3337395", "title": "L'attore scomparso", "text": "L'attore scomparso \u00e8 un film del 1941 diretto da Luigi Zampa, che costituisce la prima prova registica della sua pi\u00f9 che quarantennale carriera cinematografica. In questa occasione egli fu affiancato da Gennaro Righelli in qualit\u00e0 di supervisore. La pellicola risulta attualmente irreperibile.\nTrama.\nUn giovane attore, stanco di essere impiegato in ruoli trascurabili, architetta una beffa. Il suo personaggio prevede unicamente l'essere sorpreso nascosto in un armadio e ucciso a revolverate quale amante della moglie del protagonista. Quando per\u00f2 costui, nei panni del marito tradito, apre le ante dell'armadio non vi trova nessuno a cui sparare. La commedia deve quindi essere sospesa e il direttore della compagnia \u00e8 costretto ad invitare il pubblico a riprendersi il denaro dei biglietti.\nMa proprio in quel momento interviene un ispettore della Polizia che assisteva alla commedia e ferma tutto. Egli ha infatti ricevuto quella stessa mattina una lettera anonima in cui veniva annunciato un delitto proprio in quella sera e in quel teatro. La sparizione dell'attore sembra dargli ragione, e quindi sale sul palco e inizia un'inchiesta nella quale emergono e vengono messi a nudo tutti i segreti dei protagonisti. Quello che doveva essere solo uno spettacolo si trasforma allora nella rappresentazione della realt\u00e0, con le sue meschinit\u00e0, ipocrisie e cattiverie, sino al finale a sorpresa.\nProduzione.\n\"L'attore scomparso\", tratto da una commedia dell'attore e scrittore tedesco Theo Lingen, costituisce il primo impegno della lunghissima carriera registica di Luigi Zampa, che sino ad allora aveva svolto negli anni 1939 - 1940 un'intensa attivit\u00e0 di sceneggiatore per film diretti da importanti registi, tra cui Camerini e Soldati. Per la sua prima prova dietro la macchina da presa Zampa venne affiancato, con un ruolo da supervisore dall'esperto Gennaro Righelli, che, come ha riferito lo stesso Zampa, \u00absi era messo in testa di fare il produttore, e cos\u00ec io debuttai alla regia\u00bb. Per la \"Imperial film\", comunque, questo rest\u00f2 l'unica pellicola prodotta, secondo una prassi che vedeva spesso la costituzione di societ\u00e0 interessate in una sola opera\nIl film fu realizzato presso gli studi di Cinecitt\u00e0 e durante la lavorazione venne presentato con svariati titoli, puntualmente riportati dalle cronache del tempo: dapprima \"Cosa si recita questa sera\" e successivamente \"Un attore si diverte\", prima di assumere quello definitivo. Le promozioni annunciarono anche la presenza di Armando Falconi quale protagonista, che poi non si realizz\u00f2. Le riprese iniziarono nell'ultima settimana del gennaio 1941 per concludersi circa un mese dopo con il passaggio della pellicola alla fase di montaggio, anche se poi il film fu distribuito pi\u00f9 tardi, in quanto la prima proiezione pubblica si tenne il 2 giugno 1941 e la sua circolazione avvenne nei mesi estivi.\nRientra tra quelle pellicole di genere \"giallo\" che, in quanto prodotto considerato di derivazione straniera, risultavano invise al regime per cui \u00abquando il Minculpop manifesta la sua avversione per la narrativa gialla inglese o americana, pur esortano una produzione italiana del genere, sullo schermo si rinnovano i quadri degli investigatori cinematografici alla ricerca del detective ideale\u00bb. Venne infatti presentato come un soggetto \u00abdi tenuissima trama e di lieve colore giallo, trapunta di episodi comici e di allegre trovate\u00bb.\nAccoglienza.\nCommenti contemporanei.\nPer la sua prima regia Zampa ricevette dalla critica giudizi favorevoli. Elogi, infatti, da \"Cinema\" che, lamentandone la distribuzione nella poco propizia stagione estiva, riconobbe che \u00abquesto film solletica la curiosit\u00e0 di sapere \"come va a finire\", pi\u00f9 di tanti ingarbugliati e confusi calderoni a base poliziesca. Non c'\u00e8 mai abuso di situazione drammatica n\u00e9 l'insistenza sul tono misterioso. Tono bonario, vicenda spassosa, nessuno sostiene toni antipatici o cattivi\u00bb.\nApprezzamento manifestato anche dai commenti apparsi su \"Tempo\" (\u00abda molto non ritrovavamo la vena cordiale e la felicit\u00e0 di realizzare che hanno saputo mettere in questo film\u00bb) e sul \"Corriere della Sera\" che scrisse di \u00abtrovata piuttosto graziosa e svolta con sufficiente variet\u00e0 d'incidenti, anche se non con sufficiente scatto\u00bb. Qualche dubbio invece da \"Film\" che osserv\u00f2 come \u00abse assieme all'attore fosse scomparso anche il film il pubblico si sarebbe abbandonato a travolgenti manifestazioni di giubilo. \"L'attore scomparso\" \u00e8 un giallo grottesco, movimentato e divertente, peccato che non si capisca troppo chiaramente dove comincia il giallo e dove finisce il grottesco\u00bb.\nGiudizi successivi.\nNei commenti retrospettivi \u00e8 stato evidenziato che con questo suo primo film Zampa \u00abebbe il solo scopo di fare un film piacevole in un'epoca che prediligeva il cinema d'evasione. [Zampa] sceglie l'ambiente del teatro che gli era famigliare per le passate esperienze di commediografo e narra con la maggior scorrevolezza possibile una serie di colpi di scena\u00bb. Tuttavia, secondo qualche commentatore \u00abin questo Zampa esordiente si pu\u00f2 cogliere il sintomo di una personalit\u00e0 nascente, qualcosa delle sue sensibilit\u00e0 quali le conosciamo nel suo lavoro del dopoguerra\u00bb. Sar\u00e0 invece il regista ad avere un atteggiamento negativo, quasi di rimozione, nei confronti di questo suo primo film (come per gli altri di quel periodo): \u00abPreferisco non ricordare, mi hanno insegnato o muovere la macchina da presa e a far recitare gli attori. Per\u00f2 non ho mai cercato di rivederli, non c'\u00e8 niente dentro, erano soltanto degli spettacoli\u00bb.\nRisultato commerciale.\nIn base ai dati disponibili \"L'attore scomparso\" non ebbe un significativo risultato economico, dato che risulta aver incassato circa 1.239.000 lire dell'epoca. Non molto se raffrontati con gli oltre 18 milioni che andarono ai \"Promessi sposi\" di Camerini oppure agli oltre 11 incassati dalle collegiali dirette da Mattoli in \"\"."}
{"id": "3337399", "revid": "767487", "url": "https://it.wikipedia.org/wiki?curid=3337399", "title": "Howard Siler", "text": "Biografia.\nViene ricordato come vincitore di una medaglia di bronzo nella sua disciplina, ottenuta ai campionati mondiali del 1969 (edizione tenutasi a Lake Placid, Stati Uniti d'America) insieme ai suoi connazionali Robert Huscher, Les Fenner e Allen Hachigian; nell'edizione l'oro and\u00f2 alla nazionale tedesca.\nNel 1988 allen\u00f2 la nazionale jamaicana di bob che prese parte alle Olimpiadi invernali di Calgary."}
{"id": "3337406", "revid": "547992", "url": "https://it.wikipedia.org/wiki?curid=3337406", "title": "Renzo Rinaldi", "text": "Biografia.\nAttore caratterista, divise la sua carriera tra teatro e cinema. Interpret\u00f2 una cinquantina tra film e serie TV. Divenne famoso anche per gli spot pubblicitari della Bistefani nel ruolo del burbero signor Bistefani (celebre la sua battuta: \"Ma chi sono io? Babbo Natale?\"), con accanto il suo socio pasticcere, interpretato dall'attore Stefano Gragnani. Mor\u00ec a Roma il 20 febbraio 2004 a 62 anni d'et\u00e0 per un attacco cardiaco."}
{"id": "3337408", "revid": "599013", "url": "https://it.wikipedia.org/wiki?curid=3337408", "title": "Nihan Yeldan", "text": "Giocava nel ruolo di libero.\nCarriera.\nLa carriera di Nihan G\u00fcneyligil inizia nel 1992, all'interno del settore giovanile del G\u00fcne\u015f Sigorta Spor Kul\u00fcb\u00fc. Nel 1999 inizia la carriera da professionista, ingaggiata dal Bursaspor Bayan Voleybol Tak\u0131m\u0131. Tra il 2001 ed il 2006 gioca nel Be\u015fikta\u015f Jimnastik Kul\u00fcb\u00fc. Dal 2006 gioca per tre stagioni nel Vak\u0131fBank G\u00fcne\u015f Sigorta Spor Kul\u00fcb\u00fc, con cui vince la Challenge Cup 2007-08, venendo anche premiata come miglior libero. Nel 2007 viene anche convocata per la prima volta in nazionale.\nDal 2009 gioca per il Fenerbah\u00e7e Spor Kul\u00fcb\u00fc, con cui vince due campionati, una Coppa di Turchia, due Supercoppe turche, una Coppa del Mondo per club ed una Champions League. Con la nazionale nel 2009 vince la medaglia d'argento ai XVI Giochi del Mediterraneo e alla European League; nel 2010 vince la medaglia di bronzo nuovamente alla European League.\nNel campionato 2013-14 viene ingaggiata dal Galatasaray Spor Kul\u00fcb\u00fc."}
{"id": "3337410", "revid": "21981", "url": "https://it.wikipedia.org/wiki?curid=3337410", "title": "Carum roxburghianum", "text": ""}
{"id": "3337411", "revid": "92723", "url": "https://it.wikipedia.org/wiki?curid=3337411", "title": "Franco Demenego", "text": "Carriera sportiva.\nAtleta.\nDemenego, atleta specializzato nelle discipline di resistenza, partecip\u00f2 nel 1968 all'et\u00e0 di 24 anni ai campionati mondiali militari di corsa campestre. L'anno successivo partecip\u00f2 alla V Universiade invernale disputata a Innsbruck gareggiando nel fondo sia nella gara individuale da 15\u00a0km, sia nella staffetta 4\u00d710\u00a0km.\nHa partecipato nel 1972 ai Giochi della XX Olimpiade estiva disputati a Monaco di Baviera. In quell'occasione De Menego si classific\u00f2 38\u00ba nella maratona con un tempo di 2h26'52\". Il suo record personale nella maratona fu stabilito sempre nel 1972 ed \u00e8 di 2h19'56\". Le Olimpiadi segnarono il suo ritiro dall'agonismo.\nPreparatore atletico.\nDal 1973 al 1981 Demenego fece il preparatore atletico in diversi sport invernali, tra cui la nazionale italiana di sci alpino di gruppo B, la nazionale italiana femminile di pattinaggio di velocit\u00e0 e delle squadre di serie A dell'Hockey Club Varese e dell'Hockey Club Brunico.\nCarriera politica.\nDemenego inizi\u00f2 la sua carriera politica nel 1980, come vicepresidente della comunit\u00e0 montana Valle del Boite nonch\u00e9 assessore all'urbanistica del comune di Cortina d'Ampezzo, cariche che mantenne fino al 1985. Nel 1982 divenne vicesindaco e nel 1987 fu eletto sindaco di Cortina d'Ampezzo, carica che mantenne fino al 1990, quando divent\u00f2 consigliere provinciale della provincia di Belluno. Dal 1991 al 1993 fu assessore provinciale all'ambiente. Nel 2002 si ricandid\u00f2 a sindaco di Cortina d'Ampezzo diventando per\u00f2 consigliere d'opposizione con il 43,07% dei voti, stessa sorte nel 2007 quando prese il 12,67%. Nel 2009 si candid\u00f2 alle elezioni provinciali della provincia di Belluno con il partito Progetto Nordest ottenendo al primo turno il 5,53% dei voti, scesi poi ad appena 0,77% al ballottaggio.\nRegole d'Ampezzo.\nNel 2010 entra a far parte della Deputazione e della Giunta regoliera delle Regole d'Ampezzo in qualit\u00e0 di \"Marigo\" (traducibile con sindaco, in pratica al vertice della singola Regola) della \"Regola Alta di Lareto\". Nel 2011 diventa presidente dell'antica istituzione, grazie anche al complicato sistema elettivo dell'ente, diventando automaticamente anche presidente del parco naturale regionale delle Dolomiti d'Ampezzo. Sotto la sua presidenza le Regole d'Ampezzo migliorano sensibilmente il bilancio.\nAttivit\u00e0 artistica.\nLa famiglia Demenego da un secolo circa porta avanti la tradizione artigianale di lavorazione del ferro. Fu proprio un lavoro per la casa d'Asburgo a dare il soprannome alla famiglia, i cui discendenti sono conosciuti appunto con l'appellativo \"Kaiser\" (imperatore). Infatti nella prima met\u00e0 del 1800 alla bottega Demenego furono commissionati i cancelli e le inferriate del palazzo imperiale di Sch\u00f6nbrunn a Vienna. Gianfrancesco, nonostante un incidente gli abbia causato parecchi problemi alla mano destra, prosegue la tradizione di famiglia realizzando oggetti artigianali protagonisti di alcune mostre."}
{"id": "3337416", "revid": "287204", "url": "https://it.wikipedia.org/wiki?curid=3337416", "title": "Fort Defiance", "text": "Fort Defiance (in navajo: \"\") \u00e8 un census-designated place (CDP) degli Stati Uniti d'America della contea di Apache nello Stato dell'Arizona. La popolazione era di 3.624 abitanti al censimento del 2010.\nGeografia fisica.\nFort Defiance \u00e8 situata a (35.7419, -109.067).\nSecondo lo United States Census Bureau, la citt\u00e0 ha una superficie totale di 9,82 km\u00b2, dei quali 9,82\u00a0km\u00b2 di territorio e 0\u00a0km\u00b2 di acque interne (0% del totale).\nStoria.\nLa terra su cui Fort Defiance venne istituito fu notata per la prima volta dall'esercito statunitense quando il colonnello John Washington si ferm\u00f2 l\u00ec durante il suo viaggio di ritorno da una spedizione al Canyon de Chelly. Fort Defiance fu fondato il 18 settembre 1851 dal colonnello Edwin Vose Sumner per creare una presenza militare a Din\u00e9 bik\u00e9yah (territorio Navajo). Sumner ruppe il forte a Santa Fe per questo scopo, creando il primo posto militare in quella che ora \u00e8 l'Arizona. Lasci\u00f2 il maggiore Electus Backus in comando.\nFort Defiance \u00e8 stato costruito su terreni da pascolo di valore che il governo federale ha quindi vietato l'uso ai Navajo. Di conseguenza, il forte appropriatamente chiamato speriment\u00f2 intensi combattimenti, culminando in due attacchi, uno nel 1856 e un altro nel 1860. L'anno successivo, all'inizio della guerra civile americana, l'esercito abbandon\u00f2 Fort Defiance. Le continue incursioni dei Navajo nell'area portarono il generale di brigata James Henry Carleton a inviare Kit Carson per imporre l'ordine. Il forte fu ricostituito come Fort Canby nel 1863 come base per le operazioni di Carson contro i Navaho. La \"soluzione\" del generale Carleton fu brutale: migliaia di Navajo affamati furono costretti a una Lunga marcia di e internati nei pressi di Fort Sumner, Nuovo Messico, e gran parte del loro bestiame venne distrutto. Dopo il completamento di questa campagna nel 1864, il forte fu abbandonato ancora una volta e fu bruciato rimanendo i Navajo, con solo le sue mura rimanenti. Il trattato dei Navajo del 1868 permise agli internati di tornare in una parte della loro terra e quella di Fort Defiance fu ricostituita come agenzia indiana quell'anno. Nel 1870 fu istituita la prima scuola governativa per i Navajo.\nOggi, il sito di Fort Defiance \u00e8 popolato da edifici risalenti agli anni 1930 ad oggi utilizzati da varie agenzie governative, tra cui il Bureau of Indian Affairs, l'Indian Health Service e la Riserva Navajo. Il pi\u00f9 grande di questi edifici era il Fort Defiance Indian Hospital fino al 2002.\nSociet\u00e0.\nEvoluzione demografica.\nSecondo il censimento del 2010, la popolazione era di 3.624 abitanti.\nEtnie e minoranze straniere.\nSecondo il censimento del 2010, la composizione etnica del CDP era formata dal 2,24% di bianchi, lo 0,06% di afroamericani, il 93,52% di nativi americani, l'1,24% di asiatici, lo 0,11% di oceanici, lo 0,19% di altre razze, e il 2,65% di due o pi\u00f9 etnie. Ispanici o latinos di qualunque razza erano il 2,18% della popolazione."}
{"id": "3337417", "revid": "1573940", "url": "https://it.wikipedia.org/wiki?curid=3337417", "title": "Athamas", "text": "Athamas \u00e8 un genere di ragni appartenente alla famiglia Salticidae.\nEtimologia.\nIl genere prende il nome dal personaggio mitologico greco Atamante, (, \"Ath\u00e0mas\"), re beota figlio di Eolo\nDistribuzione.\nLe 6 specie oggi note di questo genere sono diffuse in Oceania: in particolare gli esemplari finora trovati sono distribuiti in Nuova Guinea, a Tahiti e in varie zone della Polinesia.\nTassonomia.\nA dicembre 2010, si compone di sei specie:"}
{"id": "3337424", "revid": "47767", "url": "https://it.wikipedia.org/wiki?curid=3337424", "title": "Petronio (prefetto del pretorio)", "text": "Petronio (latino: \"Petronius\"; \"floruit\" 395-402/408) fu un politico dell'Impero romano d'Occidente.\nBiografia.\nFratello di Patronio, aveva un figlio omonimo. Cristiano, ricevette un'educazione secolare, ma ne diede una religiosa al figlio, che difatti divenne vescovo di Bologna.\nTra il 395 e il 397 fu \"vicarius Hispaniarum\", e in questo periodo gli furono indirizzate diverse leggi conservatesi.\nRicevette delle lettere da Quinto Aurelio Simmaco, tra cui una nel 399, in cui l'aristocratico romano gli chiedeva aiuto nell'acquisto di cavalli spagnoli, e un'altra ricevuta subito dopo la fine del suo mandato di \"vicarius\".\nAltre lettere, forse otto, le ricevette tra il 398 e il 401, alcune di queste le ricevette insieme al fratello. Durante la permanenza a corte esercit\u00f2 una qualche influenza, e intorno al 401 ricopr\u00ec un incarico ignoto (forse \"quaestor sacri palatii\", \"magister officiorum\" o \"comes rerum privatarum\").\nUna legge a lui indirizzata e databile tra il 402 e il 408 lo identifica come Prefetto del pretorio delle Gallie; in tale veste organizz\u00f2 un'assemblea annuale ad Arelate."}
{"id": "3337425", "revid": "767487", "url": "https://it.wikipedia.org/wiki?curid=3337425", "title": "La meravigliosa favola di Biancaneve", "text": "La meravigliosa favola di Biancaneve (\"Pamuk Prenses ve 7 c\u00fcceler\") \u00e8 un film del 1970 diretto da Ertem G\u00f6re\u00e7, remake di \"Biancaneve e i sette nani\", diretto da Ertem G\u00f6re\u00e7 con Zeynep Degirmencioglu e Suna Selen.\nTrama.\nC'erano una volta, in un antico regno, un re e una regina che purtroppo non avevano figli. Un giorno, mentre cuciva, la regina si punse un dito con l'ago e una goccia di sangue cadde sulla tela di lino che stava ricamando. In quel momento desider\u00f2 di avere una bimba con i capelli neri come l'ebano, le labbra rosse come il sangue e la carnagione bianca come la neve. Qualche tempo dopo, la regina diede alla luce una bambina esattamente come l'aveva desiderata e la chiam\u00f2 Biancaneve. Purtroppo la donna mor\u00ec subito dopo il parto.\nIl re si rispos\u00f2, ma la nuova regina era crudele e vanitosa, e non poteva sopportare che ci fosse qualcuna pi\u00f9 bella di lei. Possedeva uno specchio magico, a cui chiedeva sempre chi era la pi\u00f9 bella del reame. Un giorno lo specchio le rispose che Biancaneve era pi\u00f9 bella di lei: folle di gelosia, la regina uccise il re per poter avere il controllo assoluto del regno e spoglio Biancaneve del suo titolo relegandola tra la servit\u00f9.\nMa la bellezza della fanciulla continuava a tormentarla, cos\u00ec ordin\u00f2 ad un cacciatore di condurre la giovane nel bosco e di ucciderla, portandole il suo cuore come prova dell'assassinio. Il cacciatore per\u00f2 non ebbe il coraggio di uccidere la dolce Biancaneve, e le disse di fuggire nella foresta per non fare pi\u00f9 ritorno al castello. Uccise poi un cervo e port\u00f2 il suo cuore alla regina, che sembr\u00f2 soddisfatta.\nBiancaneve si rifugi\u00f2 in una casetta nel folto del bosco, dove abitavano i sette nani, diventando loro amica ed ospite. Ma quando la regina scopr\u00ec l'inganno and\u00f2 su tutte le furie: fece uccidere il cacciatore, s\u00ec trasform\u00f2 in una vecchia, intinse una bellissima mela in un potente veleno e si rec\u00f2 alla casetta dei sette nani. Approfittando dell'assenza dei proprietari, la vecchia convinse Biancaneve a mordere il frutto avvelenato. Un morso e la fanciulla cadde a terra, priva di vita.\nI nani, avvisati dagli animaletti del bosco, arrivarono troppo tardi per salvare Biancaneve, ma riuscirono ad inseguire la strega che, nella fuga, precipit\u00f2 dall'alto di un burrone. Tornati a casa, trovarono Biancaneve sul pavimento, apparentemente morta. La composero in un'urna d'oro e cristallo, e rimasero a vegliarla giorno e notte.\nIl principe di un regno vicino, che si era innamorato di Biancaneve poco prima che la fanciulla venisse cacciata dal castello, trovandola dopo averla cercata a lungo, e credendola morta, le si avvicin\u00f2 per darle l'ultimo bacio. Quel bacio ruppe l'incantesimo della regina, Biancaneve si risvegli\u00f2 tra la gioia dei sette nani e del principe, che la condusse al suo castello e ne fece la sua sposa."}
{"id": "3337427", "revid": "113037298", "url": "https://it.wikipedia.org/wiki?curid=3337427", "title": "Martin Luther King Day", "text": "Il Martin Luther King's Day \u00e8 una festivit\u00e0 nazionale statunitense in onore dell'attivista e Premio Nobel per la pace Martin Luther King (15 gennaio 1929 \u2013 4 aprile 1968) che si celebra il terzo luned\u00ec di gennaio, un giorno vicino cio\u00e8 al 15 gennaio, giorno della sua nascita.\nStoria.\nPochi giorni dopo la morte di Martin Luther King John Conyers propose un giorno in suo onore, una festivit\u00e0, ma la proposta non venne accolta. Conyers e Shirley Chisholm proposero a ogni seduta del congresso tale idea, per 15 anni consecutivi, e fra i vari tentativi si ricorda quello del 1979, quando - dopo aver superato la Camera - la proposta venne bocciata al Senato.\nA partire dal 1978 si organizzarono delle marce in favore del festeggiamento del \"leader\" dei diritti civili. Lo stato della California divenne il terzo stato a festeggiare l'evento. Nel 1980 parteciparono 100.000 persone alla marcia per chiedere che la festivit\u00e0 venisse riconosciuta legalmente. Fra i sostenitori della festivit\u00e0 vi fu anche Strom Thurmond, che ostacol\u00f2 il pastore in vita, il quale afferm\u00f2 che tale atto era dovuto per rispetto alla persona.\nNel 1983, con 338 voti contro 90 alla Camera e 78 contro 22 al Senato, la proposta divenne legge. Il Presidente Ronald Reagan firm\u00f2 l'istituzione della festa nazionale per commemorare Martin Luther King, che veniva celebrata il terzo luned\u00ec di gennaio. Il primo Martin Luther King Day venne osservato il 20 gennaio 1986. Non tutti i 50 Stati per\u00f2 riconobbero subito questa festivit\u00e0, e alcuni la celebravano con nomi diversi.\nAlla fine del 1992 erano due gli stati che ancora non celebravano tale ricorrenza: Arizona e il New Hampshire. Il New Hampshire in realt\u00e0 festeggiava la ricorrenza con il nome di \"Civil Right Days\", che nel 1999 cambier\u00e0 nome uniformandosi agli altri stati; diversa invece la situazione nell'Arizona, dove non vi era alcuna ricorrenza similare. Il 18 gennaio 1993 il Martin Luther King Day venne celebrato per la prima volta in tutti gli stati degli USA."}
{"id": "3337437", "revid": "1833487", "url": "https://it.wikipedia.org/wiki?curid=3337437", "title": "Vigalfo", "text": "Vigalfo \u00e8 una frazione del comune italiano di Albuzzano. Costitu\u00ec un comune autonomo fino al 1872.\nInfrastrutture e trasporti.\nFra il 1884 e il 1934 la localit\u00e0 ospit\u00f2 una fermata della tranvia Pavia-Sant'Angelo Lodigiano."}
{"id": "3337438", "revid": "124123", "url": "https://it.wikipedia.org/wiki?curid=3337438", "title": "Limenio", "text": "Biografia.\nUna lettera di Quinto Aurelio Simmaco indirizzata a Limenio lo attesta come governatore provinciale o \"vicarius\" prima del 400.\nTra il 400 e il 401 (attestato in carica il 27 marzo di quell'anno), Limenio ricopr\u00ec la carica di \"comes sacrarum largitionum\", una sorta di ministro del Tesoro.\nNel 407 l'usurpatore Costantino III invase la Gallia, dove Limenio era Prefetto del pretorio; insieme al \"magister militum per Gallias\" Cariobaude fuggirono in Italia. Infatti il 13 agosto 408 erano a \"Ticinum\" (Pavia), quando furono assassinati da soldati ribelli, in una sommossa istigata dal \"magister officiorum\" Olimpio per rovesciare il potente generale Stilicone."}
{"id": "3337440", "revid": "1543377", "url": "https://it.wikipedia.org/wiki?curid=3337440", "title": "Sica Sica", "text": "Sica Sica \u00e8 un comune (\"municipio\" in spagnolo) della Bolivia nella provincia di Aroma (dipartimento di La Paz) con 35.407 abitanti (dato 2010).\nCantoni.\nIl comune \u00e8 suddiviso in 11 cantoni (popolazione 2001):"}
{"id": "3337447", "revid": "1833487", "url": "https://it.wikipedia.org/wiki?curid=3337447", "title": "Barona (Albuzzano)", "text": "Barona \u00e8 una frazione del comune italiano di Albuzzano. Costitu\u00ec un comune autonomo fino al 1872."}
{"id": "3337452", "revid": "124157262", "url": "https://it.wikipedia.org/wiki?curid=3337452", "title": "Ramin Karimloo", "text": "\u00c8 noto soprattutto per aver ricoperto tre dei pi\u00f9 importanti ruoli del teatro musicale: Enjolras e Jean Valjean in \"Les Mis\u00e9rables\" e quello del Fantasma dell'Opera nel musical di Andrew Lloyd Webber \"The Phantom of the Opera\"; oltre ad essere stato il pi\u00f9 giovane interprete di quest'ultimo ruolo, \u00e8 stato anche il primo interprete del Fantasma dell'Opera nel musical di Lloyd Webber \"Love Never Dies\", sequel del \"Phantom Of The Opera\".\nBiografia.\nRamin Karimloo nacque in Iran, ma a causa della Rivoluzione la sua famiglia emigr\u00f2 prima in Italia e poi in Canada. Dopo essere vissuto in varie parti del Canada, Karimloo si trasfer\u00ec in Inghilterra nei primi anni 2000. Qui cominci\u00f2 a lavorare recitando nei teatri di prosa e facendo le sue prime apparizioni nel mondo del musical. Nel 2001 part\u00ec con il tour di tutta la Gran Bretagna dell'operetta \"The Pirates of Penzance\", come sostituto del re dei pirati, essendo stato notato per la sua voce particolarmente estesa: da baritono a tenore.\nNel 2002 si un\u00ec al tour britannico del musical \"Sunset Boulevard\" nel ruolo di Artie Green (miglior amico del protagonista) e primo sostituto di Joe Gillis.\nFu \"Les Miserables\" che segn\u00f2 il suo debutto nel West End di Londra, dove interpretava Feully ed era il primo sostituto dei ruoli principali di Marius ed Enjolras.\nNel 2003 ha avuto inizio la sua esperienza con \"The Phantom of the Opera\", dove ha interpretato il ruolo di Raoul, visconte di Chagny. Durante lo stesso periodo ha partecipato a due concerti de \"Les Mis\u00e9rables\" (nel ruolo di Marius) e di Jesus Christ Superstar.\nNel 2007 Karimloo \u00e8 tornato all'Her Majesty's Theatre per interpretare il ruolo da protagonista nel \u201cPhantom of the Opera\u201d, diventando cos\u00ec il Phantom del 21\u00ba anniversario.\nNel 2008 fu annunciato al pubblico che Ramin Karimloo avrebbe ricoperto il ruolo del Phantom anche nel musical Love Never Dies, sequel del \u201cPhantom of the Opera\u201d, al fianco di Sierra Boggess. Cos\u00ec il 7 novembre 2009 Ramin interpret\u00f2 per l'ultima volta il Fantasma all'Her Majesty's Theatre (lasciando il posto a David Shannon), e cominci\u00f2 con le prove di \"Love Never Dies\".\nNel marzo 2010 avvenne il debutto di \"Love Never Dies\" all'Adelphi Theatre e per la sua performance Karimloo ottenne una nomination al Laurence Olivier Award al miglior attore in un musical.\nIl 3 ottobre 2010 Karimloo interpret\u00f2 Enjolras nel grande concerto per il venticinquesimo anniversario de \"Les Mis\u00e9rables\", \"\", svoltosi nell'O2 Arena di Londra\nIl 1\u00ba e 2 ottobre dell'anno successivo Karimloo interpret\u00f2 di nuovo il Fantasma dell'Opera nel concerto alla Royal Albert Hall per festeggiare il venticinquesimo anniversario del musical di Lloyd Webber. Il 5 dicembre dello stesso anno \u00e8 apparso alla Royal Variety Performance dove ha cantato con John Owen-Jones, Earl Carpenter, Simon Bowman e Nicole Scherzinger \"The Phantom of the Opera\".\nDal 29 novembre 2011 al 31 marzo 2012 Karimloo \u00e8 tornato al Queen's Theatre di Londra per interpretare il protagonista Jean Valjean nel musical \"Les Mis\u00e9rables\".\nNel 2014 Karimloo face il suo debutto a Broadway interpretando il ruolo di Jean Valjean nel terzo revival neworchese del musical e la sua performance gli valse una nomination al Tony Award al miglior attore protagonista in un musical.\nDal 24 aprile 2017 Ramin ha interpretato Gleb Vaganov nel musical Broadway Anastasia a Broadway, mente nell'ottobre 2019 interpreta Giuda nel musical \"Jesus Christ Superstar\" in scena in Giappone. Nel 2022 ritorna a Broadway come co-protagonista nel primo revival newyorchese di \"Funny Girl\".\nVita privata.\nRamin Karimloo \u00e8 molto amico del collega Hadley Fraser, e i due hanno una band folk rock, chiamata \"Sheytoons\".\n\u00c8 sposato con Amanda Ramsden e la coppia ha avuto due figli.\nTeatro.\nAllestimenti concertistici o semi-scenici"}
{"id": "3337453", "revid": "599013", "url": "https://it.wikipedia.org/wiki?curid=3337453", "title": "Barona", "text": ""}
{"id": "3337455", "revid": "287204", "url": "https://it.wikipedia.org/wiki?curid=3337455", "title": "Onchesto", "text": ""}
{"id": "3337456", "revid": "212348", "url": "https://it.wikipedia.org/wiki?curid=3337456", "title": "Campionati europei di canottaggio 2010", "text": "I Campionati europei di canottaggio 2010 si sono svolti a Montemor-o-Velho (Portogallo) dal 10 al 12 settembre 2010."}
{"id": "3337458", "revid": "767487", "url": "https://it.wikipedia.org/wiki?curid=3337458", "title": "La danza del fuoco", "text": "La danza del fuoco \u00e8 un film del 1943 diretto da Giorgio Simonelli."}
{"id": "3337460", "revid": "2034231", "url": "https://it.wikipedia.org/wiki?curid=3337460", "title": "Gianni Fenzi", "text": "Biografia.\nInizi\u00f2 a recitare in teatro e questa fu la passione della sua vita. Prima come attore e poi come regista, mise in scena pi\u00f9 di trenta pi\u00e8ce.\nHa partecipato come attore ad un unico film, \"I carabbinieri\" (1981), diretto da Francesco Massaro.\nNel 1992 ha diretto la commedia di Maurizio Costanzo \"Vuoti a rendere\" con Paolo Ferrari e Valeria Valeri."}
{"id": "3337476", "revid": "110157", "url": "https://it.wikipedia.org/wiki?curid=3337476", "title": "Edge of Insanity", "text": "Edge of Insanity \u00e8 il primo album solista del chitarrista statunitense Tony MacAlpine pubblicato nel 1986. \nL'album, pur essendo piuttosto variegato nello stile e nelle tecniche utilizzate dal chitarrista, si presenta come prettamente di stampo neoclassico, sulla scia del precursore di questo genere, Yngwie Malmsteen, che ha preceduto MacAlpine di 2 anni pubblicando nel 1984 \"Rising Force\"."}
{"id": "3337479", "revid": "767487", "url": "https://it.wikipedia.org/wiki?curid=3337479", "title": "Charazani", "text": "Charazani (anche Villa Juan Jos\u00e9 P\u00e9rez) \u00e8 un comune (\"municipio\" in spagnolo) della Bolivia nella provincia di Bautista Saavedra (dipartimento di La Paz) con 9.886 abitanti (dato 2010).\nCantoni.\nIl comune \u00e8 suddiviso in 7 cantoni (popolazione 2001):"}
{"id": "3337480", "revid": "284805", "url": "https://it.wikipedia.org/wiki?curid=3337480", "title": "Ricomincio da due", "text": "Ricomincio da due \u00e8 stata una trasmissione televisiva di Rai 2 condotta da Raffaella Carr\u00e0, andata in onda per due edizioni a partire dal 6 gennaio 1990 fino al 31 marzo 1991 il sabato e la domenica dalle ore 12:00 alle ore 16:00.\nIl programma.\nVisto il clamoroso successo della precedente edizione di Raffaella Venerd\u00ec, Sabato e Domenica... viene riproposto il programma rivisto e corretto nella formula e nella programmazione: infatti viene eliminata la trasmissione del venerd\u00ec sera e vengono lasciate solamente quelle del sabato e della domenica pomeriggio ora ufficialmente intitolate solo \"Ricomincio da due\", con impostazioni totalmente diverse fra una giornata e l'altra.\nLa puntata del sabato vede la partecipazione di Vittorio Sgarbi ed \u00e8 un talk show d'approfondimento. Gli ingredienti sono dunque l'attualit\u00e0 (sia quella politica che quella di costume) e la cronaca, con l'intervento di ospiti ed esperti. Inoltre viene attivato il \"Telefono arcobaleno\", per dare voce alle parole dei telespettatori, che dicono la propria opinione sull'argomento discusso in quella puntata. \nNella puntata della domenica invece \u00e8 il variet\u00e0 a farla da padrone. Come ospiti fissi ci sono la modella Clarissa Burt, l'attrice comica Alessandra Casella, Toni Garrani, Michele Mirabella e nove comici che sono i finalisti della trasmissione \"Stasera mi butto\", denominati \"La compagnia del buonumore\". Clarissa Burt si esibisce per la prima volta come cantante e conduce il \"Tg X\" presentando i suoi redattori che si alternano con notizie e numeri comici. Alessandra Casella si esibisce in sketch comici, fa imitazioni di personaggi famosi e lancia alcuni nuovi personaggi. Raffaella nel proprio salotto riceve invece numerosi ospiti che giocano al \"Se fosse\", in cui attraverso una serie di domande si deve indovinare un personaggio celebre: i telespettatori sono coinvolti da casa a telefonare ed indovinare chi \u00e8 il personaggio misterioso per aggiudicarsi il montepremi di 3.000.000 di lire. \nLa domenica, oltre al programma in s\u00e9, \u00e8 in onda anche \"Fuori onda\", una striscia di un'ora condotta da Raffaella con La Premiata Ditta e Michele Mirabella, che racconta il dietro le quinte del programma in onda da l\u00ec a poco. \nIl 18 novembre 1991 \u00e8 in onda, in prima serata, \"Bellissimo Beautiful\", speciale dedicato alla celebre soap, con Raffaella Carr\u00e0 ed il cast della soap. \nLa sigla del programma del sabato \u00e8 \"Inviato speciale\", contenuta nell'album omonimo che contiene anche il nuovo ballo delle Antille chiamato \"Soca dance\", il quale diventa invece la sigla della puntata domenicale.\nAscolti.\n\"Ricomincio da due\" viene premiato dai telespettatori, con un ascolto medio di oltre 6 milioni a puntata e uno share pari al 40%. Per la prima volta nella storia della televisione italiana si infrange lo storico mito di \"Domenica in\" diretta quell'anno da Gianni Boncompagni, e Rai 2 supera l'ascolto domenicale di Rai 1.\nL'allarme bomba.\nDurante la puntata dell'11 novembre 1990, arrivarono tre telefonate da parte di sedicenti gruppi armati rivoluzionari che segnalarono la presenza di una bomba negli studi della Dear. Per questo, mentre Raffaella continuava a leggere lo sponsor, il pubblico veniva fatto sfollare. La regia ha poi comunicato anche a Raffaella e alla collega Ilaria Moscato di uscire dallo studio. La Carr\u00e0, incredula, ha lasciato lo studio alle 15:55. La rete ha trasmesso fino alle 16:29 alcuni spezzoni di repertorio e pubblicit\u00e0, per poi riprendere la diretta."}
{"id": "3337481", "revid": "395232", "url": "https://it.wikipedia.org/wiki?curid=3337481", "title": "Stazione di Camnago", "text": ""}
{"id": "3337485", "revid": "1573940", "url": "https://it.wikipedia.org/wiki?curid=3337485", "title": "Agobardus", "text": "Agobardus \u00e8 un genere di ragni appartenente alla famiglia Salticidae.\nDistribuzione.\nLe 11 specie oggi note di questo genere sono diffuse nelle Indie Occidentali: in particolare 6 sono endemiche di Cuba, 3 di Hispaniola e 1 di Porto Rico.\nTassonomia.\nVari studi dell'aracnologa Bryant del 1940 e del 1943 hanno ravveduto varie affinit\u00e0 con i generi Commoris ed Emathis, attualmente classificati in altre sottofamiglie.\nA dicembre 2010, si compone di 11 specie e una sottospecie:"}
{"id": "3337488", "revid": "434395", "url": "https://it.wikipedia.org/wiki?curid=3337488", "title": "Salto con gli sci alla XXV Universiade invernale", "text": "Nel salto con gli sci alla XXV Universiade invernale si sono disputate quattro gare: tre maschili e una femminile. Le gare si sono svolte dal 28 gennaio al 3 febbraio 2011 a Erzurum, in Turchia, sui trampolini HS109 e HS140 Kiremitlik Tepe."}
{"id": "3337491", "revid": "288031", "url": "https://it.wikipedia.org/wiki?curid=3337491", "title": "La magia della neve", "text": "La magia della neve (titolo originale inglese: \"Giovanni's Light\") \u00e8 un romanzo scritto da Phyllis Theroux nel 2002. \u00c8 stato tradotto in italiano, in tedesco (col titolo \"Das wundersame Schneefeuer eine Weihnachtsgeschichte\") e in giapponese .\nTrama.\nRyland Falls \u00e8 un luogo da fiaba: le casette in legno, le lucciole nei prati, i salici che bagnano i loro rami nel laghetto, la montagna che incornicia il panorama pittoresco. Ma anche qui qualcosa sta cambiando. \u00c8 il primo dicembre, Natale si avvicina.\nIn passato a quest'epoca sarebbe gi\u00e0 stato indetto per la casetta di Pan di Zenzero, sarebbero gi\u00e0 stati scelti i bambini per il Presepio Vivente, gli addobbi natalizi avrebbero fatto bella mostra in tutte le case... quest'anno, invece, gli adulti, tutti presi dalle loro preoccupazioni, non hanno voglia di festeggiare: non vanno ai ricevimenti, le decorazioni rimangono negli scatoloni dell'\"Elwood's Market\" e Giovanni, il commerciante di alberi natalizi, non riesce a venderne nemmeno uno.\nPer fortuna, per\u00f2, arriva la neve, ne scende cos\u00ec tanta che la citt\u00e0 si blocca. Prigionieri nelle loro dimore e, soprattutto, impossibilati a lavorare, gli abitanti della cittadina riscoprono cos\u00ec piaceri a lungo dimenticati: c'\u00e8 chi ritrova il piacere di giocare con il proprio figlio; chi, come nonna Bridgerman, rivive la propria esistenza mentre la descrive alla nipote; chi comprende quanto un animale possa essere un amico sincero e leale. E quando la bufera si placa tutti hanno imparato una grande lezione: nelle piccole cose si possono nascondere immensi tesori."}
{"id": "3337500", "revid": "212348", "url": "https://it.wikipedia.org/wiki?curid=3337500", "title": "Campionati europei di canottaggio 2009", "text": "I Campionati europei di canottaggio 2009 si sono svolti a Br\u0117st (Bielorussia) dal 18 al 22 settembre 2009."}
{"id": "3337503", "revid": "1522738", "url": "https://it.wikipedia.org/wiki?curid=3337503", "title": "Koyuki Azumaya", "text": ""}
{"id": "3337506", "revid": "212348", "url": "https://it.wikipedia.org/wiki?curid=3337506", "title": "Campionati europei di canottaggio 2008", "text": "I Campionati europei di canottaggio 2008 si sono svolti ad Atene (Grecia) dal 16 al 21 settembre 2008 allo \"Schinias Olympic Rowing and Canoeing Centre\", impianto che aveva ospitato questo sport gi\u00e0 alle Olimpiadi di ."}
{"id": "3337507", "revid": "1543377", "url": "https://it.wikipedia.org/wiki?curid=3337507", "title": "Calcio circolare", "text": "Un calcio circolare (conosciuto anche come calcio girato a power angle che viene spesso confuso con round kick) \u00e8 un calcio in cui l'attaccante gira intorno alla propria gamba con movimento semicircolare, colpendo con la parte anteriore della gamba o del piede. Questo tipo di calcio \u00e8 utilizzato in molte arti marziali ed \u00e8 famoso nelle competizioni sportive senza contatto o a contatto pieno. Il calcio ha molte varianti basate su posizione, movimento delle gambe e altezza del calcio stesso. Bersagli comuni sono la testa, le costole o le gambe.\nCalcio semi-circolare.\nUn calcio semi-circolare \u00e8 un calcio circolare \"forty five degree roundhouse kick\" (o \"calcio diagonale\"). Molto popolare nel kick-boxing, boxe birmana e nella Muay thai, pu\u00f2 essere utilizzato in qualsiasi situazione.\nCon questo calcio tutte le parti del corpo dell'avversario possono essere attaccato e ogni tipo di attacco pu\u00f2 essere neutralizzato.\nCalcio circolare inverso.\nIl calcio circolare inverso si esegue dando la schiena all'avversario e colpendolo con la parte posteriore del piede."}
{"id": "3337515", "revid": "1522738", "url": "https://it.wikipedia.org/wiki?curid=3337515", "title": "Paul Moriyama", "text": ""}
{"id": "3337518", "revid": "352448", "url": "https://it.wikipedia.org/wiki?curid=3337518", "title": "Auslautverh\u00e4rtung", "text": ""}
{"id": "3337523", "revid": "124123", "url": "https://it.wikipedia.org/wiki?curid=3337523", "title": "Cariobaude", "text": "Biografia.\nIl nome suggerisce un'origine germanica. Era \"magister militum per Gallias\" dell'imperatore Onorio, ma nel 407 la Gallia fu invasa dalle truppe dell'usurpatore Costantino III, e Cariobaude fugg\u00ec recandosi in Italia.\nFu ucciso il 13 agosto 408, a \"Ticinum\" (Pavia), da truppe romane istigate dal \"magister officiorum\" Olimpio, insieme ad altri ufficiali legati al generale Stilicone, che fu ucciso pochi giorni dopo."}
{"id": "3337527", "revid": "1573940", "url": "https://it.wikipedia.org/wiki?curid=3337527", "title": "Antillattus", "text": "Antillattus \u00e8 un genere di ragni appartenente alla famiglia Salticidae.\nEtimologia.\nIl nome di questo genere si compone di una prima parte che richiama la zona di provenienza, cio\u00e8 le Antille e per la seconda parte dal suffisso \"-attus\", caratteristico di vari generi della famiglia Salticidae, un tempo denominata \"Attidae\".\nDistribuzione.\nLe due specie oggi note di questo genere sono endemiche dell'isola di Hispaniola.\nTassonomia.\nA dicembre 2010, si compone di due specie:"}
{"id": "3337530", "revid": "196390", "url": "https://it.wikipedia.org/wiki?curid=3337530", "title": "Presidente della Bosnia-Erzegovina", "text": ""}
{"id": "3337537", "revid": "287204", "url": "https://it.wikipedia.org/wiki?curid=3337537", "title": "Baghramyan", "text": ""}
{"id": "3337547", "revid": "158913", "url": "https://it.wikipedia.org/wiki?curid=3337547", "title": "Abigail (moglie di Davide)", "text": "Abigail \u00e8 un personaggio biblico, moglie dapprima di Nabal e poi di Davide, dal quale ebbe il figlio Kileab.\nAbigail nella Bibbia.\nLa sua vicenda \u00e8 narrata nel primo libro di Samuele.\nAbigail, donna \"di buon senso e di bell'aspetto\", era moglie di Nabal di Carmel, ricco proprietario di armenti della stirpe di Caleb.\nTrovandosi in difficolt\u00e0 nel deserto, Davide mand\u00f2 i suoi servi da Nabal a chiedergli provviste, ricordandogli della protezione precedentemente offerta dalla sua gente ai suoi uomini e ai suoi greggi, ma Nabal li respinse con arroganza. Davide, offeso e adirato, decise di vendicarsi attaccando Nabal per uccidere tutti i maschi della sua famiglia.\nQuando Abigail venne avvertita dell'imminente attacco, di nascosto dal marito e con l'aiuto dei servi, caric\u00f2 sugli asini un gran numero di vettovaglie (pane, vino, montoni, grano tostato, uva passa, fichi secchi) e si rec\u00f2 da Davide, gettandosi ai suoi piedi e supplicandolo di perdonare l'offesa subita e di risparmiare la sua gente.\nDavide, commosso, desistette dal suo proposito di vendetta e ringrazi\u00f2 Abigail per avergli impedito di compiere una strage.\nNabal mor\u00ec dieci giorni dopo e Davide ne spos\u00f2 la vedova.\nAbigail fu la madre del secondo figlio di Davide, chiamato Kileab o anche Daniele, nato mentre si trovavano a Ebron."}
{"id": "3337548", "revid": "767487", "url": "https://it.wikipedia.org/wiki?curid=3337548", "title": "Ecco mia moglie", "text": "Ecco mia moglie (\"That's My Wife\") \u00e8 un cortometraggio comico muto del 1929 con Laurel &amp; Hardy.\nTrama.\nIn seguito al fatto che Stan vive in casa di Oliver e sua moglie, questa se ne va di casa perch\u00e9 Oliver non vuole cacciarlo e lei non lo sopporta. Il guaio \u00e8 che se Bernal, zio di Oliver, viene a sapere che Oliver \u00e8 stato lasciato dalla consorte, lo disereda. All'arrivo di Bernal a casa di Oliver, quindi, questo traveste da donna Stan e lo spaccia per sua moglie. Bernal porta Oliver e Stan a un locale notturno. Dopo che Stan e Oliver hanno litigato con un cliente che disturbava Stan (credendolo ovviamente una donna) un cameriere getta una collana che aveva rubato ad una cliente nel vestito di Stan. Egli sente cos\u00ec un fastidio. Cos\u00ec Oliver cerca in tutti i modi di scoprire cosa sia finito nel corpo di Stan. Proprio questa ricerca sar\u00e0 la rovina di Oliver.\nCuriosit\u00e0.\nIn questo cortometraggio compare, nel ruolo dell'ubriaco che d\u00e0 fastidio a Stanlio vestito da donna, il comico del muto Jimmy Aubrey.\nAubrey ha molto in comune con la coppia: il percorso artistico dei tre \u00e8 tra loro parallelo e Oliver Hardy, molto tempo prima che si unisse con Stan, lavor\u00f2 in un bel po' di film con Aubrey."}
{"id": "3337556", "revid": "106908", "url": "https://it.wikipedia.org/wiki?curid=3337556", "title": "Baghramian", "text": ""}
{"id": "3337559", "revid": "106908", "url": "https://it.wikipedia.org/wiki?curid=3337559", "title": "Bagramyan", "text": ""}
{"id": "3337564", "revid": "125028151", "url": "https://it.wikipedia.org/wiki?curid=3337564", "title": "Hamlet \u0130saxanl\u0131", "text": "Spesso usa \"Hamlet Isakhanli\" come pseudonimo nelle sue pubblicazioni, che spaziano da ricerche nel campo matematico, fisico e letterario a studi sulle scienze sociali, poesia e scrittura creativa.\nBiografia.\n\"Hamlet Abdulla oglu Isayev\" nasce il 1\u00ba marzo 1948 a Kosali, in Georgia. Porta a termine gli studi nella citt\u00e0 natale e dal 1973 al 1983 si specializza in Scienze fisico-matematiche a Mosca e a Baku. \u00c8 uno dei fondatori della teoria nota come \"Multiparameter spectral Theory\".\nStimato matematico, \u00e8 spesso invitato in qualit\u00e0 di \"visiting professor\" presso centri di ricerche, accademie ed universit\u00e0 in Europa, Asia e America.\nHamlet Isakhanli si \u00e8 interessato anche di pedagogia, filosofia, scienze politiche, storia e ha approfondito uno studio sulle tecniche di traduzione. poeta, i suoi volumi di poesie sono stati tradotti in diverse lingue e pubblicati in Azerbaigian, Russia, Cina, Georgia, e Iran. Molte canzoni e spettacoli musicali si basano sui suoi testi.\nNel 1991 ha fondato la Khazar University, la prima universit\u00e0 privata in Azerbaigian, dove insegnanti e studenti usano principalmente la lingua inglese, alla quale nel 1998 vi ha affiancato la Dunya School, un complesso di scuole primarie e secondarie .\nNell'arte.\nIl volto di Hamlet Isakhanli \u00e8 stato pi\u00f9 volte riprodotto in dipinti, mosaici e tappeti."}
{"id": "3337568", "revid": "1873017", "url": "https://it.wikipedia.org/wiki?curid=3337568", "title": "Gyaku zuki", "text": "Un gyaku zuki o gyaku tsuki () \u00e8 una tecnica di karate. Si tratta di un pugno eseguito con il braccio posteriore. Un gyaku zuki alle volte viene chiamato \"pugno rovesciato\". Risulta maggiormente efficace se si usano i fianchi per spingere in avanti.\nSi tratta di uno dei pugni maggiormente usati nei combattimenti di karate. La tecnica si usa generalmente per colpire al plesso solare. Il movimento del Gyaku Zuki \u00e8 costituito dai muscoli del grande gluteo, muscoli del polpaccio e della coscia. Per lungo raggio la torsione del pugno \u00e8 importante."}
{"id": "3337569", "revid": "3115", "url": "https://it.wikipedia.org/wiki?curid=3337569", "title": "Baghramyan (Ararat)", "text": "Baghramyan (in armeno \u0532\u0561\u0572\u0580\u0561\u0574\u0575\u0561\u0576, fino al 1949 \"Bashnalu[\") \u00e8 un comune dell'Armenia di 1 952 abitanti (2008) della provincia di Ararat."}
{"id": "3337570", "revid": "767487", "url": "https://it.wikipedia.org/wiki?curid=3337570", "title": "The Cutter - Il trafficante di diamanti", "text": "The Cutter - Il trafficante di diamanti (\"The Cutter\") \u00e8 un film del 2005 diretto da William Tannen, con protagonisti Chuck Norris, Joanna Pacu\u0142a, Daniel Bernhardt e Bernie Kopell.\n\u00c8 l'ultimo film interpretato da Chuck Norris come protagonista assoluto.\nTrama.\nIl trafficante e criminale russo Dirk Cross si reca in Egitto dove tre archeologi hanno rinvenuto un antico manufatto egizio di grande valore, il pettorale di Aronne. Su ordine del nazista ex-colonnello Speerman, Dirk uccide i tre e ruba il pettorale, assieme ai due diamanti di ugual valore allegati ad esso. Tornato in America il criminale su ordine di Speerman rapisce il professor Isaac Theller, abilissimo tagliatore di diamanti, superstite dell'Olocausto dove la sua famiglia fu uccisa per ordine dell'ex colonnello, per obbligarlo a tagliare i diamanti. Il giorno seguente Liz Theller, nipote di Isaac, viene rapita dagli uomini di Dirk che vogliono prenderle anche lei in ostaggio ma viene salvata dall'ex poliziotto John Sheperd. Liz e Sheperd, diventato ora investigatore privato, iniziano cos\u00ec ad indagare sulla scomparsa di Isaac arrivando a scoprire cosa stiano tramando Speerman e Dirk. Questi vogliono che il professore tagli i diamanti seguendo una tecnica chiamata la modifica Tolkovsky da lui stesso scoperta, per poi rivenderli insieme al pettorale. Alla fine i due riescono a trovare Dirk all'albergo dove soggiorna sotto falso nome. Sheperd segue il criminale fino a raggiungerlo su un tram, dove i due ingaggiano un feroce combattimento al termine del quale John viene messo al tappeto da Dirk che riesce a scappare. Liz invece segue la macchina di Speerman e trova il luogo dove \u00e8 tenuto prigioniero suo zio, ma viene rapita anche lei da Dirk. Isaac in un momento di rabbia dopo aver rivisto Speerman, lo uccide con una coltellata. Sheperd, ripresosi, trova anche lui il posto dove sono rinchiusi Isaac e Liz. Tra lui e Dirk si scatena un nuovo scontro nel quale stavolta John riesce ad avere la meglio. Liberati i due ostaggi dalla bomba che il criminale aveva innescato, tutti e tre riescono a salvarsi prima che l'ordigno esploda uccidendo il trafficante.\nProduzione.\nDopo tre anni da \"Birdie &amp; Bogey\", Chuck Norris torna a produrre e interpretare una nuova pellicola, \"The Cutter\" che vanta nel cast le presenze dell'attrice polacca Joanna Pacu\u0142a, dell'attore e artista marziale Daniel Bernhardt, dei veterani Bernie Kopell e Curt Lowens, della spalla di Norris Marshall R. Teague e dell'attrice Tracy Scoggins.\nIl film \u00e8 stato presentato il 19 novembre 2005 a Spokane dal produttore Phincas Perry, il protagonista Chuck Norris e il presidente di Nu Image Avi Lerner.\nLe riprese del film si svolgono alla Universit\u00e0 Gonzaga di Spokane (Washington) e nel resto della citt\u00e0. Iniziano il 24 ottobre 2004 e terminano il 16 marzo 2005, in parallelo con quelle di \"\". Il budget del film \u00e8 di circa 6 milioni di dollari Il film \u00e8 prodotto da Nu Image.\nDistribuzione.\nIl film \u00e8 stato destinato al circuito Home video. \u00c8 uscito in USA il 23 novembre 2005. Il 16 ottobre 2007 \u00e8 uscita una nuova versione del DVD del film. In questa nuova versione \u00e8 stato aggiunto il trailer originale del film, il tema audio anche per i non udenti, e alcuni extra speciali che includono trailer di altre opere cinematografiche prodotte dalla Millennium Films. \u00c8 presente anche un cameo del fratello di Chuck, Aaron Norris.\nIl 14 marzo 2006 \u00e8 stato rilasciato in Italia da Rai Cinema. Viene trasmesso per la prima volta su Rai 2 nel maggio 2008, dove ha ottenuto un ascolto di 3.208.000 telespettatori pari al 14,76% di share.\nCritica.\nIl film ha ottenuto recensioni contrastanti da parte della critica. Uscito in USA nel marzo 2006, Scott Weinberg sul suo \"DVD Talk\" ha etichettato il film come \"la personificazione di tutte le cose cinematograficamente superficiali\" definendolo solo \"un episodio di Walker Texas Ranger prolungato\". Sempre su DVD Talk, ancora pi\u00f9 pesante \u00e8 David Johnson che ha detto \"\"The Cutter\" nel complesso \u00e8 un film mediocre, ma offre quelle scene tipiche dei film d'azione, che piacciono al pubblico, pur rimanendo un film d'azione zoppo e da addomesticare\"."}
{"id": "3337578", "revid": "1543377", "url": "https://it.wikipedia.org/wiki?curid=3337578", "title": "Anselm Hollo", "text": "Ha vissuto negli Stati Uniti dal 1967 fino alla morte.\nBiografia.\nPaavo Anselm Aleksis Hollo \u00e8 nato in Finlandia. Suo padre, Juho Aukusti Hollo\n(1885-1967) - che preferiva essere chiamato \"J. A.\" Hollo - \u00e8 stato professore di filosofia all'Universit\u00e0 di Helsinki, saggista e importante traduttore di letteratura in finlandese. \nSua madre era Iris Antonina Anna Walden, insegnante di musica e figlia del chimico organico Paul Walden.\nHa vissuto per otto anni nel Regno Unito, dove ha avuto tre figli: Hannes, Kaarina, e Tamsin, con la sua prima moglie, la poetessa Josephine Clare. Alla fine degli anni sessanta si \u00e8 trasferito definitivamente negli Stati Uniti e ora vive a Boulder, in Colorado con la moglie, l'artista Jane Dalrymple-Hollo.\nHa pubblicato pi\u00f9 di quaranta titoli di poesia nel Regno Unito e negli Stati Uniti, in uno stile fortemente influenzato dai poeti beat americani.\nNel 1965, si \u00e8 esibito all\"underground\" International Poetry Incarnation a Londra.\nNel 2001, poeti e critici associati alla \"POETICS list\" presso l'Universit\u00e0 di Buffalo (SUNY) elessero Hollo alla carica onorifica di \"anti-laureato\", per protestare contro la nomina di Billy Collins alla posizione di \"Poet Laureate Consultant in Poetry to the Library of Congress\" (Poeta Laureato).\nHollo ha tradotto in inglese poesie e opere letterarie dal finlandese, tedesco, svedese e francese. \u00c8 stato uno dei primi traduttori di Allen Ginsberg in tedesco e finlandese.\nHa insegnato scrittura creativa in diciotto diversi istituti di istruzione superiore, compresa l'Universit\u00e0 di Buffalo, l'Iowa Writers' Workshop e l'Universit\u00e0 del Colorado a Boulder. Dal 1989 insegna nella Jack Kerouac School of Disembodied Poetics presso la Naropa University, dove attualmente (2011) \u00e8 professore ordinario.\nMolte delle sue poesie sono state messe in musica dal pianista e compositore Frank Carlberg.\nI poeti Ted Berrigan e Alice Notley hanno chiamato il loro figlio Anselm Berrigan (anche lui poeta) in onore di Hollo.\n\u00c8 scomparso nel 2013 all'et\u00e0 di 78 anni, a causa di una polmonite contratta a seguito di un intervento chirurgico"}
{"id": "3337584", "revid": "173617", "url": "https://it.wikipedia.org/wiki?curid=3337584", "title": "Carlo Cavagnoli", "text": "Biografia.\nDilettante.\nDa dilettante, dopo essersi aggiudicato il Campionato italiano nel 1928 a Milano, fu designato a rappresentare l'Italia ai Giochi olimpici di . Vinse la medaglia di bronzo cedendo ai punti in semifinale all'ungherese Antal Kocsis e vincendo la finale per il terzo posto contro il sudafricano Baddie Lebanon.\nProfessionista.\nPass\u00f2 professionista nel 1929. Consegu\u00ec la prima sconfitta all'undicesimo match nel vano tentativo di conquistare il titolo italiano dei pesi mosca contro Vincenzo Savo. Dopo due doppi confronti con Ottavio Gori e Vincenzo Savo, senza titolo in palio, nella primavera del 1931 si trasfer\u00ec all'estero. Combatt\u00e9 soprattutto a Parigi, con mediocri risultati. \nTra la seconda met\u00e0 del 1931 sino a tutto il 1933, Cavagnoli rientr\u00f2 in Italia soltanto tre volte per combattere per il titolo italiano. L'8 febbraio 1933, essendo il titolo vacante, affront\u00f2 nuovamente Ottavio Gori a Milano e lo sconfisse ai punti, aggiudicandosi la cintura. Il 21 aprile 1934 lo mantenne fermando sul pari Edelweiss Rodriguez. Lo perse ai punti dai pugni di Enrico Urbinati, l'8 dicembre successivo.\nTra il 1935 e il 1936 fece alcune apparizioni saltuarie in patria, fermi restando i match combattuti all'estero. Si prese la rivincita battendo Urbinati per knock-out tecnico al 5\u00ba round ma senza titolo in palio. Il 6 maggio 1936, dopo una sconfitta ai punti con Giuliano Secchi, abbandon\u00f2 il pugilato agonistico."}
{"id": "3337585", "revid": "1305772", "url": "https://it.wikipedia.org/wiki?curid=3337585", "title": "Bardzra\u0161en", "text": ""}
{"id": "3337587", "revid": "297745", "url": "https://it.wikipedia.org/wiki?curid=3337587", "title": "Cenosi", "text": ""}
{"id": "3337592", "revid": "118988101", "url": "https://it.wikipedia.org/wiki?curid=3337592", "title": "Linux Mint Debian Edition", "text": "Linux Mint Debian Edition (LMDE) \u00e8 una distribuzione GNU/Linux per personal computer sviluppata dagli stessi sviluppatori di Linux Mint: si basa su Debian e usa i repository di Debian al posto di quelli di Ubuntu.\nCaratteristiche.\n\u00c8 una distribuzione basata sulla versione \"Stable\" di Debian, di cui condivide tutti i repository. \u00c8 disponibile in una sola versione, dotata dell'ambiente grafico Cinnamon. Nonostante sia basata su Debian, presenta un'interfaccia grafica e diversi programmi sviluppati direttamente dal team di sviluppo di LMDE. LMDE mira ad essere il pi\u00f9 simile possibile a Linux Mint, ma senza utilizzare Ubuntu. La base dei pacchetti software \u00e8 invece fornita da Debian.\nIl suo obiettivo \u00e8 garantire che Linux Mint sia in grado di continuare a fornire la stessa esperienza utente, anche se Ubuntu dovesse - un giorno - scomparire. LMDE permette a Linux Mint di garantire che il software da essa sviluppato sia compatibile anche al di fuori di Ubuntu.\nProgrammi preinstallati.\nLinux Mint Debian Edition presenta un parco software di default piuttosto ampio, che comprende tra gli altri il browser web Mozilla Firefox, il programma di posta elettronica Mozilla Thunderbird, la suite d'ufficio LibreOffice, il programma di fotoritocco GIMP, il client di messaggistica istantanea Pidgin, il client torrent Transmission, il gestore di immagini gThumb, i riproduttori multimediali Banshee e Totem, oltre ai vari programmi di gestione e i vari tools come pluma (fork di gedit).\nVersioni di Linux Mint Debian Edition.\nDi seguito sono riportate tutte versioni della distribuzione Linux Mint Debian Edition ad oggi disponibili."}
{"id": "3337593", "revid": "106908", "url": "https://it.wikipedia.org/wiki?curid=3337593", "title": "Bardzrashen", "text": ""}
{"id": "3337596", "revid": "3115", "url": "https://it.wikipedia.org/wiki?curid=3337596", "title": "Bardzra\u0161en (Ararat)", "text": "Bardzra\u0161en (in armeno \u0532\u0561\u0580\u0571\u0580\u0561\u0577\u0565\u0576, fino al 1945 \"Bitlija\") \u00e8 un comune dell'Armenia di 1523 abitanti (2008) della provincia di Ararat."}
{"id": "3337600", "revid": "125281036", "url": "https://it.wikipedia.org/wiki?curid=3337600", "title": "Giovanni Gozzi", "text": "Venne sepolto al Cimitero Maggiore di Milano, ove i resti sono poi stati tumulati in una celletta."}
{"id": "3337608", "revid": "709565", "url": "https://it.wikipedia.org/wiki?curid=3337608", "title": "Scout delle nevi", "text": ""}
{"id": "3337619", "revid": "73843", "url": "https://it.wikipedia.org/wiki?curid=3337619", "title": "Girolamo Quaglia", "text": "Biografia.\nNacque in Brasile nel 1902. Con i colori della Societ\u00e0 Ginnastica Andrea Doria divenne campione italiano di lotta greco-romana a Bologna nel 1922 nei 67,5 kg. L'anno successivo agli italiano di Genova 1923 vinse nuovamente, questa volta nei 62 kg per la Societ\u00e0 Ginnastica Ligure Cristoforo Colombo.\nRappresent\u00f2 l' ai Giochi olimpici estivi di dove ottenne il diciottesimo posto nel torneo dei pesi piuma.\nOttenne il suo terzo titolo italiano ai campionati di lotta greco-romana di Genova del 1925 nel 62 kg, dove torn\u00f2 a vestire i colori dell'Andrea Doria.\nAlle Olimpiadi di vinse la medaglia di bronzo nel torneo dei pesi piuma, dove super\u00f2 per schienamento il portoghese Benjamin Ara\u00fajo, l'olandese Johannes Nolten Jr. e il turco Saim Arikan, mentre fu sconfitto ai punti dalle l'ungherese K\u00e1roly K\u00e1rp\u00e1ti e per schienamento dallo svedese Erik Malmberg."}
{"id": "3337623", "revid": "595473", "url": "https://it.wikipedia.org/wiki?curid=3337623", "title": "Gerolamo Quaglia", "text": ""}
{"id": "3337628", "revid": "89688", "url": "https://it.wikipedia.org/wiki?curid=3337628", "title": "Fipili", "text": ""}
{"id": "3337635", "revid": "1305772", "url": "https://it.wikipedia.org/wiki?curid=3337635", "title": "Christian Bauer", "text": ""}
{"id": "3337636", "revid": "1305772", "url": "https://it.wikipedia.org/wiki?curid=3337636", "title": "Berdik", "text": "Berdik (in armeno \u0532\u0565\u0580\u0564\u056b\u056f, in passato \"Bzovan\", \"Akhund Bzovan\" e \"Bzovand Akhundi\") \u00e8 un comune dell'Armenia di 1 015 abitanti (2008) della provincia di Ararat."}
{"id": "3337637", "revid": "595473", "url": "https://it.wikipedia.org/wiki?curid=3337637", "title": "Manlio di Rosa", "text": ""}
{"id": "3337642", "revid": "595473", "url": "https://it.wikipedia.org/wiki?curid=3337642", "title": "Gian Luigi Saccaro", "text": ""}
{"id": "3337644", "revid": "595473", "url": "https://it.wikipedia.org/wiki?curid=3337644", "title": "Bruna Colombetti", "text": ""}
{"id": "3337645", "revid": "3115", "url": "https://it.wikipedia.org/wiki?curid=3337645", "title": "Berqanu\u0161", "text": "Berqanu\u0161 (in armeno \u0532\u0565\u0580\u0584\u0561\u0576\u0578\u0582\u0577, conosciuto anche come Berqanush e Berkanush, in passato \"Ogurbeklu\") \u00e8 un comune dell'Armenia di 1 968 abitanti (2008) della provincia di Ararat."}
{"id": "3337646", "revid": "595473", "url": "https://it.wikipedia.org/wiki?curid=3337646", "title": "Pier Luigi Chicca", "text": ""}
{"id": "3337648", "revid": "106908", "url": "https://it.wikipedia.org/wiki?curid=3337648", "title": "Berqanush", "text": ""}
{"id": "3337649", "revid": "595473", "url": "https://it.wikipedia.org/wiki?curid=3337649", "title": "Giovan Battista Breda", "text": ""}
{"id": "3337653", "revid": "106908", "url": "https://it.wikipedia.org/wiki?curid=3337653", "title": "Berkanush", "text": ""}
{"id": "3337654", "revid": "287204", "url": "https://it.wikipedia.org/wiki?curid=3337654", "title": "Ulug Bek", "text": ""}
{"id": "3337656", "revid": "1869172", "url": "https://it.wikipedia.org/wiki?curid=3337656", "title": "Sky TG 24", "text": ""}
{"id": "3337661", "revid": "124808", "url": "https://it.wikipedia.org/wiki?curid=3337661", "title": "Sky Meteo24", "text": ""}
{"id": "3337662", "revid": "281901", "url": "https://it.wikipedia.org/wiki?curid=3337662", "title": "Simian shelf", "text": "La simian shelf \u00e8 una regione ossea posta sulla parte anteriore della mandibola della scimmia, dietro gli incisivi.\nLa funzione \u00e8 quella di rinforzare la mascella, bench\u00e9 abbia pure un considerabile effetto sul movimento della lingua in relazione all'area disponibile per i muscoli facciali.\nGli umani, nonostante siano primati, ne sono sprovvisti perch\u00e9 l'evoluzione si \u00e8 concentrata sullo sviluppo cerebrale e non mandibolare."}
{"id": "3337663", "revid": "525063", "url": "https://it.wikipedia.org/wiki?curid=3337663", "title": "Presa en passant", "text": ""}
{"id": "3337664", "revid": "170204", "url": "https://it.wikipedia.org/wiki?curid=3337664", "title": "121\u00ba Reggimento artiglieria contraerei", "text": ""}
{"id": "3337667", "revid": "3115", "url": "https://it.wikipedia.org/wiki?curid=3337667", "title": "Burastan", "text": "Burastan (in armeno \u0532\u0578\u0582\u0580\u0561\u057d\u057f\u0561\u0576, in passato \"Karagamzalu\" e \"Tamamlu\") \u00e8 un comune dell'Armenia di 1887 abitanti (2008) della provincia di Ararat."}
{"id": "3337670", "revid": "2132547", "url": "https://it.wikipedia.org/wiki?curid=3337670", "title": "Colli Asolani", "text": "I colli Asolani sono un gruppo di colline comprese nella provincia di Treviso.\nGeografia fisica e geologia.\nLa catena si sviluppa da nordest a sudovest a partire dalla riva destra del Piave sino al torrente Musone e coinvolge in tutto cinque comuni (Cornuda, Maser e Asolo sul versante sud, Monfumo e Castelcucco sul versante nord). Difficile, comunque, definirne i confini, in quanto i colli Asolani sono in continuit\u00e0 con altri rilievi pi\u00f9 modesti, in particolare a nord e a ovest (zone tra Onigo e Crespano del Grappa e tra Pagnano e Romano d'Ezzelino).\nSi presenta come una serie di dossi e creste, alternati a piccole valli. Sempre a partire da nordest, le cime principali sono il monte Sulder (473 m s.l.m.), il monte Forcella (455\u00a0m), il monte Collalto (496\u00a0m, l'altitudine massima), il monte Calmoreggio (487\u00a0m), il colle Argenta (429\u00a0m), la Montagna Grande (403\u00a0m), il poggio San Martino (379\u00a0m). Il principale valico che mette in comunicazione i due versanti \u00e8 la forcella Mostaccin, localizzata grossomodo a met\u00e0 della catena. Al confine nord-est si trova il Monte Fagar\u00e8 (357\u00a0m) e l'omonimo Bosco del Fagar\u00e8.\nDal punto di vista orogenetico, i colli asolani si sono originati tra i 65 e i 5 milioni di anni fa come depositi marini emersi in seguito a movimenti tettonici. Di qui la composizione rocciosa, rappresentata da arenarie e calcari.\nAmbiente.\nI colli Asolani sono considerati un sito di interesse comunitario (codice IT3240002).\nDal punto di vista ecologico, rappresentano un'area fondamentale in quanto punto di transizione tra l'alta pianura Veneta e le prealpi Bellunesi. Per questo motivo, si osserva una notevole asimmetria ecologica, con cenosi di tipo arido-mediterranee a sud e cenosi di tipo fresco-umide di impronta montana a nord.\nL'habitat pi\u00f9 ricorrente \u00e8 la foresta di caducifoglie, che ricopre il 60% del territorio. Il resto \u00e8 costituito da praterie migliorate (15%), colture cerealicole estensive (10%), arboreti (5%), altri terreni agricoli (5%), altro (5%). Lo stato di valutazione globale degli ambienti naturali \u00e8 considerata buona, sebbene esistano dei fattori di rischio legati perlopi\u00f9 all'intervento umano (urbanizzazione, antropizzazione, coltivazioni, incendi)."}
{"id": "3337672", "revid": "1305772", "url": "https://it.wikipedia.org/wiki?curid=3337672", "title": "Gijduvon", "text": "Gijduvon (in uzbeko G`ijduvon; cirillico \u0413\u0438\u0436\u0434\u0443\u0432\u0430\u043d) \u00e8 il capoluogo del distretto di Gijduvon nella regione di Bukhara, in Uzbekistan. \nStoria.\nSi trova a Gijduvon una delle tre madrase fatta erigere da Ulu\u011f Bek tra il 1432 e il 1433, (le altre si trovano a Samarcanda e Bukhara), e il mausoleo dell'eminente filosofo centro-asiatico Abduholik Gijduvoni. \nStoricamente Gijduvon era un centro d'istruzione, religioso e culturale, oggigiorno \u00e8 un centro commerciale non solo per la provincia ma anche per le aree vicine.\nCollegamenti esterni.\nThe Treasures of Ulugbek: The Madrassah in Gijduvan "}
{"id": "3337676", "revid": "767487", "url": "https://it.wikipedia.org/wiki?curid=3337676", "title": "La legge di Parkinson", "text": "La legge di Parkinson (titolo originale \"Parkinson's Law\") \u00e8 un saggio di Cyril Northcote Parkinson pubblicato nel 1958 dall'editore londinese John Murray e tradotto in italiano in diverse edizioni a partire dal 1959 e fino al 2011.\nGenesi del libro.\nEvolutosi da un articolo pubblicato originariamente nel 1955 sul settimanale \"The Economist\", il libro tratta con un tono ironico e scanzonato dei problemi e dei difetti di funzionamento delle organizzazioni.\nLegge di Parkinson.\nLa Legge di Parkinson postula che una organizzazione cresce indipendentemente dalla quantit\u00e0 di lavoro da svolgere, o che - semplificando ulteriormente - \"pi\u00f9 tempo a disposizione si avr\u00e0, pi\u00f9 se ne sprecher\u00e0\". Analogamente quando il tempo scarseggia chi lavora lo fa con maggiore efficacia, motivato dal rischio di non riuscire a completare un compito a scadenza ravvicinata, con la prospettiva di possibili conseguenze negative."}
{"id": "3337682", "revid": "506923", "url": "https://it.wikipedia.org/wiki?curid=3337682", "title": "Principia Ethica", "text": ""}
{"id": "3337687", "revid": "767487", "url": "https://it.wikipedia.org/wiki?curid=3337687", "title": "Bryan Leturgez", "text": "Biografia.\nViene ricordato come vincitore di una medaglia di bronzo nella sua disciplina, ottenuta ai campionati mondiali del 1993 (edizione tenutasi a Innsbruck, Austria) insieme ai suoi connazionali Karlos Kirby, Brian Shimer e Randy Jones\nNell'edizione l'oro and\u00f2 alla nazionale svizzera."}
{"id": "3337688", "revid": "1573940", "url": "https://it.wikipedia.org/wiki?curid=3337688", "title": "Ginevet", "text": "Ginevet (in inglese \"Vedu ginu gortsaranin kits\", in armeno \"\u054e\u0565\u0564\u0578\u0582 \u0563\u056b\u0576\u0578\u0582 \u0563\u0578\u0580\u056e\u0561\u0580\u0561\u0576\u056b\u0576 \u056f\u056b\u0581\", \"azienda vinicola di Vedi\") \u00e8 un comune dell'Armenia di 686 abitanti (2009) della provincia di Ararat."}
{"id": "3337689", "revid": "72396", "url": "https://it.wikipedia.org/wiki?curid=3337689", "title": "Club de F\u00fatbol Extremadura", "text": "Il Club de F\u00fatbol Extremadura \u00e8 stata una societ\u00e0 calcistica spagnola con sede nella citt\u00e0 di Almendralejo (provincia di Badajoz), nella Estremadura.\nStoria.\nDopo aver giocato per la maggior parte della sua storia in Tercera Divisi\u00f3n, nella seconda met\u00e0 degli anni '90 era riuscito ad ottenere la promozione nella Liga, nella quale milit\u00f2 per due stagioni non consecutive terminate in entrambi i casi con la retrocessione. In quel periodo fu allenato da Rafa Benitez, tecnico che sarebbe diventato in seguito campione di Spagna e d'Europa. Nel 2010 fu costretto a sciogliersi a causa delle difficolt\u00e0 finanziarie in cui versava."}
{"id": "3337692", "revid": "3115", "url": "https://it.wikipedia.org/wiki?curid=3337692", "title": "Byuravan", "text": "Byuravan (in armeno \u0532\u0575\u0578\u0582\u0580\u0561\u057e\u0561\u0576, fino al 1945 \"Ghuylasar Hin\") \u00e8 un comune dell'Armenia di 1 440 abitanti (2008) della provincia di Ararat."}
{"id": "3337699", "revid": "643494", "url": "https://it.wikipedia.org/wiki?curid=3337699", "title": "U-36", "text": "L'U-36 fu un sommergibile tedesco tipo VIIA al servizio della Marina da guerra tedesca durante la seconda guerra mondiale. Gioc\u00f2 un ruolo minore nella battaglia dell'Atlantico affondando tre mercantili prima di essere a sua volta affondato nel Mare del Nord il 4 dicembre 1939.\nStoria.\nL'\"U-36\" inizi\u00f2 la propria attivit\u00e0 il 16 dicembre 1936 in qualit\u00e0 di sommergibile da addestramento agli ordini del \"Kapit\u00e4nleutnant\" (tenente di vascello) Klaus Ewerth. Tale attivit\u00e0 termin\u00f2 il 1\u00ba agosto 1939 quando gi\u00e0 dal 1\u00ba febbraio 1939 il comando era passato al \"Korvettenkapit\u00e4n\" (capitano di corvetta) Wilhelm Fr\u00f6hlich, al cui comando il sommergibile rest\u00f2 fino al suo affondamento.\nIl 31 agosto l'\"U-36\" usc\u00ec da Wilhelmshaven per una crociera di prova rientrando a Kiel (citt\u00e0 dove venne costruito e completato il 2 marzo 1936) il 6 settembre. Il giorno dopo inizi\u00f2 il primo pattugliamento di guerra dell'unit\u00e0 e il 15 settembre venne affondato il mercantile britannico \"Truro\", di 974 t, 241 km a est del faro di Kinnaird Head (Scozia occidentale). Il 17 settembre il sommergibile britannico \"Seahorse\" lanci\u00f2 tre siluri contro l'\"U-36\" che aveva appena finito di controllare un mercantile neutrale della Danimarca, ma lo manc\u00f2 e il sommergibile tedesco riusc\u00ec a fuggire. Otto giorni dopo, cio\u00e8 il 25 settembre, l'\"U-36\" affond\u00f2 la sua seconda nave, il mercantile svedese \"Silesia\" di 1\u00a0839 t, 72\u00a0km a nord-ovest di Eger\u00f6. Il 27 settembre Fr\u00f6hlich e i suoi uomini catturarono il mercantile, anch'esso svedese, \"Algeria\" a circa 32\u00a0km a ovest di Skudenes (Rogaland) e si ritiene che il mercantile norvegese \"Solaas\" di 1\u00a0368 t sia affondato il giorno dopo urtando una mina lasciata dall'\"U-36\", portando cos\u00ec il tonnellaggio totale di naviglio Alleato intercettato a 5\u00a0798 t. Il sommergibile torn\u00f2 a Kiel il 30 settembre.\nIl 2 dicembre 1939 l'\"U-36\" salp\u00f2 per il suo secondo e ultimo giro di pattuglia dal momento che due giorni dopo venne affondato a sud-ovest di Kristiansand da un siluro del sommergibile britannico \"Salmon\". Tutto l'equipaggio formato da 40 uomini mor\u00ec."}
{"id": "3337700", "revid": "3115", "url": "https://it.wikipedia.org/wiki?curid=3337700", "title": "Dalar", "text": "Dalar (in armeno \u0534\u0561\u056c\u0561\u0580, in passato \"Dalular\") \u00e8 un comune dell'Armenia di 2578 abitanti (2008) della provincia di Ararat."}
{"id": "3337703", "revid": "767487", "url": "https://it.wikipedia.org/wiki?curid=3337703", "title": "Karlos Kirby", "text": "Biografia.\nViene ricordato come vincitore di una medaglia di bronzo nella sua disciplina, ottenuta ai campionati mondiali del 1993 (edizione tenutasi a Innsbruck, Austria) insieme ai suoi connazionali Bryan Leturgez, Brian Shimer e Randy Jones\nNell'edizione l'oro and\u00f2 alla nazionale svizzera."}
{"id": "3337708", "revid": "767487", "url": "https://it.wikipedia.org/wiki?curid=3337708", "title": "Ren\u00e9 Gaultier de Varennes", "text": "Biografia.\nFiglio cadetto di Bertrand Gaultier de Varennes e di Enriquette de Saint-Simon, apparteneva alla famiglia dei conti de Varennes et V\u00e9rendrye. Gilles Gaultier de Varennes, vissuto nel XIII secolo, era stato il possidente di un feudo nella contea di Tripoli, in Terra Santa e Arthur de Varennes era caduto combattendo contro Enrico V ad Azincourt nel 1415. In ultimo, il padre di Ren\u00e9, Bertrand, si era guadagnato il collare aureo dello Spirito Santo combattendo contro gli Ugonotti di La Rochelle.\nRen\u00e9 venne educato in una scuola di Gesuiti ed iniziato adolescente alla carriera delle armi. Nel 1665 emigr\u00f2 in Canada. Divenuto capitano di un reggimento di fanti di stanza a Qu\u00e9bec, in Nuova Francia, spos\u00f2 Marie Boucher, figlia del governatore di Trois-Rivi\u00e8res. Distintosi in varie azioni di guerra contro le trib\u00f9 Irochesi insieme ad Alexandre Leopold de Prouville, fu largamente ricompensato (grazie anche all'influenza del suocero) dal governatore Charles Jacques Clodvis Huault de Montmagny, riuscendo cos\u00ec ad assicurare al celebre figlio Pierre una degna istruzione. Ren\u00e9 de Varennes mor\u00ec a Trois-Rivi\u00e8res il 4 giugno 1689 a causa di un'epidemia di malaria."}
{"id": "3337711", "revid": "767487", "url": "https://it.wikipedia.org/wiki?curid=3337711", "title": "Valerij Esipov", "text": "Carroera.\nGiocatore.\nVanta ben 390 presenze in Prem'er-Liga, \u00e8 il terzo calciatore nella speciale classifica delle presenze nel campionato russo dietro Dmitrij Los'kov e Sergej Semak. Vanta inoltre ben 88 realizzazioni nello stesso campionato, piazzandosi all'ottavo posto nella classifica storica dei marcatori."}
{"id": "3337713", "revid": "287204", "url": "https://it.wikipedia.org/wiki?curid=3337713", "title": "Artom", "text": ""}
{"id": "3337714", "revid": "110157", "url": "https://it.wikipedia.org/wiki?curid=3337714", "title": "Syzran'", "text": "Syzran' \u00e8 una citt\u00e0 della Russia europea sudorientale (oblast' di Samara); \u00e8 il capoluogo del \"rajon\" Syzranskij, pur essendone amministrativamente separata.\nGeografia.\nSorge nella parte occidentale della \"oblast'\", sulla riva destra del Volga (in corrispondenza del bacino di Saratov), 137 chilometri a ovest di Samara.\nStoria.\nFondata nel 1683 come fortezza alla confluenza nel Volga del piccolo fiume \"Syzranka\", ottenne lo \"status\" di citt\u00e0 nel 1781. La citt\u00e0 si svilupp\u00f2 significativamente a partire dall'ultimo quarto del XIX secolo, quando divenne un importante centro per l'interscambio tra ferrovia e trasporto fluviale sul Volga. Distrutta in buona parte da un incendio nel 1906, si svilupp\u00f2 successivamente come centro industriale.\nEconomia.\nLa citt\u00e0 \u00e8 ancora un importante centro industriale, fra i maggiori della regione; il comparto pi\u00f9 sviluppato \u00e8 l'industria pesante meccanica metallurgica (impianto Tyazhmash) e quella petrolchimica, dal momento che in citt\u00e0 \u00e8 presente un'importante raffineria di petrolio."}
{"id": "3337715", "revid": "80339", "url": "https://it.wikipedia.org/wiki?curid=3337715", "title": "Syzran", "text": ""}
{"id": "3337717", "revid": "159341", "url": "https://it.wikipedia.org/wiki?curid=3337717", "title": "Crociata hussita", "text": ""}
{"id": "3337718", "revid": "159341", "url": "https://it.wikipedia.org/wiki?curid=3337718", "title": "Guerra hussita", "text": ""}
{"id": "3337722", "revid": "112248871", "url": "https://it.wikipedia.org/wiki?curid=3337722", "title": "Marija Hulehina", "text": "Biografia.\n\u00c8 nata ad Odessa in Ucraina, ai tempi dell'Unione Sovietica, da padre armeno e madre ucraina. Comp\u00ec gli studi musicali al Conservatorio di Odessa con Evgenij Nikolaevi\u010d Ivanov, con il quale continu\u00f2 a perfezionarsi dopo aver conseguito il diploma.\nDebutt\u00f2 nel 1985 nel ruolo di Iolanta all'Opera di Stato di Minsk, appena prima di lasciare l'URSS per intraprendere una carriera internazionale.\nIl debutto all'estero avvenne il 24 marzo 1987 nel ruolo di Amelia in \"Un ballo in maschera\" al Teatro alla Scala, per improvvisa indisposizione di Susan Marie Pierson. \nSeguirono l'interpretazione dei ruoli di protagonista in \"I due Foscari\", \"Manon Lescaut\" e \"Tosca\". Molto presto venne scritturata per cantare a Vienna, Monaco di Baviera, Amburgo, Londra, Opera di Parigi (Abigaille in \"Nabucco\").\nIl debutto statunitense fu al Metropolitan Opera nel 1990 come Maddalena in \"Andrea Ch\u00e9nier\". Cant\u00f2 poi alla San Francisco Opera e all'Opera di Chicago in \"Ernani\", \"Simon Boccanegra\", \"Cavalleria rusticana\", \"Fedora\". Successivamente ampli\u00f2 il repertorio includendo \"Attila\" e \"Macbeth\". Dopo la caduta dell'Unione Sovietica cant\u00f2 in Russia debuttando al Teatro Mariinskij di San Pietroburgo nel 1992 ne \"La dama di picche\". Ha cantato molte volte anche in Giappone.\nViene considerata uno dei principali soprani drammatici della sua generazione, ammirata per la voce calda e ricca e l'intensa presenza scenica."}
{"id": "3337723", "revid": "1979289", "url": "https://it.wikipedia.org/wiki?curid=3337723", "title": "Parco Europa", "text": "Il parco Europa (\"parch Eur\u00f2pa\" in piemontese), chiamato parco di Cavoretto (\"parch \u00ebd Cavor\u00e8t\") fino al 1961, \u00e8 un parco delle Colline del Po di Torino, a Cavoretto. Localizzato a una quota tra i 315 e 368 m s.l.m., si trova a circa 6 km dalla citt\u00e0, e vanta un buon punto panoramico su di essa. Salendo da Piazzetta Freguglia, si arriva al grazioso parco, spesso identificato con lo stesso quartiere di Cavoretto, e da cui si gode di un belvedere sulla citt\u00e0 di Torino.\nFu progettato verso la fine degli anni cinquanta da Pietro Bertolotti, allora direttore del servizio Giardini e Alberate del Comune, che aveva appena ereditato i terreni dai nobili Morelli di Popolo. I terreni erano gi\u00e0 predisposti da una primitiva struttura a spianata con terrazzamento pensile, a causa di passati lavori, mai completati, per erigere l'ipotetica fortezza del marchese Carlo Vincenzo Ferrero d'Ormea (1737), ministro di Vittorio Amedeo II di Savoia, signore di Cavoretto; tuttavia, l'opera fu successivamente interrotta dal veto di Carlo Emanuele III di Savoia, in quanto considerato ipotetico obiettivo militare sensibile.\nI lavori dell'attuale parco iniziarono nel 1954, con la creazione del vasto poggio, su cui furono impiantati 64 pini italici (\"Pinus pinea\"), ben acclimatati grazie alla posizione soleggiata, e il roseto sottostante, oggi quasi dismesso.\nNegli anni successivi, furono attuati gli altri espropri necessari, fino al Cimitero di Cavoretto e al perimetro di Strada delle Terrazze, arrivando alle dimensioni attuali nel 1961, quando fu portato a compimento per il Centenario dell'Unit\u00e0 d'Italia. In tal contesto, con uno spirito celebrativo internazionale, fu chiamato \"Europa\". Fu altres\u00ec realizzata anche la funivia-ovovia che si collegava alla sottostante zona detta, appunto, Italia '61, nel quartiere Nizza-Millefonti. L'impianto fu dismesso a met\u00e0 degli anni sessanta, ma \u00e8 ancora presente la stazione di arrivo.\nTranne la parte nord, rimasta in condizioni seminaturali, il resto del parco fu eretto su gradoni di pietra, percorsi da viali e vialetti, con varie nicchie di vegetazione dai caratteri prevalentemente mediterranei, che costituiscono in fondo la vera peculiarit\u00e0 del Parco, col caratteristico uliveto. Il parco contiene specie botaniche di grande interesse: oltre ai pini, platani e cipressi, anche una collezione di magnolie, biancospini monumentali, siepi di lauroceraso. Importante anche il giardino degli iris.\nIl 31 maggio 2018 il Comune di Torino ha intitolato una piazzola all'interno del Parco al compositore Leone Sinigaglia, che risiedeva a Cavoretto."}
{"id": "3337731", "revid": "1305772", "url": "https://it.wikipedia.org/wiki?curid=3337731", "title": "Darakert", "text": "Darakert (in armeno \u0534\u0561\u0580\u0561\u056f\u0565\u0580\u057f, fino al 1978 \"Haji Elias\" o \"Ipeklu Eylas\") \u00e8 un comune dell'Armenia di 2435 abitanti (2008) della provincia di Ararat."}
{"id": "3337734", "revid": "599013", "url": "https://it.wikipedia.org/wiki?curid=3337734", "title": "Chiesa dell'Addolorata (Gorreto)", "text": "La chiesa dell'Addolorata \u00e8 un luogo di culto cattolico situato nella frazione di Fontanarossa nel comune di Gorreto nella citt\u00e0 metropolitana di Genova. La chiesa \u00e8 sede della parrocchia omonima del vicariato di Bobbio, Alta Val Trebbia, Aveto e Oltre Penice della diocesi di Piacenza-Bobbio.\nDalla parrocchia di Fontanarossa dipendono la chiesa romanica di Santo Stefano ubicata presso il cimitero sempre nella frazione di Fontanarossa, l'oratorio di Nostra Signora della Guardia nella frazione di Borgo e l'oratorio di Nostra Signora dei Miracoli nella frazione di Bosco.\nStoria e descrizione.\nL'edificazione della chiesa avvenne tra la fine del XVII secolo e l'inizio del XVIII secolo e molto probabilmente per volere della famiglia Doria, quest'ultima feudataria di Fontanarossa dal XVI secolo.\nL'interno presenta un pregevole pavimento a mosaico, risalente alla met\u00e0 del XIX secolo, raffigurante in ventinove riquadri i simboli della passione di Ges\u00f9 e della santa Messa. Sempre con la stessa tecnica del mosaico \u00e8 la raffigurazione, nel pavimento, al centro, dello stemma nobiliare della famiglia Doria."}
{"id": "3337740", "revid": "1305772", "url": "https://it.wikipedia.org/wiki?curid=3337740", "title": "Darbnik", "text": "Darbnik (in armeno \u0534\u0561\u0580\u0562\u0576\u056b\u056f, in passato \"Malyye Demurchi\", \"Pokr Shorlu Demurchi\" e \"Demurchi\") \u00e8 un comune dell'Armenia di 1141 abitanti (2008) della provincia di Ararat."}
{"id": "3337743", "revid": "38330556", "url": "https://it.wikipedia.org/wiki?curid=3337743", "title": "Trattato di pace di San Francisco", "text": ""}
{"id": "3337744", "revid": "110157", "url": "https://it.wikipedia.org/wiki?curid=3337744", "title": "Ben &amp; Jerry's", "text": "Ben &amp; Jerry's \u00e8 un'azienda americana produttrice di gelati con sede a South Burlington facente parte della divisione Unilever fondata nel 1978.\nStoria.\nLa prima gelateria Ben &amp; Jerry's \u00e8 nata il 5 maggio 1978 da un'idea di Ben Cohen e Jerry Greenfield che ne aprirono una all'interno di una stazione di servizio di Burlington inizialmente distribuendo il gelato in pinte.\nNel 1980 l'attivit\u00e0 si espanse con l'apertura di gelaterie in franchising in tutto il territorio del Vermont riscuotendo ottimi guadagni tanto da vincere nel 1988 il premio americano di \"Miglior Azienda dell'anno USA\" assegnato dall'allora presidente degli Stati Uniti Ronald Reagan oltre ad iniziare nello stesso anno una campagna no profit in cooperazione con la Children's Defense Fund.\nNel 2000 Ben &amp; Jerry's \u00e8 stata acquistata dalla Unilever per esportare i propri prodotti in tutto il mondo.\nCritiche.\nLa societ\u00e0 ha sollevato polemiche nel 2006 dopo il rilascio di un gusto di gelato chiamato \"Black and Tan\" che prendeva il nome da una bevanda alcolica ottenuta dalla robusta miscelazione di una birra pale ale. Tuttavia, l'indignazione era dovuta al fatto che Black and Tans era anche il nome dato agli ex militari inglesi assunti durante la Guerra d'indipendenza irlandese e rinomati per la loro brutalit\u00e0.\nNel settembre del 2010, la societ\u00e0 ferm\u00f2 l'etichettatura dei loro gelati e frozen yogurt \"tutti naturali\". Il Centro per la Scienza nel Pubblico Interesse e un gruppo di associazioni a difesa dei consumatori, avevano raccomandato alla Ben &amp; Jerry's per fermare l'etichettatura del loro gelato come \"naturale\" a causa dell'uso di sciroppo di mais, cacao alcalinizzato, e altri ingredienti modificati chimicamente."}
{"id": "3337745", "revid": "1305772", "url": "https://it.wikipedia.org/wiki?curid=3337745", "title": "Tristezza (disambigua)", "text": ""}
{"id": "3337749", "revid": "1573940", "url": "https://it.wikipedia.org/wiki?curid=3337749", "title": "Micrathene whitneyi", "text": "L'elfo dei cactus (\"Micrathene whitneyi\" ()) \u00e8 un uccello della famiglia degli Strigidi. \u00c8 l'unica specie del genere Micrathene.\nDescrizione.\n\u00c8 uno dei gufi pi\u00f9 piccoli al mondo (con i suoi 14,5 cm di lunghezza ed i suoi 36-44 grammi di peso).\nHa una testa rotonda senza ciuffi auricolari. Il piumaggio \u00e8 in genere bruno-grigiastro, presentando macchie bianche sul ventre e cannella sulla faccia. Una striscia bianca irregolare scende lungo le piume scapolari, con irregolari macchie bianche che corrono lungo il bordo esterno delle ali quando sono ripiegate. Un singolare colletto bianco corre lungo la parte inferiore della nuca. Le ali sono relativamente lunghe, e la coda, corta, presenta una barratura composta da 3 a 5 strisce orizzontali con colorazione pallida. Le zampe e le gambe sembrano nude ma sono scarsamente coperte da piume ispide. Gli occhi sono giallo pallido e sono evidenziate da sottili sopracciglia biancastre. Il volo \u00e8 abbastanza simile a quello del pipistrello, ma non \u00e8 irregolare.\nBiologia.\nQuesto gufo adotta delle particolari soluzioni per difendersi. Quando si trova in pericolo, il gufo elfo nasconde se stesso coprendo le parti inferiori (pi\u00f9 pallide) con un'ala. Inoltre se vengono catturati, questi si fingono morti fino a quando il pericolo \u00e8 passato .\nAlimentazione.\nIl gufo elfo, a causa della debolezza dei suoi artigli, caccia principalmente piccole prede: prevalentemente insetti invertebrati (scorpioni, cavallette, locuste, mantidi, larve di mosca, bruchi, millepiedi e cicale), ma anche qualche topo o piccolo uccello. Raramente \u00e8 stato visto cacciare lucertole o piccoli serpenti. Come tutti i gufi, non fanno rumore quando si avvicinano alle loro prede, perch\u00e9 il suono del battito delle loro ali \u00e8 smorzato da piume che ammorbidiscono i bordi d'attacco delle ali stesse.\nRiproduzione.\nIntorno ad aprile, i maschi iniziano ad attrarre le femmine nelle vicinanze dei potenziali siti di nidificazione. Nelle notti di luna piena si chiamano continuamente per tutta la notte. La femmina sceglie il nido e comincia a dormire in esso prima di deporre le uova, per impedire l'occupazione del medesimo da parte di altri uccelli. Gli elfi dei cactus dipendono interamente dalle cavit\u00e0 che i picchi usano per nidificare, soprattutto in cactus e alberi a foglia caduca. L'ingresso del nido pu\u00f2 essere situato ad un'altezza che va da 3 a 10 m dal suolo. In aprile o maggio, la femmina depone da 1 a 5 uova bianche. A differenza di altri gufi, la femmina pu\u00f2 anche andare a caccia durante l'incubazione, lasciando il suo compagno ad incubare le uova durante la sua assenza. I giovani abbandonano il nido verso i 28-33 giorni. L'elfo effettua una singola covata annuale, e il suo successo riproduttivo \u00e8 il pi\u00f9 alto di qualsiasi altro gufo nord-americano. Questo \u00e8 dovuto alla difficolt\u00e0 che i predatori hanno nel raggiungere i nidi, in particolar modo quelli presenti sui cactus.\nDistribuzione e habitat.\nLa specie \u00e8 diffusa nelle zone aride del sud-ovest degli Stati Uniti e del Messico.\nVive soprattutto sui cactus giganti del deserto (\"Carnegiea gigantea\"), ma non disdegna platani, pini, noci, e anche i pali del telefono."}
{"id": "3337755", "revid": "547034", "url": "https://it.wikipedia.org/wiki?curid=3337755", "title": "All Star Game di pallavolo maschile 2003", "text": "L'All Star Game di pallavolo maschile 2003 fu la 13\u00aa edizione della manifestazione organizzata dalla FIPAV.\nRegolamento.\nAlla manifestazione presero parte due squadre, la Nazionale Italiana e la Nazionale Brasiliana.\nVenne disputata una partita unica. La gara si svolse al Palalido di Milano, sede della manifestazione."}
{"id": "3337764", "revid": "599013", "url": "https://it.wikipedia.org/wiki?curid=3337764", "title": "Chiesa di Santo Stefano (Gorreto)", "text": "La chiesa di Santo Stefano \u00e8 un luogo di culto cattolico situato nella frazione di Fontanarossa nel comune di Gorreto, nella citt\u00e0 metropolitana di Genova..\nStoria e descrizione.\nConosciuta come \"la saracena\" sorse, secondo alcuni studi, nel periodo medievale durante l'infeudamento della famiglia Malaspina.\nGi\u00e0 sede parrocchiale, assoggetta alla pi\u00f9 antica pieve di San Giovanni Evangelista di Rovegno, un registro della diocesi di Tortona attesta che nel 1523 la \"Eccl. S. Stephani de Fontana Rubea\" era condotta dal curato Stephanum Campis.\nCon la costruzione della nuova chiesa parrocchiale dell'Addolorata, verso l'odierno centro abitato di Fontanarossa, perse la storica importanza."}
{"id": "3337766", "revid": "46291", "url": "https://it.wikipedia.org/wiki?curid=3337766", "title": "Tabebuia", "text": "Tabebuia \u00e8 un genere di piante neo-tropicali appartenente alla trib\u00f9 delle Tecomeae, famiglia Bignoniaceae.\nDistribuzione e habitat.\nLe specie provengono dal Messico settentrionale e meridionale, dal sud della Florida, dal nord dell'Argentina, dall'isola di Hispaniola (Repubblica Dominicana, Haiti) e da Cuba."}
{"id": "3337772", "revid": "1305772", "url": "https://it.wikipedia.org/wiki?curid=3337772", "title": "Da\u0161taqar", "text": "Da\u0161taqar (in armeno \u0534\u0561\u0577\u057f\u0561\u0584\u0561\u0580, fino al 1968 \"Dashlu\", conosciuto anche come \"Dashtakar\" e \"Dashtaqar\") \u00e8 un comune dell'Armenia di 682 abitanti (2008) della provincia di Ararat."}
{"id": "3337775", "revid": "106908", "url": "https://it.wikipedia.org/wiki?curid=3337775", "title": "Dashtakar", "text": ""}
{"id": "3337776", "revid": "799790", "url": "https://it.wikipedia.org/wiki?curid=3337776", "title": "Toy Story 3 - La grande fuga (colonna sonora)", "text": "Toy Story 3 - La grande fuga (\"Toy Story 3\") \u00e8 la colonna sonora di Randy Newman, dell'omonimo film di Lee Unkrich del 2010.\nNewman torn\u00f2 a comporre per la Pixar dopo l'ultimo lavoro svolto su \"Cars - Motori ruggenti\", nonch\u00e9 della musiche dei precedenti \"Toy Story - Il mondo dei giocattoli\" e \"Toy Story 2 - Woody e Buzz alla riscossa\".\nSviluppo.\nIl regista Lee Unkrich fu molto specifico sugli aspetti della colonna sonora. Chiese infatti al compositore di \u00abDare un tocco alla Carl Stalling\u00bb ad alcune scene, come la prima fuga di Woody dal Sunnyside, in cui tutti i movimenti del giocattolo sono sottolineati da percussioni musicali e supportati dagli effetti sonori.\nMostrato allo ShoWest di Las Vegas nella primavera del 2010, il film era stato mixato con una colonna sonora temporanea, che includeva \"Electric Eye\" dei Judas Priest nella sequenza iniziale, in cui i tre alieni cambiano stazione radio nella loro macchina e molto materiale composto da Newman per altre pellicole, tra cui delle partiture inutilizzate di \"Air Force One\" (divenute parte integrante delle tracce \"Cowboy!\", \"Come to Papa\" e \"The Claw\"). Nella scena dell'inceneritore, invece, il brano di accompagnamento, che proveniva da \"Terminator 2 - Il giorno del giudizio\", influenz\u00f2 in parte il risultato finale nell'utilizzo di suoni metallici e nell'atmosfera industriale. Newman, seguendo le indicazioni del regista, scrisse quindi delle musiche molto simili a quelle presenti nella colonna sonora temporanea. Uno dei pochi temi ex novo fu quello dedicato a Lotso, che venne descritto dal regista come \u00abUn signore del sud con una pronuncia strasciata di New Orleans.\u00bb e al quale venne affidato un motivo che rispecchia la sua personalit\u00e0, attraverso molti accordi per armonica a bocca.\nNel film compaiono diverse canzoni, come \"Dream Weaver\" di Gary Wright, \"Le Freak\" dei Chic e la versione originale di \"You've Got a Friend in Me\". Le uniche due canzoni originali presenti nel film sono una cover spagnola dei Gipsy Kings di \"You've Got a Friend in Me\", registrata negli Abbey Road Studios, e \"We Belong Together\", un brano pop rock scritto da Newman, in cui due persone realizzano che le loro vite sono fatte per essere unite l'una all'altra. Inizialmente scritta come un duetto, Newman immagin\u00f2 che lo studio avrebbe ingaggiato delle voci giovani, \u00abCome, chess\u00f2, John Mayer e Katy Perry.\u00bb, per cantarla, ma l'ipotesi venne scartata, preferendo che fosse lo stesso Newman ad eseguirla, anche in favore una continuit\u00e0 musicale con i precedenti episodi.\nDistribuzione.\nL'album, costituito da 17 tracce e della durata totale di 56 minuti e 18 secondi, fu distribuito solo in formato digitale, come accaduto per il precedente film Pixar \"Up\", a partire dal 15 giugno 2010.\nCome per i precedenti film Pixar, la colonna sonora completa della pellicola venne regalata ai dipendenti dello studio. Questa edizione speciale in due dischi conteneva l'intera partitura orchestrale di \"Toy Story 3\", suddivisa in 73 tracce della durata totale di un'ora e un minuto (con diversi titoli dei brani modificati, tra cui quello d'apertura, noto come \"Cowboy!\", qui rinominato in \"Blue Sky\"), e la musica composta da Michael Giacchino per il cortometraggio \"Quando il giorno incontra la notte\". Eccezionalmente, poco dopo l'uscita del film, la Pixar sped\u00ec la colonna sonora ai maggior blog americani dedicati allo studio, accompagnandola con una lettera di ringraziamenti firmata dal regista. Sul retro della confezione venne stampato un messaggio di Unkrich e della produttrice Darla K. Anderson, nel quale i due si complimentavano con Newman.\nTracce.\nNel film sono inoltre presenti tre brani musicali, non pubblicati nell'album:\nAccoglienza.\nL'opera di Newman ricevette critiche positive, grazie alla ripresa dei temi dei precedenti episodi, compresa la canzone \"You've Got a Friend In Me\" e all'inserimento di nuove partiture e di una nuova canzone, \"We Belong Together\". \"Tracks Sounds.com\" diede alla colonna sonora un punteggio di 7/10, evidenziando tuttavia come, nel tentativo di muoversi in territori non familiari con la saga, la musica perda la sua originale identit\u00e0, mentre il sito \"About.com\" scrisse una critica positiva, affermando che \u00abQuella di \"Toy Story 3\" \u00e8 la classica colonna sonora da grande schermo. Se siete fan del genere, non vi deluder\u00e0\u00bb.\nNonostante l'accoglienza positiva da parte della critica, Newman non sottopose la candidatura per l'Oscar alla migliore colonna sonora, a causa di scelte musicali che non rispecchiavano le sue aspettative e avendo dovuto delegare parte del lavoro per mancanza di tempo:\nLa presenza di molti temi creati nel passato, inoltre, avrebbe in ogni caso reso ineleggibile il lavoro di Newman, che vinse comunque il Grammy Award per la miglior colonna sonora scritta per un film, programma televisivo o altro media visuale. La Disney punt\u00f2 invece sulla nomination a miglior canzone, che Newman ottenne per la canzone \"We Belong Together\", arrivando alla sua ventesima candidatura agli Oscar.\nLa notte degli Oscar, oltre ad esibirsi con la canzone nominata, insieme agli altri candidati nella categoria, il compositore si aggiudic\u00f2 il suo secondo Oscar per \"We Belong Together\"."}
{"id": "3337777", "revid": "106908", "url": "https://it.wikipedia.org/wiki?curid=3337777", "title": "Dashtaqar", "text": ""}
{"id": "3337783", "revid": "290948", "url": "https://it.wikipedia.org/wiki?curid=3337783", "title": "Tabella periodica", "text": ""}
{"id": "3337785", "revid": "1318658", "url": "https://it.wikipedia.org/wiki?curid=3337785", "title": "Francesco Meli", "text": "Biografia.\nFrancesco Meli si \u00e8 diplomato al Conservatorio Niccol\u00f2 Paganini sotto la guida di Norma Palacios perfezionandosi con Franca Mattiucci e Vittorio Terranova. Nel 2002 ha debuttato in Macbeth di Verdi e come solista nella Petite Messe Solennelle di Rossini trasmesse dalla Rai in occasione del Festival dei Due Mondi di Spoleto.\nA soli 23 anni ha debuttato al Teatro alla Scala ne Les Dialogues des Carmelites diretto da Riccardo Muti e nel 2004 come Nemorino in Elisir d\u2019amore, cantando la parte in moltissimi teatri d\u2019Italia. Nel 2005 ha aperto la stagione del Teatro Carlo Felice in Don Giovanni con la regia di David Livermore. Nello stesso ha aperto anche il Rossini Opera Festival cantando in una nuova produzione di Bianca e Falliero, tornando negli anni seguenti per cantare in: Stabat Mater, Torvaldo e Dorliska, Maometto II, Petite Messe Solennelle e vari concerti. Dal 2005 al 2008 debutta in Don Giovanni al Th\u00e9atre des Champs-Elys\u00e9es a Parigi, La Sonnambula a Lyon per un\u2019incisione Virgin a fianco di Natalie Dessay, nel Cos\u00ec fan tutte alla Staatsoper di Vienna diretto da Riccardo Muti. Nel 2009 e 2010 debutta al Royal Opera House e al Metropolitan Opera di New York come il Duca di Mantova. Dal 2009 inizia ad affrontare un repertorio sempre pi\u00f9 lirico cantando in I Lombardi alla prima crociata, Simon Boccanegra e Werther a Parma. Nella stagione 2012/2013 ha cantato in Simon Boccanegra, I due Foscari, Ernani e Nabucco all\u2019Opera di Roma, e Macbeth diretto da Muti a Chicago. Nel 2014 nel in Simon Boccanegra al Teatro La Fenice di Venezia diretto da Myung-Whun Chung. Nel 2015 ha cantato Ernani a Salisburgo diretto da Riccardo Muti e poi ancora al Metropolitan di New York. \nL\u2019anno seguente ha cantato in Simon Boccanegra a Salisburgo, Un ballo in maschera all\u2019Opera di Roma e al Teatro La Fenice nel 2017. Nel 2018 torna al Teatro alla Scala per cantare in Ernani diretto da \u00c1d\u00e1m Fischer. Torna anche a Londra per cantare Gabriele Adorno in Simon Boccanegra. Nel 2019 si \u00e8 esibito per la prima volta con i Berliner Philharmoniker durante il Festival di Pasqua a Baden-Baden cantando nel Requiem di Verdi diretto da Riccardo Muti. La stagione 2019/2020 lo ha visto protagonista del Verdi Opera Gala a Piacenza, Giovanna d\u2019Arco in concerto alla Monnaie, ha cantato Ernani in forma di concerto in Francia. Ha poi cantato nel Requiem di Verdi diretto da Muti alla testa della Chicago Symphony Orchestra al Musikverein di Vienna. Ha inaugurato la stagione 2019-2020 cantando Cavaradossi in Tosca insieme ad Anna Netrebko (Tosca) e Luca Salsi (Scarpia), sotto la direzione di Riccardo Chailly e la regia di Davide Livermore. Il 23 febbraio 2020, quando il Teatro della Scala \u00e8 stato chiuso per il corona virus, era impegnato proprio l\u00ec con Il Trovatore, altro suo ruolo distintivo del quale avrebbe celebrato la 50\u00aa rappresentazione proprio con una delle repliche di febbraio.\nNell'estate 2020 riprende le attivit\u00e0 cantando nel Ballo in maschera in forma di concerto al Maggio Musicale Fiorentino diretto da Carlo Rizzi. Canta poi in concerto, con Luca Salsi, col pianoforte al Teatro Municipale di Piacenza. A luglio ha cantato un programma dedicato a Verdi nel \"concerto straordinario\" della Scala e ancora in recital con Luca Salsi al Teatro La Fenice di Venezia poi al Festival della Valle d'Itria e all'Arena di Verona. A fine agosto canta nel Requiem di Verdi, diretto da Zubin Mehta, al Maggio Musicale Fiorentino. A settembre canta ancora il Requiem con l'Orchestra e il Coro della Scala diretti da Riccardo Chailly nei duomi di Milano, Bergamo e Brescia. Nell\u2019ottobre 2020 \u00e8 Radam\u00e8s nell\u2019Aida in forma di concerto alla Scala. il 5 dicembre canta con Pl\u00e1cido Domingo ne I due Foscari in forma di concerto all\u2019Op\u00e9ra de Monte-Carlo. Il 7 dicembre partecipa allo spettacolo straordinario \"A riveder le stelle\" che il Teatro alla Scala ha organizzato in collaborazione con la Rai.\nAll'inizio del 2021 ha compiuto un lungo tour in Giappone cantando in Tosca al New National Theatre Tokyo e poi in concerto in Shirakawa, Shiga e Toyko. A marzo \u00e8 stato protagonista insieme al soprano Maria Agresta nel concerto, in diretta streaming dal Teatro alla Scala, diretto da Nicola Luisotti. A marzo ha cantato nel Requiem di Verdi al Teatro Massimo di Palermo sotto la direzione di Riccardo Muti. Il 19 maggio \u00e8 stato Cavaradossi nella Tosca in forma di concerto diretta da Zubin Mehta al Teatro del Maggio in occasione dell'85\u00b0 compleanno del Maestro. Ha poi tenuto un concerto, organizzato dall\u2019IIC di Tel Aviv e dall\u2019Ambasciata d\u2019Italia in Israele, alla Israeli Opera con il pianista Davide Cavalli e il soprano Veronika. A luglio ha cantato nella Traviata diretta da Francesco Ivan Ciampa all'Arena di Verona; ne I due Foscari, diretto da Daniele Rustioni, con Marina Rebeka e Leo Nucci al Festival d'Aix-en-Provence; nel Requiem di Verdi (con Eleonora Buratto, Sonia Ganassi e Michele Pertusi) al Palau de les Arts Reina Sof\u00eda di Valencia sotto la direzione di Daniele Gatti e poi ancora in Tosca al Palazzo Farnese di Piacenza. Nell'autunno 2021 \u00e8 ritornato a Firenze per cantare in Traviata, in un nuovo allestimento di Davide Livermore (con Nadine Sierra come Violetta, Leo Nucci e Pl\u00e1cido Domingo come Giorgio Germont) e con direzione di Zubin Mehta. Il 19 settembre ha cantato per la prima volta al Teatro San Carlo di Napoli in un Gala concerto omaggio a Enrico Caruso, con Xabier Anduaga e Francesco Demuro sotto la direzione di Marco Armiliato.\nDal 17 al 26 ottobre sar\u00e0 al Teatro dell'Opera di Roma per una nuova produzione di Giovanna d\u2019Arco con regia di Davide Livermore e direzione di Daniele Gatti.\nIl 19 novembre 2021 \u00e8 uscito per Warner \"Prima Verdi\", il suo primo album solistico, registrato nel 2020 al Teatro del Maggio con Marco Armiliato alla guida dell'Orchestra del Maggio Musicale Fiorentino. Il disco (disponibile sia come CD che LP) comprende arie da numerose opere, partendo dagli \u201canni di galera\u201d con \"I Lombardi alla prima crociata\", toccando molte opere dell\u2019evoluzione musicale del genio di Busseto, fino ad arrivare a \"Otello\" dimostrando una duttilit\u00e0 e una capacit\u00e0 interpretativa attenta ad ogni dettaglio, parola per parola, nota per nota.\nIl 7 dicembre ha cantato come Macduff nel \"Macbeth\" che ha inaugurato la stagione 2021/2022 del Teatro alla Scala diretto dal Maestro Riccardo Chailly con la regia di Davide Livermore. Nel cast Luca Salsi (Macbeth), Anna Netrebko (Lady Macbeth) e Ildar Abdrazakov (Banco). In una recensione sul Sole 24Ore, Carla Moreni scrive \u201cFrancesco Meli tornisce la Romanza di Macduff con nobilt\u00e0, come deve essere, e senza eccessi lacrimevoli\u201d. \nAll'inizio del 2022 si \u00e8 esibito in un concerto alla Tchaikovsky Hall di Mosca con la Svetlanov Symphony Orchestra diretta da Vasily Petrenko. Sar\u00e0 poi Radam\u00e8s alla Semperoper Dresden dove verr\u00e0 diretto per la prima volta da Christian Thielemann. \nIn primavera canter\u00e0 al Teatro alla Scala di Milano e all'Opera di Roma in due opere verdiane: \"Un ballo in maschera\" e \"Ernani\". A giugno sar\u00e0 ancora Riccardo nel \"Ballo in maschera\" ma questa volta in forma di concerto e a Chicago, sotto la direzione di Riccardo Muti.\nCuriosit\u00e0.\n\u00c8 sposato dal 2004 con la collega soprano Serena Gamberoni, con la quale ha tre figli. La coppia si \u00e8 ritrovata a cantare spesso insieme nei ruoli principali di numerose opere, quali \"L'elisir d'amore,\" \"Don Pasquale\", \"Werther\", \"Cos\u00ec fan tutte\", \"La boh\u00e8me\", \"Gianni Schicchi\", \"Un ballo in maschera\" e \"Carmen\".\nDal 2021 \u00e8 il direttore artistico e uno dei docenti dell'Accademia di Alto Perfezionamento per cantanti lirici del Teatro Carlo Felice di Genova.\nDiscografia.\nAlbum.\n2007 - \"Stolen Notes: Verdi Arias,\" Parma Opera Ensemble\n2007 - \"Four Sacred Pieces\" | \"Hymn Of The Nations,\" Noseda/Orchestra e Coro del Teatro Regio (Torino) (Chandos)\n2012 - \"Francesco Meli\", Borowicz/Poznan Philharmonic Orchestra (Polskie Nagrania Muza)\n2012 - \"Giuseppe Verdi - Messa da Requiem\", Lorin Maazel/Symphonica Toscanini e Coro del Maggio Musicale Fiorentino, DVD (Unitel Classica)\n2013 - \"Britten: Michelangelo Sonnets | Liszt: Petrarch Sonnets,\" Francesco Meli/Matteo Pais (Opus Arte)\n2013 - Verdi: Messa da Requiem, Jurij Chatuevi\u010d Temirkanov/Orchestra e Coro del Teatro Regio (Parma), DVD (Unitel Classica)\n2013 - \"Rossini: Petite Messe Solennelle\", Antonio Pappano/Orchestra e Coro dell'Accademia Nazionale di Santa Cecilia (Warner Classics)\n2016 - \"Riccardo Muti. La Musica \u00e8 la Mia Vita | Nabucco\", Riccardo Muti/Orchestra e Coro del Teatro dell'Opera di Roma (Warner Classics)\n2016 - \"Riccardo Muti. La Musica \u00e8 la Mia Vita | I Due Foscari,\" Riccardo Muti/Orchestra e Coro del Teatro dell'Opera di Roma (Warner Classics)\n2016 - \"Riccardo Muti. La Musica \u00e8 la Mia Vita | Ernani,\" Riccardo Muti/Orchestra e Coro del Teatro dell'Opera di Roma (Warner Classics)\n2017 - \"Giuseppe Verdi: Messa da Requiem\", Fabio Luisi/Philharmonia Zurich e Christian Spuck/Ballett Z\u00fcrich, DVD (Accentus Music)\n2017 - \"Verdi: Requiem,\" Noseda/London Symphony Orchestra (LSO Live)\n2018 - \"Verdi: Messa da Requiem (Live),\" Jurij Chatuevi\u010d Temirkanov/ Orchestra filarmonica di San Pietroburgo (Delos)\n2018 - \"Dmitri Hvorostovsky,\" Wiener Staatsoper (Orfeo)\n2021 - \"Prima Verdi\", Marco Armiliato/Orchestra del Maggio Musicale Fiorentino (Warner Music)"}
{"id": "3337786", "revid": "466539", "url": "https://it.wikipedia.org/wiki?curid=3337786", "title": "Sandro Bertaggia", "text": "Statistiche.\n\"Statistiche aggiornate ad agosto 2011.\""}
{"id": "3337788", "revid": "599013", "url": "https://it.wikipedia.org/wiki?curid=3337788", "title": "Oratorio di Santa Maria Assunta (Gorreto)", "text": "L\u2019oratorio di Santa Maria Assunta \u00e8 un luogo di culto cattolico situato nella frazione di Pissino nel comune di Gorreto, nella citt\u00e0 metropolitana di Genova.\nStoria e descrizione.\nSecondo alcune fonti storiche la chiesa primitiva risalirebbe al XII secolo, cos\u00ec come la probabile fondazione del primo monastero dedicato a Santa Maria di Loreto, posta fra gli abitati di Pissino e Bertassi. L'edificio \u00e8 nominato in un documento del 1250 e fu sede parrocchiale, per le localit\u00e0 di Pissino e Bertassi, sotto la giurisdizione della pieve di San Giovanni Evangelista di Rovegno.\nLa chiesa, della quale rimangono alcuni ruderi, croll\u00f2 a seguito di una frana. Abolita la parrocchia per decisione vescovile, venne costruito una nuova chiesa nell'abitato di Bertassi posta sotto la parrocchiale di Barchi.\nLa localit\u00e0 di Pissino ricadde sotto la parrocchia di Campi di Ottone e fu costruito in paese un edificio sacro documentato nel 1786. Con l'erezione della parrocchia di Santa Caterina di Gorreto i beni e la dipendenza furono uniti a quest'ultima."}
{"id": "3337791", "revid": "114500216", "url": "https://it.wikipedia.org/wiki?curid=3337791", "title": "Il prezzo della passione", "text": "Il prezzo della passione \u00e8 un film per la televisione del 1990 diretto da Richard A. Colla.\nTrama.\nLa candidata al sindaco Patricia Sparks \u00e8 perseguitata da un killer che le impedisce di proseguire la sua avviata carriera politica."}
{"id": "3337793", "revid": "1305772", "url": "https://it.wikipedia.org/wiki?curid=3337793", "title": "Da\u0161tavan", "text": "Da\u0161tavan (in armeno \u0534\u0561\u0577\u057f\u0561\u057e\u0561\u0576, conosciuto anche come Dashtavan) \u00e8 un comune dell'Armenia di 2016 abitanti (2008) della provincia di Ararat."}
{"id": "3337794", "revid": "106908", "url": "https://it.wikipedia.org/wiki?curid=3337794", "title": "Dashtavan", "text": ""}
{"id": "3337799", "revid": "3115", "url": "https://it.wikipedia.org/wiki?curid=3337799", "title": "Deghdzut", "text": "Deghdzut (in armeno \u0534\u0565\u0572\u0571\u0578\u0582\u057f, fino al 1967 \"Yamanchali\") \u00e8 un comune dell'Armenia di 922 abitanti (2008) della provincia di Ararat."}
{"id": "3337800", "revid": "287204", "url": "https://it.wikipedia.org/wiki?curid=3337800", "title": "Mont-Joli", "text": "Mont-Joli \u00e8 una citt\u00e0 canadese della provincia di Qu\u00e9bec che fa parte del municipio regionale di contea di La M\u00e9tis, nella regione amministrativa di Bas-Saint-Laurent. Si trova circa a 345\u00a0km a nord-est della citt\u00e0 di Qu\u00e9bec. Conta (al 2006) 6.568 abitanti; sita sulla riva sud dell'estuario di San-Lorenzo offre molte attrazioni turistiche. Grazie alla sua nuova sala di spettacolo e all'ingrandimento della zona industriale, che accoglie numerosi grandi depositi, si conferma la vocazione di Mont-Joli come citt\u00e0 di servizi.\nStoria.\nFu fondata nel 1880 da Mont-Joli originario di Sainte-Flavie-Station,"}
{"id": "3337801", "revid": "124123", "url": "https://it.wikipedia.org/wiki?curid=3337801", "title": "Pat Schafhauser", "text": "Carriera.\nNato a Saint Paul, in Minnesota, Schafhauser viene selezionato come 142\u00b0 scelta assoluta dai Pittsburgh Penguins all'NHL Entry Draft del 1989. Tuttavia, nel massimo campionato nordamericano non giocher\u00e0 mai, poich\u00e9 dopo due anni spesi con i Boston College Eagles in NCAA si trasferisce in Svizzera. Qui milita nel massimo campionato elvetico, prima nell'EV Zug per tre stagioni, e in seguito nelle file dell'HC Lugano. Durante la sua seconda stagione con i colori ticinesi (durante la quale segna la sua unica rete in maglia bianconera proprio contro i suoi ex compagni dell'EV Zug), Schafhauser rimane vittima di un grave infortunio di gioco: nella partita del 5 dicembre 1995, giocata in trasferta a Davos, il difensore statunitense sbatte violentemente il capo contro la balaustra, lesionandosi il midollo spinale. L'infortunio mette fine alla sua carriera e lo costringe sulla sedia a rotelle. L'HC Lugano con un'iniziativa crea in seguito la Fondazione Pat Schafhauser, un fondo per gli infortuni di gioco. Schafhauser dir\u00e0 in seguito in un'intervista della televisione svizzera-tedesca: \"Ho impiegato pi\u00f9 di un anno per accettare che la mia paralisi era definitiva, e che la mia vita non sarebbe migliorata\". L'HC Lugano ha ritirato la maglia n\u00b04 di Pat Schafhauser il 22 febbraio 2004, in una cerimonia dove sono stati ritirati anche il numero 1\u00b0 di Alfio Molina e il numero 2\u00b0 di Sandro Bertaggia. Schafhauser, senza celare la commozione, era presente in collegamento satellitare da Minneapolis per assistere all'evento."}
{"id": "3337813", "revid": "113812234", "url": "https://it.wikipedia.org/wiki?curid=3337813", "title": "Blind Witness - Testimone nel buio", "text": "Blind Witness - Testimone nel buio \u00e8 un film del 1989 con Victoria Principal, diretto da Richard A. Colla.\nTrama.\nUn uomo che doveva testimoniare davanti alla Commissione d'Inchiesta, che sta indagando su alcune attivit\u00e0 criminali viene ucciso. La cantante, Kathy Allen assiste per caso all'omicidio, e viene aggredita dall'assassino, per questo si rifugia ad Hollywood, dove \u00e8 costretta a vivere sotto falso nome. Ma, un detective privato Mike Tuthil riesce a rintracciarla e a convincerla a riconoscere l'assassino."}
{"id": "3337814", "revid": "599013", "url": "https://it.wikipedia.org/wiki?curid=3337814", "title": "Andy N\u00e4ser", "text": "Statistiche.\n\"Statistiche aggiornate a settembre 2010.\""}
{"id": "3337816", "revid": "3115", "url": "https://it.wikipedia.org/wiki?curid=3337816", "title": "Dimitrov (Armenia)", "text": "Dimitrov (in armeno \u0534\u056b\u0574\u056b\u057f\u0580\u0578\u057e, fino al 1949 \"Ghuylasar Nerkin\") \u00e8 un comune dell'Armenia di 1179 abitanti (2008) della provincia di Ararat.\nIl nome della cittadina deriva dal politico bulgaro Georgi Dimitrov."}
{"id": "3337821", "revid": "3115", "url": "https://it.wikipedia.org/wiki?curid=3337821", "title": "Ditak", "text": "Ditak (in armeno \u0534\u056b\u057f\u0561\u056f) \u00e8 un comune dell'Armenia di 749 abitanti (2008) della provincia di Ararat"}
{"id": "3337822", "revid": "599013", "url": "https://it.wikipedia.org/wiki?curid=3337822", "title": "Axel Kolle", "text": "Biografia.\nAxel Kolle \u00e8 il figlio dell'ex calciatore Kurt Kolle.\nCarriera.\nClub.\nKolle inizi\u00f2 la carriera in un piccolo club chiamato Cicignon. In seguito entr\u00f2 nelle giovanili del Lyn e si allen\u00f2 anche con la Sampdoria. Debutt\u00f2 da professionista nella Tippeligaen 1991, giocando un incontro. Sempre nel 1991, fu ceduto in prestito al Fredrikstad. L'anno seguente pass\u00f2 con la medesima formula al B\u00e6rum. Dal 1993 al 1995 gioc\u00f2 per il Lyn, segnando 24 reti in 63 incontri di campionato.\nDal 1996 al 2000, gioc\u00f2 per lo Stab\u00e6k: segnando 10 reti in 109 gare di campionato. Inoltre, vinse la Coppa di Norvegia 1998. Torn\u00f2 al Lyn prima dell'inizio della stagione 2001, ma non scese mai in campo per un infortunio che lo costrinse a ritirarsi. Torn\u00f2 all'attivit\u00e0 agonistica, per\u00f2, nel 2003: gioc\u00f2 due incontri per il Lyn, prima di ritirarsi nuovamente.\nDopo una lunga assenza dai campi, torn\u00f2 a giocare nel 2010 assieme a Jan-Derek S\u00f8rensen e Glenn Hartmann nel B\u00e6rumsl\u00f8kka, squadra norvegese di divisione inferiore."}
{"id": "3337824", "revid": "88740", "url": "https://it.wikipedia.org/wiki?curid=3337824", "title": "Giovanni Battista Antonelli (1527-1588)", "text": "Biografia.\nGiovanni Battista Antonelli progett\u00f2 e costru\u00ec alcune roccaforti e fortezze militari sulla costa mediterranea della Penisola Iberica per conto della Spagna durante la seconda met\u00e0 del XVI secolo. \nNel 1568, il re Filippo II di Spagna aveva affidato al nobile Vespasiano Gonzaga l'incarico di provvedere ad un piano di difesa delle coste mediterranee della Spagna.\nPer come, analogamente, si era gi\u00e0 fatto nel Regno di Sicilia nel 1547 con Antonio Ferramolino e nel 1552 con Pietro del Grado, il nobiluomo fu accompagnato da un tecnico specializzato, l'Antonelli, e dall'ispezione deriv\u00f2 il progetto di costruzione delle fortificazioni della citt\u00e0 portuale di Cartagena, la costa del Regno di Valencia e dei porti africani di Orano e Mazalquivir. \nNell'ambito di questo progetto di fortificazione della costa spagnola e africana, fu costruita una serie di torri costiere, sulla costa di Murcia e del Regno di Valencia e fu intrapresa la ricostruzione del Castello di Santa Barbara che sovrasta Alicante (Spagna) nel 1562, la costruzione del Castello Benidorm e della torre di Santa Faz ad Alicante nel 1575 e il bacino artificiale di Tibi (1580). \nInoltre furono costruite le mura che proteggono Pe\u00f1\u00edscola.\nDal 1580 si dedic\u00f2 allo studio della navigabilit\u00e0 del fiume Tago tra Lisbona e Toledo, un progetto che non \u00e8 mai divenuto realt\u00e0 e pertanto ha ispirato un romanzo satirico di Ricardo Sanchez Candelas, dal titolo \"Navigarono solo i suoi sogni\"."}
{"id": "3337831", "revid": "22475", "url": "https://it.wikipedia.org/wiki?curid=3337831", "title": "Ga\u00e9tan D'Amours", "text": "Nei primi anni novanta, D'Amours torn\u00f2 al culturismo, gareggiando negli anni 1960 per il titolo M. Qu\u00e9bec anche M. Canada, anni 1961 per il titolo Mr. America, finendo rispettivamente dodicesimo e decimo, allora torn\u00f2 agli Mr. Universe, arrivando quinto nel 1967. "}
{"id": "3337832", "revid": "640389", "url": "https://it.wikipedia.org/wiki?curid=3337832", "title": "Forze armate dell'Afghanistan", "text": "Le Forze armate dell'Afghanistan sono composte dall'Afghan Melli-e Ourdou (esercito) e dalla De Afghan Hauai Quvah (aeronautica). Essendo uno Stato senza sbocco al mare, l'Afghanistan non ha una marina militare.\nDopo l'intervento internazionale in Afghanistan e la rimozione del regime talebano, le forze armate afghane sono state ricostruite gradualmente dalle forze della NATO nel Paese, e dal 2012 l'Afghanistan \u00e8 diventato anche uno dei MNNA (\"principali alleati non-NATO\") degli Stati Uniti d'America, ricevendo miliardi di dollari in aiuti economici di assistenza militare da questi ultimi. Il numero di effettivi \u00e8 rapidamente cresciuto, da 134.000 nel 2010 a 175.000 nel 2019. Nello stesso lasso di tempo, il numero di truppe straniere sul suolo afghano \u00e8 calato, dalle circa 140.000 nel 2011 alle circa 17.000 dell'attuale Operazione Sostegno Risoluto.\nDal dicembre 2014, la responsabilit\u00e0 della sicurezza in Afghanistan \u00e8 delle ANSF (forze di sicurezza nazionale afghane), che comprendono, oltre alle forze armate, anche la polizia nazionale, la polizia locale e la Direzione nazionale della sicurezza.\nBasi ed equipaggiamento.\nUn gran numero di basi militari si trovano in tutto il Paese, comprese quelle principali a Kabul, Kandahar, Herat, Balkh, Nangarhar, Khost, Paktia, Paktika, Maidan Wardak, Ghazni, Farah e in molte altre province. Alcune di queste basi sono state costruite dal Corpo degli ingegneri dell'esercito degli Stati Uniti (USACE), mentre altre dall'ISAF e da afghani. Nel 2010 venne riferito che c'erano almeno 700 basi militari all'interno dell'Afghanistan, ma che se ne prevedeva la costruzione di molte altre negli anni a venire. Circa 400 di queste sono state utilizzate dagli americani e dalle forze ISAF, le restanti 300 circa dalle forze di sicurezza nazionali afghane.\nDurante gli anni '50 e '60, l'Afghanistan acquist\u00f2 quantit\u00e0 moderate di armi sovietiche per mantenere aggiornato l'esercito. Si trattava principalmente di Sukhoi Su-7, di MiG-21, di carri armati T-34 e IS, cannoni semoventi SU-76, camion leggeri 4x4 GAZ-69 in molte versioni, camion militari ZIL-157, lanciarazzi multipli Katyusha e veicoli corazzati BTR-40 e BTR-152. Inoltre erano inclusi PPSh-41 e mitragliatrici RPK. Dopo l'esilio di re Zahir Shah nel 1973, il presidente Daoud Khan tent\u00f2 di creare un forte esercito afghano nella regione del Grande Medio Oriente e dell'Asia meridionale. Tra il 1973 e il 1978, l'Afghanistan ottenne armi sovietiche pi\u00f9 sofisticate come elicotteri Mi-4 e Mi-8, caccia Su-22 e Il-28. In aggiunta a ci\u00f2, la nazione possedeva molti carri armati T-55, T-62 e PT-76 insieme a enormi quantit\u00e0 di fucili d'assalto AKM ordinati. I veicoli blindati consegnati negli anni '70 includevano anche: ZIL-135, BMP-1, BRDM-1, BTR-60, UAZ-469 e GAZ-66, nonch\u00e9 grandi quantit\u00e0 di armi leggere e artiglieria.\nSotto il regime socialista della \"Repubblica Democratica\" dell'Afghanistan (1978-1992), le consegne di armi da parte dei sovietici aumentarono e includevano elicotteri Mi-24, aerei da combattimento MiG-23, ZSU-23-4 \"Shilka\" e mezzi antiaerei ZSU-57-2, supporti propulsori, veicoli trasporto truppe MT-LB, lanciarazzi multipli BM-27 \"Uragan\" e BM-21 \"Grad\" e lanciatori FROG-7 e Scud. Alcune delle armi che non sono state danneggiate durante i decenni di guerre sono ancora in uso oggi, mentre le restanti sono state probabilmente vendute al mercato nero.\nGli Stati Uniti, pi\u00f9 recentemente, hanno fornito miliardi di dollari in aiuti militari. Un pacchetto includeva 2.500 Humvee, decine di migliaia di fucili d'assalto M16 e giubbotti antiproiettile. Comprendeva anche la costruzione di un centro di comando militare nazionale e strutture di addestramento in diverse province del paese. Le forze canadesi hanno fornito ad alcuni soldati ANA fucili d'assalto C7 in eccedenza, ma gli afghani hanno restituito il C7 di fabbricazione canadese a favore del fucile M16 di fabbricazione americana, perch\u00e9 le parti tra i due fucili, nonostante siano simili, non sono completamente intercambiabili.\nOltre alla NATO, l'Afghanistan si \u00e8 rivolto sempre pi\u00f9 all'India e alla Russia per assistenza. Entrambi i paesi hanno sostenuto l'Alleanza del Nord, con finanziamenti, addestramento, forniture e cure mediche ai combattenti feriti, contro i talebani prima del 2002. L'India ha aiutato con diversi miliardi di dollari investiti in progetti di sviluppo delle infrastrutture in Afghanistan oltre alla formazione di ufficiali afghani in India, ma \u00e8 stata riluttante a fornire aiuti militari a causa dei timori di antagonizzare il suo rivale regionale, il Pakistan. Nel 2013, dopo anni di promemoria, il governo afghano ha inviato all'India una lista dei desideri di armi pesanti, che comprendeva fino a 150 carri armati T-72, 120 cannoni da campo (105 mm), un gran numero di mortai da 82 mm, un velivolo da trasporto di media portata AN-32, due squadroni di Mi-17 ed elicotteri d'attacco Mi-35 e un gran numero di camion. Nel 2014, l'India ha firmato un accordo con Russia e Afghanistan, per cui avrebbe pagato la Russia per tutte le attrezzature pesanti richieste dall'Afghanistan invece di fornirle direttamente. L'accordo include anche la ristrutturazione delle armi pesanti lasciate dopo la guerra sovietica.\nGli Stati Uniti sono stati anche in gran parte responsabili della crescita dell'aeronautica afghana, come parte della Combined Air Power Transition Force, da quattro aerei alla fine del 2001 a circa 100 a partire dal 2011, tra cui Lockheed C-130 Hercules e aerei da trasporto Pilatus PC-12, aerei d'attacco A-29 Super Tucano, nonch\u00e9 elicotteri da trasporto truppe Mi-17 ed elicotteri d'attacco Mi-35. L'equipaggio viene addestrato da una squadra americana. L'intenzione americana \u00e8 di spendere circa 5 miliardi di dollari entro il 2016 per aumentare la forza a circa 120 aerei.\nPoich\u00e9 le dimensioni delle forze armate afghane stanno crescendo rapidamente, aumenta anche la necessit\u00e0 di pi\u00f9 aerei e veicoli. Nel 2011 venne annunciato che le forze armate afghane sarebbero state dotate di 145 aerei di vario tipo, 21 elicotteri e 23.000 veicoli di vario tipo. In qualit\u00e0 di \"principale alleato non-NATO\" degli Stati Uniti, l'Afghanistan \u00e8 in grado di acquistare e ricevere armi dagli Stati Uniti senza restrizioni. Nel frattempo, l'aeronautica militare afghana ha iniziato a cercare aerei da combattimento e altre armi avanzate. Il ministro della Difesa Wardak ha spiegato che \"quello che chiediamo di acquisire \u00e8 solo la capacit\u00e0 di difenderci, e anche di essere rilevanti in futuro in modo che i nostri amici e alleati possano contare su di noi per partecipare al mantenimento della pace e ad altre operazioni di reciproco interesse\"."}
{"id": "3337833", "revid": "767487", "url": "https://it.wikipedia.org/wiki?curid=3337833", "title": "Bruce e Lloyd - Fuori controllo", "text": "Bruce e Lloyd - Fuori Controllo \u00e8 un film direct-to-video del 2008. \u00c8 uno spin-off del film dello stesso anno \"Agente Smart - Casino totale\". \u00c8 stato distribuito il 1\u00ba luglio 2008, solo 10 giorni dopo l'uscita del film principale. Scritto da Tom J. Astle e Matt Ember, il film \u00e8 basato sulla serie televisiva \"Get Smart\" di Mel Brooks e Buck Henry.\nTrama.\nIl film \u00e8 ambientato durante gli eventi di \"Agente Smart - Casino totale\". Bruce e Lloyd stanno testando un mantello che rende invisibili, ma durante un party, Isabelle, agente segreto del Maraguay lo ruba per conto di El Presidente. Gli unici agenti non-compromessi, 99 e 86 si trovano in Russia (nel film principale), perci\u00f2 Bruce e Lloyd devono trovare il mantello col solo aiuto della loro collega nonch\u00e9 ragazza di Bruce, Nina. Senza alcuna esperienza sul campo, i due devono sedurre la bella Isabelle per infiltrarsi nell'ambasciata del Maraguay e riprendersi il mantello.\nNel film \u00e8 presente un cameo di Anne Hathaway, che interpreta l'Agente 99 (in una scena che si riferisce al film principale), uno di Terry Crews come Agente 91, e una rapida apparizione di Patrick Warburton come il robot Hymie. Larry Miller interpreta due ruoli: il \"Sottocapo\" di CONTROL e il suo gemello, un ufficiale della CIA (nel film principale Miller interpreta un agente della CIA). I titoli di coda includono errori e scene eliminate."}
{"id": "3337835", "revid": "190231", "url": "https://it.wikipedia.org/wiki?curid=3337835", "title": "Forze armate afghane", "text": ""}
{"id": "3337837", "revid": "161374", "url": "https://it.wikipedia.org/wiki?curid=3337837", "title": "Esercito afghano", "text": ""}
{"id": "3337838", "revid": "161374", "url": "https://it.wikipedia.org/wiki?curid=3337838", "title": "Esercito dell'Afghanistan", "text": ""}
{"id": "3337839", "revid": "640389", "url": "https://it.wikipedia.org/wiki?curid=3337839", "title": "Afghan National Army-Air Corps", "text": ""}
{"id": "3337840", "revid": "339392", "url": "https://it.wikipedia.org/wiki?curid=3337840", "title": "Marina militare dell'Albania", "text": ""}
{"id": "3337841", "revid": "339392", "url": "https://it.wikipedia.org/wiki?curid=3337841", "title": "Marina militare albanese", "text": ""}
{"id": "3337842", "revid": "339392", "url": "https://it.wikipedia.org/wiki?curid=3337842", "title": "Esercito dell'Albania", "text": ""}
{"id": "3337843", "revid": "190231", "url": "https://it.wikipedia.org/wiki?curid=3337843", "title": "Esercito argentino", "text": ""}
{"id": "3337844", "revid": "287204", "url": "https://it.wikipedia.org/wiki?curid=3337844", "title": "Achille Coen", "text": "Biografia.\nNacque da Giuseppe Coen e da Eva Bonaventura, in una famiglia della classe dirigente ebraica. Secondo Piero Treves, non si pu\u00f2 escludere che all'inclinazione di Coen verso la storia \"religiosa\" \u00abcontribuisse la sua coscienza e posizione \"minoritaria\" di ebreo\u00bb.\nStudi\u00f2 prima a Livorno (probabilmente nell'istituto che il padre dirigeva) e poi si iscrisse all'Universit\u00e0 di Pisa per frequentarvi i corsi di lettere, allievo di Domenico Comparetti, di Alessandro D'Ancona e di Pasquale Villari. Dopo la laurea, nel 1868 ottenne l'incarico di insegnante di storia nel Liceo Niccolini di Livorno, e proprio al letterato e politico Giovanni Battista Niccolini dedic\u00f2 il suo primo scritto, esaltandone la scelta romantica e gli ideali patriottici.\nNel 1871 pubblic\u00f2 un'edizione delle \"Nubi\" di Aristofane, corredata del proprio commento, nel quale tiene presente la \"Storia della Grecia\" di George Grote indagando la situazione politica e culturale dell'Atene del V secolo a.C., la figura di Socrate e l'influsso esercitato dalla commedia sull'esito del processo contro il filosofo ateniese.\nPassato poi a insegnare nell'Istituto tecnico di Livorno, nel 1877 pubblic\u00f2 negli \"Annali\" della scuola \"L'abdicazione di Diocleziano\" e l'anno dopo il breve saggio \"Giuseppe Micali e gli studi sulla storia primitiva dell'Italia\", dove riconobbe allo storico livornese il merito di aver rivendicato per primo il valore e l'importanza dell'esperienza etrusca nella storia dell'Italia antica. Chiamato all'Accademia scientifico-letteraria di Milano per insegnarvi storia antica, alla fine del 1878 si trasfer\u00ec nel capoluogo lombardo, dove spos\u00f2 Eleonora Miranda: dei quattro figli, sopravvissero Luisa, una scrittrice per l'infanzia che spos\u00f2 il matematico Federigo Enriques, e Nella, moglie dell'industriale Isaia Levi.\nLa \"Prolusione al corso di storia antica\" mostra il suo interesse per le ricerche sulla formazione e lo sviluppo delle religioni, perseguito nella successiva \"Di una leggenda relativa alla nascita e alla giovent\u00f9 di Costantino Magno\" del 1882, nel quale \u00e8 altres\u00ec debitore, oltre che al maestro Comparetti, al \"Costantino il Grande\" del Jacob Burckhardt. Tale interesse \u00e8 anche all'origine della monografia \"Vezzio Agorio Pretestato\", incentrata sul conflitto religioso in corso nel IV secolo, e della pi\u00f9 tarda \"Persecuzione neroniana dei cristiani\".\nLasci\u00f2 Milano nel 1887 per assumere la cattedra di storia antica all'Istituto di studi superiori di Firenze, dove ebbe allievi, tra gli altri, Corrado Barbagallo, Romolo Caggese, Luigi Castiglioni, Ugo Guido Mondolfo e Gaetano Salvemini. Fino al suo definitivo collocamento a riposo nel 1911, rimase estraneo alle diverse scuole che si erano andate intanto affermando, sia a quella critico-interpretativa di Karl Julius Beloch, sia alla scettica-radicale di Ettore Pais, sia alla scuola materiarialistico-storica di Ettore Ciccotti, sia alla scuola filologica del Gaetano De Sanctis, rimanendo fedele alla sua visione della storia quale sviluppo di ideali etici e religiosi.\nLiberale in politica, il Coen condann\u00f2 tanto la svolta reazionaria della politica italiana di fine secolo, quanto l'impresa coloniale in Libia. Mor\u00ec a Firenze il 6 aprile 1921 e dispose per testamento la distruzione di tutti i suoi manoscritti: and\u00f2 cos\u00ec perduto un suo lavoro sull'imperatore Giuliano. La biblioteca fu donata all'Universit\u00e0 di Firenze."}
{"id": "3337845", "revid": "190231", "url": "https://it.wikipedia.org/wiki?curid=3337845", "title": "Esercito dell'Argentina", "text": ""}
{"id": "3337846", "revid": "266224", "url": "https://it.wikipedia.org/wiki?curid=3337846", "title": "Peugeot 205 T16", "text": ""}
{"id": "3337847", "revid": "190231", "url": "https://it.wikipedia.org/wiki?curid=3337847", "title": "Marina militare dell'Argentina", "text": ""}
{"id": "3337848", "revid": "190231", "url": "https://it.wikipedia.org/wiki?curid=3337848", "title": "Marina militare argentina", "text": ""}
{"id": "3337849", "revid": "1067614", "url": "https://it.wikipedia.org/wiki?curid=3337849", "title": "Albi di Zagor", "text": "Storia editoriale.\nCollana Zenith Gigante.\nDopo essere stata pubblicata nella Collana Lampo, la serie di storie del personaggio Zagor venne ristampata all'interno della seconda serie della Collana Zenith, una collana edita dal 1960 dalle Edizioni Araldo e destinata a ristampare storie di personaggi pubblicati precedentemente nel formato a strisce; il personaggio esord\u00ec a partire dal n. 52 ripresentando fino al n. 116 e sul n. 118 le ristampe delle storie gi\u00e0 pubblicate mentre la prima storia inedita \u00e8 pubblicata sul n. 117. Da allora la collana ha presentato sempre e solo storie inedite del personaggio e per questo motivo la serie regolare del fumetto Zagor ha una doppia numerazione: la prima relativa alla collana Zenith e la seconda relativa al numero di albi del personaggio effettivamente pubblicati. Le due numerazioni differiscono quindi di 51 numeri. Moreno Burattini, sceneggiatore di Zagor e redattore della Sergio Bonelli Editore ne spiega il motivo: \u00ab\"Perch\u00e9 il numero sulla costolina degli albi di Zagor non corrisponde a quello effettivo della serie? Io stesso, prima di scoprirlo, sognavo di trovare su una bancarella i 51 numeri che mi mancavano e di cui non avevo mai visto neppure una copertina. Le avventure di Zagor, lo Spirito con la Scure, personaggio a fumetti creato nel 1961 dallo sceneggiatore Guido Nolitta e dal disegnatore Gallieno Ferri, apparvero inizialmente nel formato a striscia in uso in quegli anni. A partire dal 1965 vennero ristampate negli albi della collana Zenith Gigante, che esisteva gi\u00e0 dal 1960, essendo stata creata per essere una serie \"contenitore\", destinata alla ristampa delle serie a striscia di maggior successo. Prima di Zagor erano stati ristampati altri personaggi (come Hondo, Kociss e Un ragazzo nel Far West). Con il n\u00b0 52 (datato luglio 1965) la collana Zenith inizi\u00f2 a ripubblicare le avventure di Zagor. Tale fu il successo che quando la collana ebbe ristampate tutte le strisce, le nuove storie dello Spirito con la Scure vennero realizzate appositamente per la serie gigante. Ancora oggi gli albi inediti di Zagor proseguono la numerazione Zenith (che \u00e8 pertanto una fra le testate a fumetti pi\u00f9 longeve del mondo). Per\u00f2, dato che il n\u00b0 1 di Zagor corrisponde all'albo Zenith n\u00b0 52, tutte le volte che lo Spirito con la Scure \u00e8 stato ristampato su altre collane (come Zagor Ristampa o Tutto Zagor) si \u00e8 creata una differenza di numerazione pari a 51 albi, cio\u00e8 tutti quelli della collana Zenith non dedicati a Zagor\"\u00bb. I primi 68 albi del personaggio, dalla storia \"Zagor\" a quella intitolata \"Lo spettro\", eccetto le storie \"Odio!\", \"Il Fante di Picche\", \"La citt\u00e0 nascosta\", \"La dea nera\", \"Natale calibro 45\", \"Mohican Jack\", \"L'Arciere Rosso\" e \"Magic-Bat\", contengono storie gi\u00e0 uscite nel formato striscia originariamente pubblicate dal 1961 al 1970. Gli albi sono tutti in bianco e nero esclusi gli Zenith n. 135, il n. 151 (ovvero il centesimo albo del personaggio all'interno della collana Zenith), e suoi multipli come consuetudine della casa editrice (251, 351, 451, 551, 651, corrispondenti ai centenari successivi), oltre al n. 602 (giugno 2011, cinquantennale del personaggio ) e al n. 666, \"Zenith 666\", come omaggio a Tiziano Sclavi sia come ex autore di Zagor (sua creazione l'antagonista che compare nell'albo) che come creatore di Dylan Dog (che festeggiava il trentannale di uscita nelle edicole proprio lo stesso mese dell'uscita dello Zenith 666). L'albo n. 233 del 1980 \u00e8 l'ultimo in cui compare una storia scritta da Guido Nolitta, creatore del personaggio. A partire dal n. 314 \u00e8 presente a pagina 4 una rubrica della posta curata prima da Bonelli e, dopo la morte di questi, da Moreno Burattini. Le copertine sono sempre state realizzate da Gallieno Ferri fino alla sua scomparsa nell'aprile 2016, quando gli \u00e8 subentrato, a partire dal n. 666, Alessandro Piccinelli, gi\u00e0 disegnatore di Tex e che aveva disegnato la storia di Zagor pubblicata negli albi Zenith dal n. 541 al 544.\nElenco albi pubblicati all'interno della collana Zenith Gigante.\nElenco per anno:"}
{"id": "3337850", "revid": "640277", "url": "https://it.wikipedia.org/wiki?curid=3337850", "title": "Mir-2", "text": "Mir-2 fu un progetto di stazione spaziale iniziato nel febbraio 1976 dall'Unione Sovietica. Alcuni dei moduli costruiti per Mir-2 sono stati poi utilizzati per la Stazione Spaziale Internazionale (ISS). Il progetto ha subito molti cambiamenti, ma \u00e8 stato sempre basato sul modulo DOS-8 come blocco di base della stazione spaziale, costruito come un back-up del DOS-7 utilizzato della stazione Mir. Il DOS-8 blocco base \u00e8 stato poi utilizzato come modulo Zvezda della ISS. Il suo design deriva delle stazioni Salyut."}
{"id": "3337851", "revid": "190231", "url": "https://it.wikipedia.org/wiki?curid=3337851", "title": "Guardia costiera dell'Argentina", "text": ""}
{"id": "3337852", "revid": "190231", "url": "https://it.wikipedia.org/wiki?curid=3337852", "title": "Argentine Coast Guard", "text": ""}
{"id": "3337853", "revid": "190231", "url": "https://it.wikipedia.org/wiki?curid=3337853", "title": "Guardia costiera argentina", "text": ""}
{"id": "3337855", "revid": "339392", "url": "https://it.wikipedia.org/wiki?curid=3337855", "title": "Guardia costiera dell'Albania", "text": ""}
{"id": "3337856", "revid": "115902308", "url": "https://it.wikipedia.org/wiki?curid=3337856", "title": "Omurtag di Bulgaria", "text": "Biografia.\nDurante l'anno 814, nell'Impero bulgaro si susseguirono la morte di Krum, i regni effimeri di Dukum e Dicevg ed infine l'ascesa al trono di Omurtag, un figlio di Krum.\nOmurtag stipul\u00f2 ben presto (tra l'814 e l'816) un trattato di pace trentennale con l'imperatore bizantino Leone V l'Armeno. La cessazione delle ostilit\u00e0 con l'Impero bizantino permise al khan bulgaro non solo un vantaggioso scambio di alcuni territori di frontiera, ma soprattutto di concentrare le sue energie nelle frontiere nord-occidentali (dove respinse con successo le campagne di conquista dell'aggressivo Impero carolingio) ed a consolidare l'ordinamento statale interno, riformandone l'amministrazione e cercando di centralizzare il potere nella figura del sovrano sottraendolo all'influente nobilt\u00e0 boiarda.\nQuando, nell'822-823, l'imperatore Michele II l'Amoriano si trov\u00f2 assediato a Costantinopoli dal ribelle Tommaso lo Slavo, Omurtag invi\u00f2 il suo esercito in soccorso dell'antico nemico, attaccando le retrovie degli assedianti e disperdendoli.\nOmurtag \u00e8 commemorato come un grande costruttore: la sua opera pi\u00f9 significativa in tal senso fu la ricostruzione di Pliska, distrutta dai Bizantini nell'811. \u00c8 significativo il fatto che nelle iscrizioni giunte sino a noi, sia lui il pi\u00f9 citato di tutti i sovrani bulgari medievali.&lt;br&gt;\nEgli viene ricordato anche come uno degli ultimi khan bulgari non cristiani: al fine di salvaguardare la fede pagana tradizionale, si accan\u00ec contro le popolazioni cristiane deportate in Bulgaria dai suoi predecessori."}
{"id": "3337862", "revid": "640277", "url": "https://it.wikipedia.org/wiki?curid=3337862", "title": "Stazione spaziale Freedom", "text": "Stazione spaziale Freedom \u00e8 stato il nome dato al progetto della NASA per costruire una stazione spaziale con equipaggio permanente in orbita attorno alla Terra. Anche se approvato dall'allora presidente Ronald Reagan e annunciato nel 1984, Freedom non \u00e8 mai stata costruita e dopo vari tagli, i resti del progetto sono andati a far parte della Stazione spaziale internazionale."}
{"id": "3337872", "revid": "1793900", "url": "https://it.wikipedia.org/wiki?curid=3337872", "title": "Allentown Art Museum", "text": "L'Allentown Art Museum \u00e8 situato ad Allentown, in Pennsylvania, e ospita una collezione di oltre 14.000 opere d'arte e un'importante biblioteca.\nIl museo \u00e8 stato fondato nel 1934 dal pittore impressionista Walter Emerson Baum, con l'esposizione delle opere di artisti locali; in seguito il patrimonio museale \u00e8 stato ampliato con alcune importanti donazioni. Nel 1975 \u00e8 stato trasferito in un nuovo edificio, in cui \u00e8 presente anche una sala progettata da Frank Lloyd Wright, come parte della sua collezione permanente.\nLe collezioni.\nIl museo custodisce una collezione di opere del Rinascimento italiano, donata al museo nel 1961 dalla Samuel H. Kress Foundation. Sono presenti dipinti di Paolo Uccello, Biagio d'Antonio, Giovanni Agostino da Lodi, Giuliano Bugiardini, Lorenzo Lotto (\"San Girolamo penitente\"), Dosso Dossi, Romanino.\nDi particolare interesse \u00e8 la collezione di tessuti, provenienti dai paesi europei, africani e asiatici che si affacciano sul Mediterraneo, che testimoniano le tradizioni e la vita domestica nelle diverse culture.\nL'arte asiatica indiana e tibetana \u00e8 presente con una collezione di sculture e tessuti."}
{"id": "3337876", "revid": "290351", "url": "https://it.wikipedia.org/wiki?curid=3337876", "title": "Cuore d'acciaio", "text": ""}
{"id": "3337877", "revid": "339392", "url": "https://it.wikipedia.org/wiki?curid=3337877", "title": "Folklore italiano", "text": ""}
{"id": "3337879", "revid": "76963", "url": "https://it.wikipedia.org/wiki?curid=3337879", "title": "Generazione del 51", "text": "Generazione del 51 \u00e8 un termine coniato da Crist\u00f3bal Halffter usato per designare un gruppo di compositori spagnoli. Difatti proprio nel 1951 la maggior parte dei membri del gruppo si era diplomato. Inizialmente nacque nel 1958 sotto il nome di \"Nueva M\u00fasica\" e Ram\u00f3n Barce, che ha stilato un primo manifesto del gruppo, ne \u00e8 considerato il capofila. L'intenzione principale era quella di rompere la situazione di isolamento, soprattutto culturale e musicale, in cui la Spagna si ritrovava per via della dittatura franchista (in linea anche con gli avvenimenti in ambito politico); si sent\u00ec, dunque, una comune esigenza di farsi coinvolgere ed influenzare dalla \"nuova\" musica europea, senza per\u00f2 rompere ogni legame con la musica tipicamente spagnola."}
{"id": "3337881", "revid": "73843", "url": "https://it.wikipedia.org/wiki?curid=3337881", "title": "Lago Goillet", "text": "Il lago Goillet (pron. fr. : ) \u00e8 un lago artificiale che si trova sopra Breuil-Cervinia, in Valle d'Aosta.\nToponimo.\nQuesto toponimo si riferisce alla parola \"goille\", che indica in patois valdostano una pozza d'acqua o un piccolo laghetto.\nCaratteristiche.\nLa diga che sbarra il lago \u00e8 stata costruita grazie alla piccola ferrovia che da sopra Les Perr\u00e8res arrivava proprio al lago. Oggi rimangono solo i binari.\nIl lago serve per la produzione di energia idroelettrica e per l'innevamento programmato delle piste (soprattutto della pista Ventina).\nIl fabbricato della CVA presso la diga ospita l'Ecomuseo del Vertice.\nAccesso.\nIl lago si pu\u00f2 raggiungere partendo da Plan Maison (che \u00e8 raggiungibile tramite ovovia) in circa 45 minuti."}
{"id": "3337883", "revid": "729019", "url": "https://it.wikipedia.org/wiki?curid=3337883", "title": "Dario Simion", "text": "Statistiche.\n\"Statistiche aggiornate a giugno 2013.\""}
{"id": "3337885", "revid": "1543377", "url": "https://it.wikipedia.org/wiki?curid=3337885", "title": "Benjamin Millepied", "text": "\u00c8 il ballerino principale del New York City Ballet e coreografo di fama internazionale.\nBiografia.\nMillepied \u00e8 nato a Bordeaux in Francia ed \u00e8 cresciuto a Dakar in Senegal. La sua formazione da ballerino \u00e8 iniziata all'et\u00e0 di 8 anni con sua madre, una ex ballerina di balletto. Tra i 13 e 16 anni ha studiato con Michel Rahn al Conservatorio Nazionale (\"Conservatoire national sup\u00e9rieur de musique et de danse de Lyon\") di Lione.\nCarriera.\nNell'estate del 1992 frequent\u00f2 le lezioni della School of American Ballet (SAB) e torn\u00f2 allo studio a tempo pieno nel 1993 con una borsa di studio del Ministero degli Esteri Francese (\"Bourse Lavoisier\"). Al workshop primaverile della SAB interpret\u00f2 il ruolo principale alla prima di \"2 and 3 Part Inventions\" di Jerome Robbins, ruolo per cui ricevette anche un \"Prix de Lausanne\"\nMillepied si un\u00ec ai ballerini del New York City Ballet nel 1995, venne promosso solista nel 1998 e divenne il ballerino principale nel 2002. Millepied \u00e8 anche coreografo, crea balletti per il City Ballet, per l'American Ballet Theatre e per la sua compagnia personale, Danses Concertantes.\nNel 2009 ha lavorato come coreografo per il film \"Il cigno nero\", un thriller psicologico diretto da Darren Aronofsky, nel cast anche Natalie Portman e Mila Kunis.\nUn paio di mesi di riprese e Millepied si \u00e8 subito trovato dall'altra parte della telecamera come partner di ballo della Portman e della Kunis. Non aveva molte battute, ma quando la rivista \"Details\" gli chiese cosa pensava della recitazione disse: \"Mi ci sono veramente appassionato... Sono rimasto stupito, soprattutto da Natalie, vederla era strabiliante\".\nNel 2013 \u00e8 nominato direttore del Balletto dell'Op\u00e9ra di Parigi.\nVita privata.\nBenjamin ha lasciato la sua convivente, la ballerina Isabella Boylston, quando ha iniziato una relazione con l'attrice Natalie Portman, incontrata mentre lavoravano insieme al film \"Il cigno nero\".\nNel dicembre 2010, Millepied e la Portman hanno confermato il loro fidanzamento; Aleph, il loro primo figlio, \u00e8 nato nel giugno 2011. Il 4 agosto 2012 la coppia si \u00e8 sposata a Big Sur, California, in una cerimonia con rito ebraico. Il 22 febbraio 2017 nasce la seconda figlia Amalia."}
{"id": "3337886", "revid": "122905222", "url": "https://it.wikipedia.org/wiki?curid=3337886", "title": "Qualificazioni al Campionato europeo femminile di pallacanestro 2011", "text": "Il sorteggio dei gironi di qualificazione a EuroBasket Women 2011 si \u00e8 svolto il 16 gennaio 2010.\nLe 18 squadre della Divisione A non ancora qualificate sono state divise in 2 gruppi di 5 squadre e 2 di 4.\nLe prime due classificate di ogni girone si sono qualificate per la fase finale di EuroBasket Women 2011. Le altre squadre parteciperanno a un turno di ripescaggio nel giugno 2011.\nTurno di ripescaggio.\nGruppo A.\nIl girone \u00e8 stato giocato all'MKB Ar\u00e8na di Sopron, in Ungheria.\nGruppo B.\nIl girone \u00e8 stato giocato al PalaMazzola di Taranto, in Italia.\nSpareggio.\nLa Germania si qualifica per il FIBA EuroBasket Women 2011."}
{"id": "3337890", "revid": "599013", "url": "https://it.wikipedia.org/wiki?curid=3337890", "title": "Dag Riisn\u00e6s", "text": "Carriera.\nClub.\nRiisn\u00e6s inizi\u00f2 la carriera con la maglia del Kongsvinger, debuttando nella massima divisione norvegese il 15 maggio 1989, nella sconfitta per uno a zero in casa del Troms\u00f8. Il 25 maggio segn\u00f2 la prima rete, contribuendo quindi al pareggio casalingo per due a due contro il Rosenborg. Rimase in squadra fino al termine della Tippeligaen 1994.\nNel 1995, infatti, pass\u00f2 al V\u00e5lerenga. Esord\u00ec il 22 aprile, giocando da titolare nel successo per due a zero in casa dello Stab\u00e6k. Sigl\u00f2 la prima marcatura il 18 giugno, nel successo per tre a uno sul Brann.\nFu in squadra anche nella Tippeligaen 1996, quando il V\u00e5lerenga arriv\u00f2 al penultimo posto finale e retrocesse. Nella stagione 1997 fu tra i protagonisti della vittoria in campionato (e conseguente promozione) e del successo finale nella Coppa di Norvegia. La stagione seguente, cos\u00ec, debutt\u00f2 anche nella Coppa delle Coppe 1998-1999.\nAl termine della Tippeligaen 2000, annunci\u00f2 di non aver trovato l'accordo per rinnovare il suo contratto con il V\u00e5lerenga. Aggiunse anche di aver ricevuto offerte da H\u00f8nefoss, HamKam e Kongsvinger, ma di averle rifiutate. Si ritir\u00f2 cos\u00ec dal calcio giocato."}
{"id": "3337892", "revid": "287204", "url": "https://it.wikipedia.org/wiki?curid=3337892", "title": "I draghi di Babele", "text": "I draghi di Babele (\"The Dragons of Babel\") \u00e8 un romanzo di Michael Swanwick, pubblicato negli Stati Uniti nel 2008. Appartiene alla saga chiamata \"I draghi del ferro e del fuoco\" insieme a \"La figlia del drago di ferro\".\nTrama.\nAll'alba, il cielo \u00e8 solcato da draghi biomeccanici, che si stanno dirigendo verso le artiglierie di Avalon per bombardarle. Will, invece di nascondersi come gli altri abitanti del suo villaggio, decide di assistere allo spettacolo. All'improvviso, un basilisco attacca l'ultimo drago della formazione. \nDopo qualche giorno quel drago, uscito dal bosco, riesce a recarsi sino al villaggio. \u00c8 stato quasi distrutto e ora \u00e8 ridotto a una carcassa gravemente danneggiata. Nonostante ci\u00f2, potendo ancora distruggere il villaggio, si autoproclama re. Il drago necessita poi di un assistente e Will viene scelto per questo ruolo."}
{"id": "3337898", "revid": "767487", "url": "https://it.wikipedia.org/wiki?curid=3337898", "title": "Fed Cup 2011 Zona Euro-Africana Gruppo I - Playoffs", "text": "I playoffs della zona Euro-Africana Gruppo I nella Fed Cup 2011 rappresentano la fase finale della zona Euro-Africana, successiva ad un turno preliminare disputato da 15 nazionali suddivise in 4 gruppi da quattro squadre ciascuno, con un gruppo da tre. A tali playoffs prendono parte tutte e 15 le squadre, con un obiettivo diverso a seconda della posizione raggiunta nel loro girone durante la fase precedente. L'obiettivo massimo, ovvero la promozione al Gruppo Mondiale II (una sorta di serie B, laddove il Gruppo I della zona Euro-Africana rappresenterebbe la terza serie) se lo disputano le quattro squadre classificatesi al primo posto nei loro rispettivi gironi (nella fattispecie, Svizzera per il gruppo A, Polonia per il B, Bielorussia per il C, Paesi Bassi per il D). Ciononostante, la vittoria in questa fase non garantisce loro la promozione matematica, bens\u00ec soltanto la partecipazione ad un ulteriore spareggio da disputare contro le ultime della categoria superiore. Le vincitrici di questo ulteriore spareggio avranno finalmente il diritto di partecipare al Gruppo Mondiale II nel 2012.\nLe seconde classificate (Regno Unito, Israele, Croazia, Romania) lottano meramente per la statistica (per i posti compresi fra il 5\u00b0 e l'8\u00b0), cosiccome le terze (Lussemburgo, Austria, Ungheria, per i posti dal 9\u00b0 all'11\u00b0). A tal proposito \u00e8 da precisare che la terza del gruppo A, l'unico gruppo con tre sole squadre, partecipa agli spareggi per la retrocessione e per questo non viene considerata una terza classificata.\nLe ultime di ciascun girone (Danimarca, Bulgaria, Grecia, Lettonia) lottano invece per la permanenza nel Gruppo I della zona Euro-Africana, ed evitare quindi la retrocessione alla quarta serie, costituita dal Gruppo II della zona Euro-Africana.\nL'unica nazione a non disputare alcuno spareggio \u00e8 l'Ungheria, terza nel Pool D. A causa del numero dispari di squadre, infatti, le terze in classifica risultano essere solo tre, pertanto si \u00e8 deciso di assegnare direttamente alla migliore terza (l'Ungheria per differenza set) il 9\u00ba posto finale. Lussemburgo e Austria, pertanto, si sfidano per il 10\u00ba-11\u00ba posto."}
{"id": "3337900", "revid": "60848", "url": "https://it.wikipedia.org/wiki?curid=3337900", "title": "Carmela Remigio", "text": "Biografia.\nInizia a studiare violino all'et\u00e0 di cinque anni e dopo alcuni anni intraprende lo studio del canto presso l'Accademia Musicale Pescarese con il baritono Aldo Protti. Dopo essersi diplomata si perfeziona con Leone Magiera. Nel 1992 si aggiudica il primo premio del concorso vocale \"Luciano Pavarotti International Voice Competition\" di Filadelfia. Debutta diciannovenne al Teatro Massimo Vittorio Emanuele di Palermo in \"Alice\" di Giampaolo Testoni. Erede della migliore tradizione vocale italiana, a partire dal 1997 canta con Luciano Pavarotti in oltre settanta concerti in tutto il mondo: Royal Albert Hall di Londra, Parigi, Carnegie Hall di New York, Miami, Dublino, Beirut, Seoul, Bucarest, Hochland.\nDopo le prime scritture in ruoli del repertorio barocco - che le permette di maturare la cura per la parola \u2013 si dedica con passione alle opere di Mozart, cantandone tutti i maggiori ruoli da protagonista: \"Le nozze di Figaro\" (Contessa e Susanna), \"Cos\u00ec fan tutte\" (Fiordiligi), \"La clemenza di Tito\" (Vitellia), \"Idomeneo\" (Elettra e Ilia), \"Il flauto magico\" (Pamina). Ha interpretato oltre quattrocentocinquanta recite del \"Don Giovanni\", sia nei panni di Donna Elvira sia in quelli di Donna Anna, parte, quest'ultima, che le ha dato l\u2019opportunit\u00e0 di collaborare con Peter Brook e con Claudio Abbado, con cui ha inciso, giovanissima, una prestigiosa edizione discografica del capolavoro di Mozart per Deutsche Grammophon (1998).\nHa collaborato con importanti direttori come Antonio Pappano, Lorin Maazel, Riccardo Chailly, Myung-Whun Chung, Jeffrey Tate, Daniele Gatti, Daniel Harding, Gustavo Dudamel, Gianandrea Noseda, Juraj Val\u010duha, John Neal Axelrod, Roberto Abbado, Michel Plasson, Eliahu Inbal, Kent Nagano, Rinaldo Alessandrini, Fabio Luisi, Michele Mariotti e lavorato con importanti firme del panorama teatrale mondiale, quali David McVicar, Graham Vick, Pier Luigi Pizzi, Federico Tiezzi, Karole Armitage, Mario Martone, Luca Ronconi, Damiano Michieletto, Robert Wilson e il gi\u00e0 citato Peter Brook. \nIl debutto in parti verdiane come Alice nel \"Falstaff\" (sotto la direzione di Claudio Abbado e Lorin Maazel al Festival di Salisburgo), Desdemona in \"Otello\", la \"Messa da Requiem\", Amelia in \"Simon Boccanegra\", e Violetta ne \"La traviata\", le spalanca nuovi orizzonti nel repertorio romantico e nuove possibilit\u00e0 di perfezionare la vocalit\u00e0 e l\u2019interpretazione scenica.\nIl suo repertorio abbraccia anche opere di Puccini come \"La boh\u00e8me\" (Mim\u00ec) e \"Turandot\" (Li\u00f9), di Donizetti, di cui ha interpretato Amelia in Elisabetta al castello di Kenilworth e per intero il \u201cCiclo delle tre regine Tudor\u201d (\"Maria Stuarda\", \"Roberto Devereux\" e \"Anna Bolena\") e di Rossini come L'inganno felice, Maometto secondo, Il viaggio a Reims, Mos\u00e8 in Egitto.\nTra gli altri ruoli ha interpretato Norma al Teatro Petruzzelli di Bari, Adalgisa al fianco di Mariella Devia, Micaela (\"Carmen\") e Cleopatra (\"Giulio Cesare\") al Teatro Carlo Felice di Genova, Marguerite (\"Faust\") al Teatro Verdi di Trieste, Malwina (\"Der Vampyr\" di Marschner) al Teatro Comunale di Bologna, Alceste al Teatro La Fenice di Venezia, Euridice (\"Orfeo ed Euridice\") al Teatro San Carlo di Napoli.\nCarmela Remigio ha anche esteso con curiosit\u00e0 il proprio repertorio, cimentandosi in ruoli come Tatiana in \"Evgenij Onegin\" di \u010cajkovskij \u2013 unica cantante italiana nella storia dopo Mirella Freni - al Teatro San Carlo di Napoli, Anne Trulove in \"The Rake\u2019s Progress\" di Stravinskij al Teatro Massimo di Palermo e al Teatro La Fenice di Venezia con la regia di Damiano Michieletto, Miranda ne \"La donna serpente\" di Alfredo Casella al Teatro Regio di Torino, Suzel in \"L'amico Fritz\" di Pietro Mascagni e Nedda in \"Pagliacci\" di Ruggero Leoncavallo.\nSi esibisce sia nel repertorio operistico sia in quello da camera \u2013 sacro e profano - nei principali teatri, festival musicali e sale da concerto in Italia e all\u2019estero: il Teatro alla Scala di Milano, il Festival di Salisburgo, la Royal Opera House di Londra, il Teatro San Carlo di Napoli, lo Sferisterio Opera Festival di Macerata, il Teatro Comunale di Bologna, il Rossini Opera Festival di Pesaro, il Teatro dell'Opera di Roma, il Festival di Aix-en-Provence, il Teatro la Fenice di Venezia, il Teatro Regio di Torino, il Teatro Massimo di Palermo, il Teatro Petruzzelli di Bari, La Monnaie di Bruxelles, Festival della Valle d\u2019Itria di Martina Franca, Walt Disney Concert Hall di Los Angeles, nonch\u00e9 a Losanna, Tokyo, Trieste, Lugano, Firenze, Los Angeles, Parigi. \nTra le sue incisioni discografiche sono di particolare rilievo le due edizioni di \"Don Giovanni\" (Donna Anna), una diretta da Claudio Abbado (Deutsche Grammophon) e l\u2019altra da Daniel Harding (Virgin), lo \"Stabat Mater\" di Rossini con la direzione di Gianluigi Gelmetti (Agor\u00e0), \"Arie Sacre Verdiane\" con la direzione di Myung-Whun Chung (Deutsche Grammophon), un doppio CD dal titolo \"Arias\" (Universal-Decca) dedicato a Tosti e a Rossini.\nArtista di livello internazionale, ha portato lustro alla citt\u00e0 di Pescara e all'Abruzzo. Per questo \u00e8 stata insignita del \"Ciatt\u00e8 d'oro\", la massima onorificenza della citt\u00e0, nominata \u201cAmbasciatore d'Abruzzo nel mondo\u201d e insignita dell'\"Ordine della Minerva\" dall'\"Universit\u00e0 degli Studi Gabriele d'Annunzio\" per unanime consenso dell\u2019Autorit\u00e0 Accademica dell'Ateneo teatino con le seguenti motivazioni \"per la sua straordinaria musicalit\u00e0, per le sue indubbie doti attoriali, per la sua capacit\u00e0 di spendersi sempre con rinnovata energia nei ruoli a lei pi\u00f9 abituali - come non ricordare le 400 repliche del capolavoro mozartiano Don Giovanni festeggiate l'estate scorsa al Festival di Salisburgo - ma anche per la sua abilit\u00e0 di sapersi misurare con personaggi pi\u00f9 moderni, come quelli delle opere di Casella e Stravinski. La sua voce ampia e di fascinoso timbro scuro, capace di una fantastica tavolozza di colori, di chiaroscuri e rigore stilistico, assieme ad un\u2019interpretazione del personaggio frutto di una raffinata e appassionata teatralit\u00e0, ha testimoniato la grande tradizione belcantistica italiana ovunque nel mondo. Il soprano Carmela Remigio ha portato lustro alla sua terra di origine nei principali Teatri e nei pi\u00f9 importanti Festival musicali dei cinque continenti\". Nel 2016 \u00e8 stata insignita del prestigioso \"Premio Abbiati\" dall\u2019Associazione Critici Musicali italiani, per \u201ctecnica, musicalit\u00e0, convincente gioco scenico che le permettono di fornire prove di indubbio valore, sostenute dall'adeguata conoscenza dello stile di ogni partitura\u201d. Nell\u2019agosto 2016 ha anche raggiunto il record delle 450 recite del \"Don Giovanni\", di cui ha interpretato ancora una volta il ruolo di Donna Anna al Festival di Salisburgo.&lt;br&gt;\nCon il debutto nel ruolo del titolo di \"Anna Bolena\" al Teatro Gaetano Donizetti di Bergamo, inizia una stretta collaborazione il neonato Donizetti Opera Festival. Nel 2017 si esibisce nel Requiem alla Basilica di Santa Maria Maggiore.Nel 2018 \u00e8 Amelia in \"Il castello di Kenilworth\" e nel 2019 la protagonista di \"Lucrezia Borgia\", andate in scena al Teatro Sociale. Nel 2020 debutta il ruolo di Antonina in \"Belisario\" nel Teatro Donizetti restaurato. Nel 2021 \u00e8 la prima interprete a riprendere il ruolo del titolo di \"Medea in Corinto\" di Mayr nella seconda versione dell'opera concepita dallo stesso compositore per il Teatro Sociale esattamente duecento anni prima.\n&lt;br&gt;Dal 2018 partecipa a tutte le edizioni del Festival della Valle d'Itria di Martina Franca: nel 2018 \u00e8 Armida nel \"Rinaldo\" di H\u00e4ndel nella versione napoletana del 1718 arrangiata da Leonardo Leo; nel 2019 \u00e8 la protagonista di \"Ecuba\" di Manfroce; l'anno successivo torna debuttando nel ruolo del titolo di \"Ariadne auf Naxos\", allestita nella versione originaria del 1912 in un atto solo, che segue la traduzione italiana di Quirino Principe. Nel 2021 \u00e8 interprete del ruolo del titolo di \"Griselda\" di Alessandro Scarlatti."}
{"id": "3337903", "revid": "38332272", "url": "https://it.wikipedia.org/wiki?curid=3337903", "title": "Ben e jerry", "text": ""}
{"id": "3337913", "revid": "106456", "url": "https://it.wikipedia.org/wiki?curid=3337913", "title": "Battista Antonelli", "text": "Biografia.\nAntonelli nacque a Gatteo in Romagna, ed entr\u00f2 al servizio di Filippo II di Spagna nel 1570, lavorando con il fratello maggiore Giovanni Battista su progetti a Orano, Algeria e in Spagna.\nNel 1581 il re di Spagna commission\u00f2 a Battista Antonelli la costruzione di una fortezza lungo lo Stretto di Magellano, per proteggere tale corsia vitale per i traffici marittimi dagli attacchi dei corsari inglesi. Il progetto, sotto il comando di Pedro Sarmiento de Gamboa e Diego Flores Valdez, fu un completo fallimento, risultando una soluzione di breve durata, in seguito chiamata Puerto Hambre.\nBattista Antonelli torn\u00f2 in Spagna, malato e deluso. Si convinse, tuttavia, a prendere un secondo incarico e nel 1586, costru\u00ec le fortificazioni per la citt\u00e0 di Cartagena de Indias, in Colombia. Utilizzando la pi\u00f9 aggiornata tecnologia militare del tempo, disegn\u00f2 le difese della citt\u00e0, il castello di San Felipe de Barajas, il forte di San Sebasti\u00e1n de Pastelillo, il forte di San Fernando e, a Porto Rico, il Forte San Felipe del Morro.\nAntonelli poi raggiunse Panama dove raccomand\u00f2 l'abbandono dell'insediamento di Nombre de Dios in favore di Portobello.\nA Panam\u00e1 la Vieja, presso la costa del Pacifico, svilupp\u00f2 un piano per una fortificazione della citt\u00e0, che non fu mai realizzato. Egli poi si imbarc\u00f2 per Cuba dove presso L'Avana disegn\u00f2 le fortificazioni che culminano nella fortezza del Castello del Morro.\nDopo diversi viaggi soprattutto nei Caraibi, Battista Antonelli si stabil\u00ec in Spagna, lavorando su rocche e fortezze come a Gibilterra e altrove. Mor\u00ec a Madrid nel 1616."}
{"id": "3337918", "revid": "1967683", "url": "https://it.wikipedia.org/wiki?curid=3337918", "title": "Joaquim de Almeida", "text": "Ha lavorato come attore in Europa, Stati Uniti, Germania, Brasile, Messico ed Argentina. All'et\u00e0 di 18 anni, dopo aver frequentato due anni di scuola di teatro al Conservatorio di Lisbona, il conservatorio viene chiuso a causa della Rivoluzione dei garofani del 1974. De Almeida si trasferisce quindi per un anno a Vienna e nel 1976 a New York, dove studia presso l'Istituto di film e teatro di Lee Strasberg, istituto frequentato da attori come Robert De Niro, Al Pacino ed Angelina Jolie.\nCarriera.\nDopo aver calcato per alcuni anni la scena teatrale, il suo esordio cinematografico avviene nel film \"Executor\" del 1982. Ma il suo primo ruolo significativo, e prima apparizione in un film americano, lo ottiene nel 1983 nella pellicola \"Il console onorario\" accanto a Michael Caine, Richard Gere e Bob Hoskins. Qualche anno dopo recita in un film dei fratelli Taviani \"Good Morning Babilonia\", film d'apertura del Festival del cinema di Cannes del 1987. Negli anni seguenti appare in parecchie pellicole. Nel 1994 \u00e8 diretto dal regista Phillip Noyce in \"Sotto il segno del pericolo\" dove interpreta un ex colonnello cubano, antagonista di Harrison Ford e Willem Dafoe. Nello stesso anno interpreta la parte di un italiano nel film \"Only You - Amore a prima vista\". Nel 1995 lo troviamo accanto ad Antonio Banderas e Salma Hayek nell'action thriller \"Desperado\". Nello stesso anno \u00e8 con Marcello Mastroianni e Daniel Auteuil in \"Sostiene Pereira\". Sempre nel 1995 vince il Golden Globe portoghese per la sua interpretazione nel dramma \"Adamo ed Eva\". Vince lo stesso premio nel 1997 e nel 2001. Sempre nel 2001 interpreta il ruolo dell'ammiraglio Juan Miguel Piquet, comandante della flotta NATO nel film \"Behind Enemy Lines - Dietro le linee nemiche\". Nel 2004 partecipa alla terza stagione della serie americana \"24\", mentre nel 2007 interpreta Michael nel film vincitore del premio Oscar \"La cucina\". L'anno dopo interpreta il presidente Ren\u00e9 Barrientos nel film biografico \"Che - Guerriglia\". Appare anche nel dramma \"The Burning Plain - Il confine della solitudine\" con Kim Basinger e Charlize Theron. Nel 2011 interpreta un uomo d'affari corrotto nel quinto film della serie \"Fast and Furious\".\nDoppiatori italiani.\nNelle versioni in italiano dei suoi film, \u00e8 stato doppiato da:\nCome doppiatore, \u00e8 sostituito da:"}
{"id": "3337919", "revid": "767487", "url": "https://it.wikipedia.org/wiki?curid=3337919", "title": "Espen Haug", "text": "Carriera.\nGiocatore.\nClub.\nHaug inizi\u00f2 la carriera con la maglia dello Str\u00f8mmen. Rimase in squadra fino al termine del 1992, quando pass\u00f2 al V\u00e5lerenga. Rest\u00f2 nel club di Oslo fino al 1999, vincendo la Coppa di Norvegia 1997 e segnando anche una rete nella finale contro lo Str\u00f8msgodset. L'anno seguente partecip\u00f2, cos\u00ec, alla Coppa delle Coppe 1998-1999.\nNel 1999 si trasfer\u00ec al Lyn. Esord\u00ec il 13 giugno 1999, giocando da titolare nella sconfitta per quattro a tre contro lo Haugesund. Il 30 giugno 1999 segn\u00f2 la prima rete per il nuovo club, seppure nell'edizione stagionale della Coppa di Norvegia: fu sua infatti la rete del momentaneo vantaggio per tre a due sul Bod\u00f8/Glimt, nei tempi supplementari (il Lyn vinse poi l'incontro per quattro a due). Per la prima rete in campionato, invece, dovette attendere il 18 luglio: contribu\u00ec infatti al successo per sei a zero sul Bryne.\nNel 2002 fu ingaggiato dallo HamKam, all'epoca militante nella Adeccoligaen. Debutt\u00f2 il 14 aprile dello stesso anno, nel pareggio per due a due contro lo \u00d8rn-Horten. Segn\u00f2 il primo gol il 5 maggio, nella sconfitta per tre a uno in casa del Tollnes.\nRimase in squadra fino al 2006, quando fu ceduto allo H\u00f8nefoss. Gioc\u00f2 il primo incontro per il nuovo club il 23 luglio, quando sostitu\u00ec Umaru Bangura nel successo per sei a zero sul Follo. Segn\u00f2 il primo gol in data 13 agosto, nel quattro a uno inflitto al Bryne. Si ritir\u00f2 alla fine del campionato 2007.\nAllenatore.\nDopo il ritiro, Haug divent\u00f2 l'allenatore del Dr\u00f8bak/Frogn. Ricopr\u00ec questo incarico fino al 2009."}
{"id": "3337923", "revid": "831312", "url": "https://it.wikipedia.org/wiki?curid=3337923", "title": "Milano-Sanremo 1997", "text": "La Milano-Sanremo 1997, ottantottesima edizione della corsa e valida come evento d'apertura della Coppa del mondo di ciclismo su strada 1997, fu disputata il 22 marzo 1997, per un percorso totale di 294 km. Fu vinta dal tedesco Erik Zabel, al traguardo con il tempo di 6h57'47\" alla media di 42.223 km/h.\nPartenza a Milano con 196 corridori di cui 165 portarono a termine il percorso.\nResoconto degli eventi.\nSi arriv\u00f2 all'ultimo chilometro con un gruppo di 40 unit\u00e0, Alberto Elli anticip\u00f2 i velocisti e part\u00ec lungo ai 400 metri, l'unico in grado di rimontarlo ai 50 metri dal traguardo fu Zabel, alle loro ruote chiuse terzo Biagio Conte."}
{"id": "3337929", "revid": "729019", "url": "https://it.wikipedia.org/wiki?curid=3337929", "title": "Centrale idroelettrica di Andonno-Roccavione", "text": "La centrale idroelettrica di Andonno-Roccavione \u00e8 situata nel comune di Roccavione, in provincia di Cuneo (Piemonte).\nCaratteristiche.\nSi tratta di una centrale a serbatoio, che sfrutta le acque accumulate nel serbatoio di Piastra, alimentato da due canali che raccolgono le acque dei torrenti Boussdet e Laitus e del torrente Gesso della Valletta. \nLe acque sono successivamente restituite al torrente Gesso da un bacino di demodulazione.\nI macchinari consistono in due gruppi con turbine Francis ad asse verticale."}
{"id": "3337931", "revid": "547034", "url": "https://it.wikipedia.org/wiki?curid=3337931", "title": "Flash Crash", "text": "Il crollo del 6 maggio 2010 (detto anche \"Flash Crash\") \u00e8 stato un improvviso crollo dell'indice Dow Jones, della borsa valori di New York, avvenuto tra le 14:42 e le 15:07 ora locale.\nDescrizione dell'accaduto.\nLa giornata di contrattazioni era stata negativamente influenzata da cattive notizie sul diffondersi della crisi greca nella zona euro e per tutta la mattina i listini delle borse americane avevano presentato segno meno. Alle 14:42 del pomeriggio gli indici Dow Jones, S&amp;p500 e Nasdaq hanno iniziato velocemente a perdere punti, arrivando a perdere oltre il 9%, per poi chiudere la seduta con perdite consistenti nell'ordine del 3% circa ma comunque lontane dai minimi toccati pochi minuti prima.\nNuovi regolamenti SEC.\nNei giorni immediatamente successivi al crollo, la Securities and Exchange Commission (SEC) ha introdotto nuove regole che contenevano degli \"interruttori automatici\" alle contrattazioni. Le nuove disposizioni bloccano gli scambi di borsa nel caso si verifichino repentine variazioni nelle quotazioni superiori alla soglia del 10% nell'arco di 5 minuti.\nLe indagini delle autorit\u00e0 di borsa.\nDopo quasi cinque mesi di indagini, la SEC e la Commodity Futures Trading Commission (CFTC) hanno presentato una relazione congiunta il 30 settembre 2010 denominata \"Findings Regarding the Market Events of May 6, 2010\", in cui \u00e8 raccolta ed evidenziata la sequenza di eventi che ha portato al cosiddetto \"Flash Crash\". La relazione ha presentato il ritratto di un mercato estremamente frammentato e fragile, in cui una singola transazione di grandi dimensioni generata da un software di negoziazione ad alta frequenza della Waddell &amp; Reed Financial ha causato una forte variazione nel prezzo delle azioni. L'ordine avrebbe riguardato una quantit\u00e0 insolitamente grande di contratti futures E-mini S&amp;P 500, che - per effetto della massiccia presenza di algoritmi di negoziazioni ad alta frequenza - ha immediatamente allargato a tutto il listino gli effetti dell'operazione, causando una sensibile e veloce perdita di valore della borsa."}
{"id": "3337942", "revid": "729019", "url": "https://it.wikipedia.org/wiki?curid=3337942", "title": "Centrale idroelettrica di Anzuno", "text": "La centrale di Anzuno \u00e8 situata nel comune di Domodossola, nella provincia del Verbano-Cusio-Ossola, in Piemonte.\nCaratteristiche.\nSi tratta di una centrale ad acqua fluente, equipaggiata con un singolo gruppo turbina/alternatore, con turbina Pelton ad asse orizzontale."}
{"id": "3337944", "revid": "123008010", "url": "https://it.wikipedia.org/wiki?curid=3337944", "title": "Campionato mondiale di pallavolo femminile Under-18 2001", "text": "Il VII campionato mondiale pre-juniores di pallavolo femminile si \u00e8 svolto dal 22 al 30 settembre 2001 a Pola e Fiume, in Croazia. Alla competizione hanno partecipato 16 squadre nazionali pre-juniores e la vittoria finale \u00e8 andata per la prima volta alla Cina.\nPodio.\nCampione.\nCina(Primo titolo)\nSecondo posto.\nBrasile\nTerzo posto.\nPolonia"}
{"id": "3337945", "revid": "1805885", "url": "https://it.wikipedia.org/wiki?curid=3337945", "title": "Nick Peterson", "text": "Biografia.\nNick Peterson, noto con gli pseudonimi Virtual Alien e Old Nick, nasce nel 1973 a Perth Scozia. Durante la sua carriera di cantante e compositore musicale, cominciata nel 1987 all'et\u00e0 di soli 14 anni, incide diversi album tra cui \"War of Love\", \"King of the World\", \"Old Nick\".\nCarriera.\nCome regista ha diretto il suo primo lungometraggio nel 1997 e da allora ha cominciato a scrivere e dirigere altri 12 tra film e documentari (\"Una storia scritta sui muri di Londra\", \"E.s.t.\" show televisivi, \"Bruciando dall'interno\", \"Speed of Ligtht\", \"Dentro e fuori dal pianeta terra\"...)."}
{"id": "3337947", "revid": "830939", "url": "https://it.wikipedia.org/wiki?curid=3337947", "title": "Ernesto Halffter", "text": "Era rispettivamente fratello e zio di Rodolfo e Crist\u00f3bal Halffter, altri due importanti compositori.\nBiografia.\nA 13 anni inizia a comporre musica per pianoforte, ma solo quando un critico invier\u00e0 una copia del suo trio per archi \"Homenajes\" (1922) a Manuel de Falla, il suo nome inizia ad uscire fuori; de Falla rimane colpito da Halffter tanto da concedergli anche delle lezioni. Ad ogni modo la loro diventa una lunga e fruttuosa amicizia, e fu proprio Halffter ad essere chiamato a completare \"Atlantida\" opera lasciata incompiuta alla morte del compositore spagnolo (1947). Il Maestro termin\u00f2 l'opera durante il suo biennale soggiorno a Belgirate, pittoresca localit\u00e0 sul Lago Maggiore, gi\u00e0 tanto amata dall'Ottocento in poi da scrittori, poeti, pittori provenienti da tutta Europa. Altra importante e fruttuosa amicizia artistica fu quella con Salvador Dal\u00ed, che nel 1974 commission\u00f2 ad Halffter di scrivere un brano per celebrare l'inaugurazione del Museo Dal\u00ed. Ricordato anche per aver scritto musica da film (che gli valse anche una nomination all'oscar nel 1967 con \"L'amore stregone\"). Tra i suoi allievi ricordiamo \"Vicente Asencio\" e \"Ann-Elise Hannikainen\". Ha fatto parte del \"Grupo de los Ocho\" (generazione del '27)."}
{"id": "3337954", "revid": "319329", "url": "https://it.wikipedia.org/wiki?curid=3337954", "title": "Ariostea-Oece", "text": ""}
{"id": "3337957", "revid": "339392", "url": "https://it.wikipedia.org/wiki?curid=3337957", "title": "Santini-Conti-Galli", "text": ""}
{"id": "3337959", "revid": "339392", "url": "https://it.wikipedia.org/wiki?curid=3337959", "title": "Santini-Krups-Conti-Galli", "text": ""}
{"id": "3337960", "revid": "729019", "url": "https://it.wikipedia.org/wiki?curid=3337960", "title": "Abakada", "text": "L'abakada \u00e8 un alfabeto latino indigenizzato della lingua tagalog delle Filippine.\nL'alfabeto, che contiene 20 lettere, fu creato da Lope K. Santos nel 1940.\nL'alfabeto fu adottato ufficialmente dalla Commissione sulla lingua filippina (in filippino \"Surian ng Wikang Pambans\u00e2\") per essere usato come alfabeto per la lingua nazionale basata sul tagalog (\"Wikang Pambans\u00e2 na Batay sa Tagalog\"), altrimenti nota come \u201clingua nazionale\u201d (filippino: \"Wikang Pambans\u00e2\").\nStoria.\nDurante l'era pre-ispanica, l'antico tagalog era scritto usando l'alfabeto kawi o il baybayin. Il dr. Jos\u00e9 Rizal, l'eroe nazionale delle Filippine, sugger\u00ec inizialmente di indigenizzare l'alfabeto delle lingue filippine sostituendo le lettere\"C\" e \"Q\" con \"K\".\nBasato sulla proposta di indigenizzazione di Rizal, l'abakada divenne l'alfabeto della lingua tagalog e infine fu adottato dalle altre lingue delle Filippine, compreso, ma non limitato, il cebuano, l'hiligaynon e il kapampangan.\nAttualmente, tutte le lingue delle Filippine potrebbero essere scritte usando l'alfabeto filippino moderno, che comprende tutte le lettere dell'alfabeto abakada."}
{"id": "3337963", "revid": "339392", "url": "https://it.wikipedia.org/wiki?curid=3337963", "title": "Selca-Conti-Ciclolinea", "text": ""}
{"id": "3337971", "revid": "89688", "url": "https://it.wikipedia.org/wiki?curid=3337971", "title": "Shimotsuma monogatari", "text": ""}
{"id": "3337975", "revid": "767487", "url": "https://it.wikipedia.org/wiki?curid=3337975", "title": "Torres dels Serrans", "text": "Le Torres dels Serrans sono una delle dodici porte che si aprivano nelle antiche mura della citt\u00e0 di Valencia. \nLe Torres dels Serrans sono costruite in stile gotico valenzano e il loro nome sembra derivare dal fatto che si trovassero a nord-ovest del centro storico e per questo motivo erano il passaggio naturale per le strade che conducevano a Los Serranos. Tuttavia, vi \u00e8 un'altra teoria che farebbe derivare il nome dalla famiglia pi\u00f9 importante che abitava nella strada.\nLe Torres dels Serrans sono uno dei monumenti meglio conservati di Valencia e, insieme alle Torres de Quart, sono le uniche porte sopravvissute dopo l'abbattimento delle mura avvenuto nel 1865."}
{"id": "3337981", "revid": "531590", "url": "https://it.wikipedia.org/wiki?curid=3337981", "title": "Fratelli di Test", "text": "Fratelli di Test \u00e8 stato un quiz di Rai 1 prodotto da Magnolia Tv e presentato da Carlo Conti. In diretta da Cinecitt\u00e0, la prima edizione \u00e8 andata in onda per sei puntate, il sabato sera, dal 13 gennaio al 23 febbraio 2007. Il 18 marzo 2011, in occasione dei 150 anni dell'unit\u00e0 d'Italia, \u00e8 andata in onda una puntata speciale del quiz.\nIl format.\nIl programma \u00e8 l\u2019adattamento italiano del format inglese di successo \"Test the Nation\", il quiz mette alla prova gli italiani per quanto riguarda la preparazione culturale, la conoscenza, il senso di appartenenza al loro Paese. Si tratta di un gioco interattivo, che coinvolge sia il pubblico in studio che da casa: con un semplice sms, i telespettatori possono rispondere alle domande dei 40 test proposti dal sociologo Renato Mannheimer. In studio \u00e8 pronta a rispondere anche una squadra di vip, di volta in volta diversa. Ad affiancare Carlo Conti, nell'edizione 2007, Alessia Ventura, Nino Frassica e Andrea Agresti.\nLe sei puntate.\nQuesti i temi proposti nelle sei puntate dell'edizione 2007:\nGli ospiti invitati a rispondere alle domande di Conti sono stati:\nPrima puntata:\nVincitore: Davide Van de Sfroos (cantante)\nSeconda puntata:\nVincitore: Maurizio Costanzo (conduttore e giornalista)\nTerza puntata:\nVincitore: Alexia (cantante)\nQuarta puntata:\n Vincitore: Enzo Jannacci (cantante)\nQuinta puntata (gli ospiti sono stati gli stessi della seconda)\nVincitore: Lorella Landi (conduttrice)\nFinale:\nNella finale gli ospiti sono ripresi da vecchie puntate e sono:\nVincitore: Ignazio La Russa (ministro della difesa)\nPuntata speciale.\nQuesto il tema proposto nella puntata dell'edizione 2011, in occasione dei festeggiamenti sui 150 dell'unit\u00e0 d'Italia:\nFra gli ospiti chiamati a rispondere alle domande di Conti: Stefania Sandrelli, Daniele Pecci, Nino Frassica, Gabriella Pession, Martina Colombari, Giancarlo Magalli, Piero Mazzocchetti.\nLa redazione.\nLe domande proposte nei test sono ideate e curate da un team di autori di Magnolia Tv: Emanuele Giovannini, Mario D'Amico, Leopoldo Siano, Umberto Sebastiano, Magda Geronimo, Francesco Ricchi, Massimo Manganaro, Elisabetta Costantini, Giulia Arcovito, Valentina Congiunti, Flavio De Giovanni, Alice Giusti, Camilla Guidi, Giulia Guidi, Carolina Martellino, Sara Nicotera, Alessandra Pagliacci, Raffaella Polti, Silvia Tomassetti, Francesca Remorini, Angelo Santoro, Armando Vertorano."}
{"id": "3337986", "revid": "1543377", "url": "https://it.wikipedia.org/wiki?curid=3337986", "title": "Modifiche territoriali e amministrative dei comuni d'Italia", "text": "Queste pagine riassumono tutte le modifiche territoriali ed amministrative dei comuni italiani dall'Unit\u00e0 ad oggi.\nSono comprese in particolare:\nLa tabelle non comprendono le modifiche territoriali tra comuni esistenti, vale a dire tutte quelle modifiche (es. rettifiche di confine tra comuni o trasferimenti di una frazione da un comune ad un altro) che non sono risultate nell'istituzione, soppressione, cambio di denominazione, cambio di provincia e cambio di regione di un comune. Al fine di dirimere eventuali ambiguit\u00e0 dovute a omonimie tra comuni, le tabelle riportano altres\u00ec il codice catastale del comune (codice Belfiore)."}
{"id": "3337990", "revid": "1343317", "url": "https://it.wikipedia.org/wiki?curid=3337990", "title": "Kensington Pride (botanica)", "text": "La Kensington Pride \u00e8 una cultivar di mango originaria dell'Australia.\nStoria.\nL'albero originale fu coltivato a Bowen, nel Queensland e gli fu attribuito un nome negli anni '60 del 900: in quegli anni era anche chiamata \"Pride of Bowen\" e \"Bowen Special\". \u00c8 possibile che le piante originali siano state portate a Bowen dai commercianti che stavano trasportando cavalli in India per uso militare.\nKensington Pride fu notata per il suo sapore intenso e divenne la cultivar pi\u00f9 diffusa in assoluto in Australia, rimanendo a tutt'oggi la pi\u00f9 diffusa nonostante l'introduzione di altre variet\u00e0. \u00c8 coltivata diffusamente sia nelle regioni tropicali che subtropicali del paese. Kensington Pride fu anche diffusa negli Stati Uniti d'America attraverso la Florida, dove \u00e8 venduta come pianta da vivaio su piccola scala per la coltivazione casalinga. Gli alberi della Kensington Pride fanno parte del deposito del germoplasma dell'USDA a Miami, Florida.\nDa qualche decennio si coltiva con risultati incoraggianti anche lungo le coste della Sicilia, dove le piante adulte hanno resistito bene anche agli inverni pi\u00f9 freddi degli ultimi 25 anni. I frutti prodotti al sole del mediterraneo risultano di qualit\u00e0 eccellente e non temono il confronto con quelli prodotti a latitudini tropicali. Intanto si stanno sperimentando altre variet\u00e0 importate di recente dalla Florida e dalla Spagna, con l'obiettivo di individuare piante pi\u00f9 resistenti alle malattie fungine e con una produttivit\u00e0 pi\u00f9 costante.\nDescrizione.\nIl frutto mediamente \u00e8 intorno al mezzo chilo di peso a maturit\u00e0. Hanno una forma ovata con un apice arrotondato, generalmente privo di becco. Il colore dell'epidermide \u00e8 giallo, e sviluppa un lieve arrossamento. La polpa \u00e8 gialla, con una quantit\u00e0 moderata di fibra, e possiede un sapore dolce e speziato. Il frutto contiene un seme poliembrionico. In Australia, a seconda delle regioni in cui viene cresciuta la pianta, il frutto raggiunge la maturit\u00e0 da met\u00e0 settembre a marzo. Di solito, in Florida, matura a luglio. In Australia la produzione di frutta \u00e8 da parte di questa cultivar \u00e8 considerata moderata e irregolare: i frutti hanno una moderata resistenza ai patogeni.\nL'albero \u00e8 moderatamente vigoroso e pu\u00f2 raggiungere l'altezza di 8 metri se non viene potato."}
{"id": "3337991", "revid": "110157", "url": "https://it.wikipedia.org/wiki?curid=3337991", "title": "Santuario de Santa Mar\u00eda Magdalena", "text": "Il santuario de Santa Mar\u00eda Magdalena \u00e8 un edificio religioso che si trova a Novelda, in Spagna, la cui costruzione cominci\u00f2 nel 1918 per terminare nel 1946.\nIl santuario ha uno stile modernista e presenta molte somiglianze con la Sagrada Fam\u00edlia di Antoni Gaud\u00ed. Ha una forma a coppa, che simboleggia quella che la santa offr\u00ec a Ges\u00f9. La facciata principale presenta due torri laterali di 25 metri sormontate da una alta croce di pietra, mentre l'interno \u00e8 costituito da una navata rettangolare e da due navate laterali. Nell'abside si trova la cappella dedicata a Santa Maria Maddalena, patrona di Novelda, e dietro l'altare \u00e8 presente un dipinto attribuito a Gaston Castell\u00f3.\nAll'interno del santuario si trova un organo costruito interamente in marmo, di 11 metri di altezza e 6 di larghezza, costituito da 704 canne per un peso complessivo di 40 tonnellate."}
{"id": "3338007", "revid": "1343317", "url": "https://it.wikipedia.org/wiki?curid=3338007", "title": "Glenn (botanica)", "text": "Glenn \u00e8 una cultivar di mango selezionata nel sud della Florida.\nStoria.\nGlenn era un semenzale di Haden che fu piantato a Miami, Florida nel 1940. Nel 1943 esso arriv\u00f2 in possesso di Roscoe E. Glenn. L'albero produsse frutti per la prima volta nel 1945, e furono considerati di buona qualit\u00e0. Sebbene in seguito fosse propagato e diffuso attraverso tutta la Florida, esso non guadagn\u00f2 una grande diffusione commerciale a causa della percepita mancanza di serbevolezza. Furono necessari diversi decenni perch\u00e9 all'albero venissero riconosciute le caratteristiche positive che l'avrebbero reso una cultivar diffusa. A parte la qualit\u00e0 del frutto, la cultiva \u00e8 apprezza anche perch\u00e9 l'albero pu\u00f2 anche essere mantenuto ad una altezza e larghezza ragionevoli (rendendo la potatura e la raccolta pi\u00f9 facili), \u00e8 moderatamente resistente ai patogeni, e generalmente produce raccolti di buone dimensioni.\nDescrizione.\nL'albero \u00e8 relativamente piccolo e produce una chioma compatta a rotondeggiante. La pianta pu\u00f2 crescere anche oltre 10 metri ma generalmente viene mantenuto ad altezze pi\u00f9 limitate attraverso potature regolari. Di solito gli alberi cominciano a fruttificare 3 o 4 anni dopo l'impianto, e in seguito producono raccolti da medi ad abbondanti piuttosto regolarmente.\nIl frutto \u00e8 ovale o oblungo, con una base arrotondata e un apice appuntito, che manca di becco, e generalmente pesa dai 300 ai 600 grammi. Ha una buccia sottile ma resistente, che diviene gialla a maturazione. Il frutto sviluppa una colorazione da arancio a rossa sul 25-50% della sua superficie quando \u00e8 esposto al sole, mentre rimane completamente giallo se in ombra. Ha un sapore ricco e dolce e una polpa completamente senza fibre (che contiene un seme monoembrionico), con un aroma gradevole. In Florida il frutto matura dall'inizio di giugno all'inizio di luglio. In Sicilia matura ad agosto."}
{"id": "3338010", "revid": "729019", "url": "https://it.wikipedia.org/wiki?curid=3338010", "title": "Castello di X\u00e0tiva", "text": "Il castello di X\u00e0tiva \u00e8 un castello che si trova a X\u00e0tiva, strategicamente situato lungo l'antica Via Augusta che da Roma giungeva a Cartagena e Cadice attraversando i Pirenei.\nStoria.\nNel 1092 il castello cadde sotto il dominio della dinastia degli Almoravidi che vennero poi espulsi in seguito alla rivolta scoppiata nel 1145, quando il castello venne assediato dal governatore di Valencia, Marwan Abd-al-Aziz. Nel 1171 il castello cadde infine, insieme al resto del Levante spagnolo, nelle mani degli Almohadi finch\u00e9 Giacomo I d'Aragona non riusc\u00ec a conquistare X\u00e1tiva il 22 maggio 1244 dopo cinque mesi di assedio.\nDopo essersi sottomessi al monarca cristiano e aver firmato il Trattato di X\u00e0tiva, i Mori consegnarono a Giacomo I il castello pi\u00f9 piccolo e venne loro consentito di continuare a occupare il castello pi\u00f9 grande, per altri due anni, in base ai termini del trattato. Successivamente il castello pass\u00f2 sotto il dominio della corona di Aragona e la citt\u00e0 venne ripopolata con coloni catalani e aragonesi."}
{"id": "3338011", "revid": "599013", "url": "https://it.wikipedia.org/wiki?curid=3338011", "title": "Jim Harrick", "text": ""}
{"id": "3338015", "revid": "253269", "url": "https://it.wikipedia.org/wiki?curid=3338015", "title": "Lenny Venito", "text": "Caratterista attivo sul piccolo e grande schermo dalla fine degli anni ottanta, \u00e8 principalmente ricordato per le apparizioni ricorrenti di italoamericani in serie televisive, in particolare nel ruolo di \"Murmur\" Zancone nell'ultima stagione de \"I Soprano\" (2006-2007) e in quello di Francis 'Squatch' Squacieri in \"Una banda allo sbando\" (2007). Ha all'attivo dozzine di partecipazioni a celebri serie televisive poliziesche dell'ultimo decennio, da \"NYPD - New York Police Department\" a \"Squadra emergenza\".\nAl cinema ha sempre svolto ruoli marginali, anche in pellicole di buon successo quali \"Il giocatore\" (1998), \"Men in Black II\" (2002), \"La guerra dei mondi\" (2005).\nNel 2013 Venito entra a far parte del main cast di \"The Neighbors\", in Italia \"Vicini del terzo tipo\", situation commedy prodotta da ABC Studios and Kapital Entertainment.\nDoppiatori italiani.\nNelle versioni in italiano dei suoi film, Lenny Venito \u00e8 stato doppiato da: \nDa doppiatore \u00e8 sostituito da:"}
{"id": "3338017", "revid": "74801", "url": "https://it.wikipedia.org/wiki?curid=3338017", "title": "Dirigenti sanitari", "text": ""}
{"id": "3338018", "revid": "124808", "url": "https://it.wikipedia.org/wiki?curid=3338018", "title": "Torino comics", "text": ""}
{"id": "3338021", "revid": "767487", "url": "https://it.wikipedia.org/wiki?curid=3338021", "title": "Il ladro che venne a pranzo", "text": "Il ladro che venne a pranzo (\"The Thief Who Came to Dinner\") \u00e8 un film del 1973 diretto da Bud Yorkin, con Ryan O'Neal, Jacqueline Bisset e Warren Oates. La sceneggiatura si basa sul romanzo \"The Thief Who Came to Dinner\" di Terrence Lore Smith pubblicato nel 1971.\nTrama.\nWebster McGee \u00e8 un programmatore di computer a Houston (Texas), che improvvisamente decide di lasciare il suo lavoro e diventare un ladro di gioielli. Il suo primo colpo \u00e8 ai danni del ricco uomo d'affari Henderling, a cui sottrae non solo denaro ma anche documenti con informazioni compromettenti che potrebbero rovinare la carriera del derubato. Mentre sta per uscire dalla casa di Henderling, lo sguardo di Webster si posa su una scacchiera in oro ed argento. Cos\u00ec, per gioco e per lasciare la sua firma, inizia una partita a scacchi facendo lui la mossa di apertura col pedone nero. Quest'azione sar\u00e0 l'inizio di una vera partita a scacchi contro l'esperto Zukovsky. Da quel momento la stampa identificher\u00e0 l'anonimo ladro con l'appellativo di Scassomatto.\nMcGee decide di usare i documenti sottratti a Henderling come arma di ricatto, non per ottenere denaro ma per essere introdotto nell'alta societ\u00e0 di Houston e conoscere altre facoltose e potenziali vittime. In uno dei tanti appuntamenti mondani, McGee conosce Laura, che si innamora di lui e decide di aiutarlo a svaligiare le case dei molti amici di Henderling. Furti e amore procedono a gonfie vele fino a quando non entra in scena Dave Reilly, investigatore per la Texas Mutual Insurance, che intuisce che Webster McGee \u00e8 l'autore dei numerosi furti. Tuttavia, nel corso delle indagini, Reilly e McGee instaurano un perverso rapporto di amicizia che porter\u00e0 l'investigatore, esautorato dalla propria compagnia assicurativa, in flagranza di reato nell'ennesimo colpo di Webster a una gioielleria mentre ruba una scacchiera come regalo per Laura per la vittoriosa partita a scacchi contro Zukovsky, dovr\u00e0 decidere tra la propria lealt\u00e0 alla compagnia di assicurazione e l'amicizia con il ladro.\nProduzione.\nNel novembre del 1970 fu annunciato che la Yorkin and Lear's Tandem Production aveva acquisito i diritti della novella di Terrence Lore Smith che intendeva realizzare in collaborazione con la Warner Bros. un film. Yorkin pi\u00f9 tardi dichiar\u00f2 che le sue intenzioni erano di realizzare un film che fosse un tributo a \"that great Cary Grant escape period.\"\nOliver Hailey scrisse la prima stesura e la novella venne pubblicata nel marzo del 1971. Il New York Time scrisse: \"C'\u00e8 qualcosa di coinvolgente in tutto quel nonsense\".\nSuccessivamente fu assunto Walter Hill per scrivere una serie di stesure successive alla prima per le quali ricevette solamente crediti.\nnel 1971 fu annunciato che Warren Oates e Ryan O'neal avrebbero fatto parte del cast e inizialmente fu scelta Charlotte Rampling come attrice protagonista, tuttavia l'attrice rimase incinta prima dell'inizio delle riprese e fu sostituita da Jaqueline Bisset.\nFu scelta Houston come location del film.\nJaqueline Bisset dichiar\u00f2 pi\u00f9 tardi che il suo personaggio nel film non era perfettamente sviluppato e che aveva seri dubbi sulla moralit\u00e0 del film. \"I think stealing is dishonest. But it's only a movie\", dichiar\u00f2.\nLa lavorazione del film, dur\u00f2 da met\u00e0 marzo all'inizio di giugno 1972.\nDistribuzione.\nIl copyright del film, richiesto dalla Warner Bros. Inc., fu registrato il con il numero LP42783.\nDistribuito dalla WB, il film usc\u00ec nelle sale cinematografiche USA nel marzo 1973 dopo essere stato presentato in prima a New York il 1\u00ba marzo e a Los Angeles il 7 marzo. Il 13 marzo, fu distribuito nella Germania Federale con il titolo \"Webster ist nicht zu fassen\". Sempre nello stesso anno, il film usc\u00ec anche in Giappone (21 aprile, come \"Okashina okashina dai dorob\u00f4\"), Finlandia (25 maggio, come \"Varas joka tuli p\u00e4iv\u00e4lliselle\"), Regno Unito (27 maggio), Svezia (28 maggio, come \"Tjuven som kom p\u00e5 middag\"), Danimarca (18 giugno, come \"Charmetyven\"), Francia (16 agosto, come \"Le Voleur qui vient d\u00eener\"), Irlanda (5 ottobre), Paesi Bassi (6 dicembre)."}
{"id": "3338029", "revid": "767487", "url": "https://it.wikipedia.org/wiki?curid=3338029", "title": "I pronipoti - Il film", "text": " \nI pronipoti - Il film (\"Jetsons: The movie\") \u00e8 un film d'animazione musicale prodotto nel 1990 da Hanna-Barbera, scritto da Dennis Marks e realizzato dalla Universal Pictures, basato sulla serie animata \"I pronipoti\" (\"The Jetsons\") di Hanna &amp; Barbera. \u00c8 dedicato alla memoria di George O'Hanlon e Mel Blanc, entrambi deceduti durante la produzione del film. Fu l'ultima produzione dei \"Pronipoti\" ad essere prodotta dalla Hanna-Barbera, che chiuse i battenti undici anni dopo nel 2001.\nTrama.\nAlla fine del ventunesimo secolo, la \"Spacely Ingranaggi Perfetti\" ha aperto su un asteroide un nuovo impianto di estrazione mineraria e relativa produzione di ruote dentate, interamente automatizzato e in grado di produrle a un decimo dei costi sulla Terra. Esso, tuttavia \u00e8 oggetto di continui sabotaggi e l'ennesimo vicepresidente che lo gestisce, Alexander Throttlebottom, lascia l'incarico. Il titolare, signor Spacely, nomina allora George Jetson nuovo vicepresidente e lo trasferisce all'impianto. Questi va ad abitare con la famiglia nella comunit\u00e0 adiacente l'asteroide.\nA Jane, Judy ed Elroy non rimane che adattarsi a questa novit\u00e0. Conoscono cos\u00ec i loro vicini di casa: la famiglia del robot Rudy-2, l'ingegnere dell'impianto, e i Furbelow. Judy perde l'appuntamento con Cosmic Cosmo, una \"rock star\" che aveva conosciuto a un suo concerto, ma nella comunit\u00e0 conosce casualmente un altro ragazzo, Apollo Blue. Elroy, invece, continua con la sua attivit\u00e0 sportiva, durante la quale conosce Teddy-2, figlio di Rudy-2, con il quale inizialmente \u00e8 in disaccordo, ma che poi aiuter\u00e0, salvandolo da un incidente all'impianto.\nIl compito di George \u00e8 quello di premere un bottone per avviarlo. Quest'ultimo, in autonomia e senza l'intervento dell'uomo, estrae il materiale e costruisce quindi numerose ruote dentate per poi impacchettarle pronte per la spedizione verso la ditta Spacely sulla Terra. Il giorno di inaugurazione, George lo avvia, ma, come in precedenza accaduto con i suoi predecessori, non arriva a produrre la milionesima ruota dentata: impazzisce a causa di malfunzionamenti, lanciando dappertutto numerose ruote dentate gi\u00e0 realizzate. Rudy-2, che inizialmente aveva mantenuto il riserbo sui precedenti fatti strani verificatisi l\u00ec, dopo aver fatto dei controlli, avverte George del fatto che i guasti sono dovuti a dei sabotaggi. Egli decide allora, di passare la notte all'impianto e sorvegliarlo. Si addormenta, per\u00f2, e viene legato e portato via dai misteriosi sabotatori. Elroy e Teddy-2 si recano da lui per aiutarlo. L\u00ec conoscono Squeep, membro della comunit\u00e0 dei sabotatori, alieni conosciuti come \"Grungees\". Questi spiega loro il motivo delle loro azioni: le attivit\u00e0 di scavo per l'estrazione del minerale per le ruote dentate, stanno provocando la distruzione del loro villaggio, che si trova all'interno dell'asteroide, e sono stati costretti quindi a intervenire.\nRudy-2, Jane, Judy, Apollo, ed Astro, essendosi recati l\u00ec anche loro, capiscono il problema, e nel frattempo, ritrovano George, nel villaggio dei Grungees. Spacely, sopraggiunto per cercare di capire cosa stia accadendo, avvia l'impianto mentre loro si trovano nel sottosuolo. Fuggono allora, tutti per salvarsi, in quanto la trivellazione provoca delle pericolose frane del terreno circostante, tranne George, il quale interviene per bloccare l'impianto, non essendo riuscito Teddy-2 a convincere Spacely a desistere dalla sua intenzione di attivarlo nuovamente. George e i Grungees, giungono quindi ad un accordo con Spacely: le ruote dentate verranno costruite riciclandone altre vecchie, e l'impianto verr\u00e0 gestito dai Grungees. Questa \u00e8 l'unica soluzione possibile che Spacely accetta, anche se non entusiasta. Trasferisce quindi, nuovamente George al suo vecchio posto di lavoro, non essendoci pi\u00f9 bisogno di lui l\u00ec. I Jetson salutano i loro nuovi amici, e i Grungees si dispongono a formare un \u201cGrazie George\u201d, per ringraziarlo di quello che ha fatto per loro.\nDistribuzione.\nDVD per l'home video.\nIl 28 aprile 2009, la Universal Pictures ha fatto uscire negli Stati Uniti e il 5 maggio 2017 in Italia la versione su DVD del film. "}
{"id": "3338030", "revid": "339392", "url": "https://it.wikipedia.org/wiki?curid=3338030", "title": "Parco Agricolo Sud di Milano", "text": ""}
{"id": "3338036", "revid": "1428602", "url": "https://it.wikipedia.org/wiki?curid=3338036", "title": "Lilienthal (disambigua)", "text": ""}
{"id": "3338038", "revid": "767487", "url": "https://it.wikipedia.org/wiki?curid=3338038", "title": "Collections priv\u00e9es", "text": "Collections priv\u00e9es \u00e8 un film del 1979, costituito da tre episodi, \"L'\u00eele aux sir\u00e8nes\" diretto da Just Jaeckin, \"Kusa-Meikyu\" diretto da Sh\u016bji Terayama e \"L'Armoire\" diretto da Walerian Borowczyk. Gli episodi di Terayama e Borowczyk hanno un'origine letteraria, rispettivamente un romanzo di Ky\u014dka Izumi e un racconto di Guy de Maupassant.\nTrama.\nPrimo episodio: \"L'\u00eele aux sir\u00e8nes\"\nSecondo episodio: \"Kusa-Meikyu\"\nTerzo episodio: \"L'Armoire\""}
{"id": "3338045", "revid": "287204", "url": "https://it.wikipedia.org/wiki?curid=3338045", "title": "Who You Are (singolo)", "text": ""}
{"id": "3338046", "revid": "287204", "url": "https://it.wikipedia.org/wiki?curid=3338046", "title": "Who You Are (album)", "text": ""}
{"id": "3338047", "revid": "262457", "url": "https://it.wikipedia.org/wiki?curid=3338047", "title": "Daisetz Teitaro Suzuki", "text": ""}
{"id": "3338048", "revid": "741864", "url": "https://it.wikipedia.org/wiki?curid=3338048", "title": "Ottorino Quaglierini", "text": "Gli scarronzoni.\nOttorino Quaglierini faceva parte della \"Unione Canottieri Livornesi\", gli atleti di questa societ\u00e0 erano soprannominati \"scarronzoni\", il termine derivava dal loro sgraziato modo di ragatare. In particolare gli equipaggi dell'otto degli scarronzoni, si misero in luce nelle manifestazioni internazionali di canottaggio a cavallo degli anni 1920 e 1930, sia a livello di Giochi olimpici che di campionati europei."}
{"id": "3338050", "revid": "122827293", "url": "https://it.wikipedia.org/wiki?curid=3338050", "title": "Sylvie Guillem", "text": "Biografia.\nHa studiato ginnastica artistica fino all'et\u00e0 di 11 anni. Scopre la danza nel corso di uno stage alla scuola di danza de l'Op\u00e9ra di Parigi. Claude Bessy, l'allora direttrice della scuola, nota subito le sue capacit\u00e0 eccezionali e il suo potenziale per il balletto e le offre un posto nella prestigiosa scuola.\nL'Op\u00e9ra di Parigi.\nEntrata alla scuola dell'Op\u00e9ra di Parigi all'et\u00e0 di 12 anni, \u00e8 ammessa nel corpo di ballo nel 1981 all'et\u00e0 di 16 anni. Due anni dopo, vince la medaglia d'oro al Concorso internazionale del balletto di Varna in Bulgaria. A soli 19 anni, \u00e8 nominata etoile da Rudolf Nureyev per la sua interpretazione de Il lago dei cigni. Sylvie Guillem diviene la pi\u00f9 giovane \u00e9toile dell'Opera di Parigi. Una serie di importanti ruoli seguono questo riconoscimento, a volte con lo stesso Nureyev come partner.\nLascia l'Op\u00e9ra nel 1989 per consacrarsi ad una carriera internazionale\nDopo Parigi.\nLa sua partenza da Parigi nel 1989 ebbe grandi ripercussioni in Francia, tanto da provocare un'interpellanza parlamentare a cui dovette rispondere l'allora ministro della cultura Jack Lang. La Guillem entra al Royal Ballet di Londra il . \nLe sue collaborazioni con coreografi come William Forsythe, Maurice B\u00e9jart, Mats Ek e pi\u00f9 recentemente Russell Maliphant, apportano una nuova impronta alla sua carriera. B\u00e9jart in particolare le permette di sviluppare la sua sensibilit\u00e0 verso la danza moderna. Ek e Maliphant creano per lei degli assolo e dei duo che mettono in evidenza le sue capacit\u00e0 espressive anche nella danza contemporanea.\nSylvie Guillem ha danzato in tutti i pi\u00f9 importanti teatri del mondo, dal Teatro Kirov di San Pietroburgo, all'American Ballet Theater di New York, al Teatro alla Scala di Milano. \nNel 2012 le viene assegnato a Venezia il Leone d'oro alla carriera da Biennale Danza per \"aver ridisegnato la figura della ballerina\". Famosa l'immagine in punta con le gambe a six o'clock.\nL'addio alle scene.\nAnnunciata nel corso del 2015 la sua ferma intenzione di interrompere la carriera (\u201cMi ritiro quando sono al massimo, non volevo essere obbligata dai segnali del corpo\u201d), danza per l'ultima volta il 31 dicembre 2015, al termine di un tour mondiale, davanti al pubblico giapponese.\nVita privata.\nDal 2006 Guillem \u00e8 legata al fotografo Gilles Tapie.\nVive dividendosi tra le Alpi svizzere e una tenuta agricola nella campagna tra Lazio e Umbria, \u00e8 sostenitrice dell'associazione ambientalista ideata da Paul Watson, Sea Shepherd.. Diventa prima vegetariana e poi dal 2010 vegana.."}
{"id": "3338051", "revid": "2110845", "url": "https://it.wikipedia.org/wiki?curid=3338051", "title": "Mario Checcacci", "text": "Gli scarronzoni.\nMario Checcacci faceva parte della \"Unione Canottieri Livornesi\", gli atleti di questa societ\u00e0 erano soprannominati \"scarronzoni\", il termine derivava dal loro sgraziato modo di ragatare. In particolare gli equipaggi dell'otto degli scarronzoni, si misero in luce nelle manifestazioni internazionali di canottaggio a cavallo degli anni 1920 e 1930, sia a livello di Giochi olimpici che di campionati europei."}
{"id": "3338053", "revid": "122466224", "url": "https://it.wikipedia.org/wiki?curid=3338053", "title": "Dante Secchi", "text": "Gli scarronzoni.\nDante Secchi faceva parte della \"Unione Canottieri Livornesi\", gli atleti di questa societ\u00e0 erano soprannominati \"scarronzoni\", il termine derivava dal loro sgraziato modo di ragatare. In particolare gli equipaggi dell'otto degli scarronzoni, si misero in luce nelle manifestazioni internazionali di canottaggio a cavallo degli anni 1920 e 1930, sia a livello di Giochi olimpici che di campionati europei."}
{"id": "3338054", "revid": "34392", "url": "https://it.wikipedia.org/wiki?curid=3338054", "title": "Enzo Bartolini", "text": "Gli scarronzoni.\nEnzo Bartolini faceva parte della \"Unione Canottieri Livornesi\", gli atleti di questa societ\u00e0 erano soprannominati \"scarronzoni\", il termine derivava dal loro sgraziato modo di ragatare. In particolare gli equipaggi dell'otto degli scarronzoni, si misero in luce nelle manifestazioni internazionali di canottaggio a cavallo degli anni 1920 e 1930, sia a livello di Giochi olimpici che di campionati europei."}
{"id": "3338057", "revid": "212348", "url": "https://it.wikipedia.org/wiki?curid=3338057", "title": "Campionati europei di canottaggio 1937", "text": "I campionati europei di canottaggio 1937 si disputarono ad Amsterdam e furono la XXXVIII edizione dei Campionati europei di canottaggio. I campionati si disputarono nel bacino di Bosbaan, e furono i primi in assoluto a svolgersi in bacino artificiale."}
{"id": "3338059", "revid": "1428881", "url": "https://it.wikipedia.org/wiki?curid=3338059", "title": "Arriba las ilusiones", "text": "Arriba las ilusiones \u00e8 la colonna sonora della telenovela argentina \"Nin\u00ed\" pubblicata il 16 novembre 2010 da EMI Odeon SAIC, una divisione argentina della Odeon Records, con produzione Endemol e distribuzione Telefe.\nLe canzoni, in totale 14, sono cantate per la maggior parte dalla protagonista della serie Florencia Bertotti. L'album ha ricevuto un disco d'oro per aver venduto oltre 20.000 copie.\nLa versione venduta in Argentina contiene tredici tracce, due video musicali, un booklet di 16 pagine e un poster in regalo."}
{"id": "3338062", "revid": "73843", "url": "https://it.wikipedia.org/wiki?curid=3338062", "title": "Medicina generale", "text": "La Medicina Generale/Medicina di Famiglia \u00e8 la branca della medicina che si occupa in modo specifico di medicina di comunit\u00e0, cure primarie e gestione delle patologie sul territorio in ambiente extraospedaliero.\nIn Italia i medici che esercitano la professione nell'ambito della disciplina della Medicina Generale/Medicina di Famiglia sono i Medici di Medicina Generale (MMG), in inglese i \"General Practitioners\" o \"Family Medicine Physician\".\nI Medici di Medicina Generale sono figure da non confondere con il \"medico generico\", che identifica il laureato in medicina senza formazione post-laurea, e con il \"medico di base\", figura professionale non pi\u00f9 esistente e sostituita dal Medico di Medicina Generale. \nIl Medico di Medicina Generale di assistenza primaria \u00e8 il responsabile della cura globale del paziente. Non si occupa della cura della malattia del singolo organo o apparato, bens\u00ec della cura olistica della persona all'interno della societ\u00e0 in cui vive. Il medico segue il paziente in un lungo arco di tempo e si occupa di ogni aspetto della vita sanitaria della persona.\nNegli ultimi venti anni anche in Italia la Medicina Generale ha acquisito competenze e professionalit\u00e0 peculiari ed esclusive essendo centrata sulla cura territoriale, e non ospedaliera, con diversi approcci terapeutici alle diverse e numerose patologie che caratterizzano in modo particolare l'anziano e il grande anziano.\nIl Medico di Medicina Generale \u00e8 specializzato nell'affrontare le patologie caratteristiche delle cure primarie sul territorio facendo una sintesi tra le varie necessit\u00e0 del paziente di tipo sanitario e sociale e coordinando sul territorio l'intera vita sanitaria dell'assistito.\nIn Italia i medici chirurghi in possesso di Diploma di Formazione specifica in Medicina Generale sono definiti \"Medici di Medicina Generale\".\nSecondo la definizione dell'associazione mondiale dei Medici di Medicina Generale (WONCA 2011): \"I Medici di Medicina Generale/medici di famiglia sono medici formati ai principi della disciplina della Medicina Generale. Essi sono medici di fiducia del singolo individuo, principalmente responsabili dell\u2019erogazione di cure integrate e continuative ad ogni singola persona che necessita di cure mediche indipendentemente dal sesso, dall\u2019et\u00e0 e dal tipo di patologia. Essi curano gli individui nel contesto della loro famiglia, della loro comunit\u00e0 e cultura\"\nCompetenze.\nIn Italia la disciplina della Medicina Generale \u00e8 divisa in 4 sotto-specializzazioni:\nLa disciplina scientifica della Medicina Generale si occupa:\nI medici generalisti devono possedere solide conoscenze di semeiotica, fisiopatologia e farmacologia per poter affrontare a 360\u00b0 e sul lungo periodo le patologie del paziente che hanno in cura.\nLe nuove conoscenze di fisiopatologia in medicina hanno portato al ruolo centrale del Medico di Medicina Generale nell'ambito della gestione dei fattori di rischio, in modo particolare delle patologie cardiovascolari, respiratorie, oncologiche e degenerative. La \"medicina di iniziativa\", effettuata mediante programmi di screening e modificazione di errati stili di vita, \u00e8 oggi di pertinenza della disciplina della Medicina Generale in collaborazione con le altre specialit\u00e0 mediche.\nAccesso alla professione.\nL'accesso alla professione di Medico di Medicina Generale \u00e8 disciplinato dal Decreto Legislativo 17 agosto 1999, n. 368 e successive modificazioni\nIn Italia per diventare Medico di Medicina Generale \u00e8 necessario:\nPer diventare Medico di Medicina Generale di Assistenza Primaria \u00e8 necessario essere inoltre titolari di convenzione per la Medicina Generale con il SSN, mediante partecipazione ad appositi concorsi banditi dalle Regioni."}
{"id": "3338064", "revid": "767487", "url": "https://it.wikipedia.org/wiki?curid=3338064", "title": "Another Year", "text": "Another Year \u00e8 un film del 2010 scritto e diretto da Mike Leigh.\nIl film, presentato in concorso al 63\u00ba Festival di Cannes, presenta il microuniverso di amici e parenti di una felice coppia inglese di mezza et\u00e0, nel corso di un anno.\nTrama.\nTom \u00e8 un ingegnere geotecnico sulla sessantina, felicemente sposato con Gerri, con la quale condivide, tra l'altro, la passione per la cura dell'orto e l'attenzione per i pochi ma significativi amici. Tra questi vi \u00e8 Mary, segretaria nel centro nel quale Gerri \u00e8 psicologa, posto grazie al quale ormai da tantissimi anni si conoscono e frequentano. Mary ha un matrimonio giovanile alle spalle ma quello che non ha ancora superato, a distanza di diversi anni, \u00e8 l'abbandono seguito al secondo rapporto, quello con l'uomo della sua vita. Cos\u00ec, nei momenti, sempre pi\u00f9 frequenti di sconforto, trova riparo nell'affetto di Gerri e della sua famiglia. Ken \u00e8 invece un vecchio amico di Tom che vive distante da Londra. Solo e insoddisfatto, dietro una maschera paciosa e brillante nasconde una malinconia che l'incontro con il vecchio amico fa emergere in tutta la sua gravit\u00e0.\nGerri e Tom si sentono come in dovere di fare qualcosa per alleviare lo sconforto e la solitudine di questi loro amici. Cos\u00ec, d'estate, organizzano un piccolo party nel loro giardino. Mentre Ken desidererebbe Mary, svampita ma sempre attraente, lei non \u00e8 assolutamente interessata forse perch\u00e9 anche distratta da altro... Infatti la presenza di Joe, il trentenne figlio dei suoi due amici, suscita in lei strane attenzioni. Lei che lo conosce da quando \u00e8 bambino, ora mostra un interesse particolare che Joe per\u00f2, evidentemente non corrisponde.\nIn autunno Joe presenta ai suoi Katie, una ragazza spigliata e simpatica che frequenta gi\u00e0 da tre mesi. \u00c8 una grande sorpresa. Fatalit\u00e0 vuole che proprio quel giorno sia stata invitata anche Mary che, alla vista di Joe reagisce con entusiasmo, per poi cambiare nettamente umore quando scopre la nuova arrivata. Visibilmente urtata dalla presenza della ragazza, Mary si mostra scontrosa con Katie rivelando un'insospettabile gelosia nei confronti di Joe.\nArriva l'inverno e tutta la famiglia va a Derby per il funerale della cognata di Tom. Il nipote, Carl, da anni assente, si presenta a funerale ultimato e prima di sparire di nuovo non risparmia una scenata dimostrandosi intrattabile come sempre. Il fratello pi\u00f9 vecchio di Tom, Ronnie, solo e scosso, finisce per accettare l'invito di andare per qualche giorno a Londra per stare un po' con gli unici parenti rimasti. Mary, sempre pi\u00f9 sconfortata e in conflitto con il mondo, volendo far visita a Gerri, si imbatte con il laconico Ronnie con il quale trascorre del tempo in attesa che i padroni di casa tornino dai loro consueti lavori dell'orto. Al loro ritorno Mary \u00e8 accolta in maniera molto fredda. Mary si scusa e Gerri, nell'invitarla a cena, le consiglia di ricorrere all'aiuto di uno psicologo. Intanto arrivano anche Joe e Katie, la cui relazione sembra salda e felice. Riuniti a cena, Mary appare smarrita.\nRiconoscimenti.\nNational Board Review Top Ten Films migliori dieci film 2010\nNote.\nNational Board Review Top Ten Films migliori dieci film 2010"}
{"id": "3338065", "revid": "1005847", "url": "https://it.wikipedia.org/wiki?curid=3338065", "title": "Elezioni generali nel Regno Unito del 1983", "text": "Le elezioni generali nel Regno Unito del 1983 si tennero il 9 giugno e videro la vittoria del Partito Conservatore di Margaret Thatcher, che fu confermata Primo Ministro pur avendo perso quasi il 2% dei voti rispetto al 1983. L'affermazione dei conservatori non fu dovuta tanto alla vittoria del Regno Unito contro l'Argentina nella Guerra delle Falkland avvenuta l'anno precedente, quanto alla scissione interna al partito laburista, che pass\u00f2 dal 39% al 25% dei voti, stante il passaggio dell'ala socialdemocratica all'Alleanza con i Liberali e alla vigenza di un sistema elettorale maggiortario."}
{"id": "3338067", "revid": "767487", "url": "https://it.wikipedia.org/wiki?curid=3338067", "title": "Blue Valentine (film)", "text": "Blue Valentine \u00e8 un film drammatico sentimentale americano del 2010 scritto e diretto da Derek Cianfrance. Il film \u00e8 stato presentato in anteprima alla 26\u00aa Edizione del Sundance Film Festival. Il film \u00e8 stato scritto da Derek Cianfrance, Cami Delavigne e Joey Curtis, mentre Michelle Williams e Ryan Gosling hanno interpretato i ruoli principali oltre ad essere i co-produttori esecutivi del film. La band Grizzly Bear ha composto i brani per il film.\nIl film tratta la vita di Dean Pereira (Gosling) e Cynthia \"Cindy\" Heller (Williams), una giovane coppia sposata. Il film si alterna, andando avanti ed indietro nel tempo tra il loro corteggiamento e lo scioglimento del loro matrimonio diversi anni dopo. Il film \u00e8 stato acclamato dalla critica e la Williams \u00e8 stata candidata sia all'Oscar che ai Golden Globe come migliore attrice, mentre Gosling ha ricevuto una nomination ai Golden Globe come miglior attore.\nIn Europa il film \u00e8 stato presentato nella sezione Un Certain Regard del 63\u00ba Festival di Cannes.\nTrama.\nNel corso del film, la linea temporale \u00e8 interconnessa alla storia della relazione fra Dean e Cindy.\nDean \u00e8 un ragazzo che ha abbandonato la scuola e lavora per una ditta di traslochi a Brooklyn. Cindy \u00e8 una studentessa di medicina che vive con i suoi genitori, costantemente in lotta tra loro, e che si prende anche cura della nonna in Pennsylvania. Cindy e Dean si incontrano alla casa di cura della nonna di Cindy, mentre Dean sta consegnando i mobili di un nuovo residente, ed in seguito iniziano a frequentarsi.\nCindy scopre di essere incinta e dice a Dean che probabilmente il bambino non \u00e8 suo, dato che con il suo ex ragazzo, Bobby, non usavano contraccettivi. Dean chiede a Cindy se vuole tenere il bambino o no. Recatasi in una clinica per aborti, Cindy decide all'ultimo momento di annullare la procedura. Durante un viaggio in autobus, Dean le dice che non gli importa se il bambino non \u00e8 suo e che vuole iniziare una famiglia con lei. Prima del matrimonio, Bobby scopre di Dean e lo picchia.\nCinque anni dopo, la coppia vive nelle campagne della Pennsylvania con la figlia Frankie. Dean lavora dipingendo case, mentre Cindy \u00e8 infermiera in una clinica. Una sera Dean, con grande riluttanza di Cindy, insiste per portarla fuori, realizzando una fuga romantica in un motel. Il tutto per prendersi un po' di tempo per loro e allontanarsi per breve tempo dalle loro vite fatte di preoccupazioni.\nMentre compra del vino in un negozio Cindy vede Bobby, che le chiede se ha mai tradito il marito. Cindy esita e alla fine gli dice di no. In macchina, Cindy e Dean litigano quando lei gli accenna di aver visto di nuovo Bobby. Continuano a litigare anche al motel, perfino durante il sesso. La mattina dopo Cindy viene chiamata molto presto per andare in clinica e lascia un messaggio per Dean. Alla clinica il dottor Feinberg, capo di Cindy, le chiede di una posizione che le aveva offerto, per sapere se sarebbe interessata al lavoro. Le dice anche che in quel modo avrebbero del tempo da trascorrere insieme nei fine settimana. Visibilmente turbata, Cindy gli risponde che pensava il posto le fosse stato offerto perch\u00e9 \u00e8 brava nel suo lavoro.\nIrritato dal fatto che Cindy ha lasciato il motel senza svegliarlo, Dean si presenta ubriaco alla clinica, arrivando ad un violento alterco con il dottor Feinberg, che licenzia Cindy. A questo punto lei chiede il divorzio a Dean, ma lasciata la clinica lui cerca di convincerla a dare un'altra possibilit\u00e0 al loro matrimonio, chiedendole se vuole che sua figlia cresca in una casa distrutta. Cindy dice che non vuole che Frankie cresca con genitori che sono cos\u00ec odiosi l'uno con l'altra.\nDean ricorda a Cindy i loro voti nuziali e i due si scusano l'uno con l'altra. Dean si allontana da casa, con Frankie che gli corre dietro. Dean dice a Frankie di tornare da sua madre nonostante Frankie lo implori di rimanere. Dean prende in giro Frankie sfidandola in una corsa nel tentativo di rimandarla da Cindy, e continua a camminare mentre Cindy prende in braccio una Frankie arrabbiata, che grida \"Gli voglio bene!\".\nPromozione.\nIl 3 febbraio 2013 \u00e8 stato diffuso online il trailer italiano del film.\nDistribuzione.\nIl film \u00e8 stato presentato in concorso al Sundance Film Festival 2010, proiettato nella sezione Un Certain Regard al 63\u00ba Festival di Cannes e presentato in anteprima al Toronto International Film Festival.\nUscito nelle sale statunitensi nel dicembre 2010, in Italia il film \u00e8 stato distribuito il 14 febbraio 2013.\nAccoglienza.\nCritica.\nIl film \u00e8 stato accolto molto positivamente dalla critica. Sull'aggregatore di recensioni Rotten Tomatoes ha un indice di gradimento del 86% con un voto medio 7,80 su 10, basato su 211 recensioni. Il commento consensuale del sito recita: \u00abQuesto esame emozionalmente avvincente di un matrimonio in bilico non \u00e8 sempre facile da guardare, ma Michelle Williams e Ryan Gosling danno spettacolo con un'insolita profondit\u00e0 e potenza\u00bb. Su Metacritic, il film ha un punteggio medio di 81 su 100 basato su 42 recensioni, che significa \"plauso universale\".\nIl film \u00e8 stato inoltre inserito nella lista dei dieci migliori film del 2010 da diversi critici."}
{"id": "3338073", "revid": "438678", "url": "https://it.wikipedia.org/wiki?curid=3338073", "title": "The Tempest (film 2010)", "text": "The Tempest \u00e8 un film del 2010 diretto da Julie Taymor.\nHa chiuso la 67\u00aa mostra del cinema di Venezia, ma non \u00e8 stato distribuito nelle sale italiane.\nTrama.\nIl film \u00e8 una trasposizione cinematografica della nota opera teatrale \"La tempesta\" di Shakespeare, a cui Taymor ha apportato alcune modifiche. Difatti, nella sua trasposizione, il protagonista Prospero \u00e8 invece una donna, Prospera, interpretata da Helen Mirren.\nProduzione.\nNel cast troviamo tra gli altri anche Alfred Molina, gi\u00e0 al lavoro con Taymor nel film ispirato alla vita di Frida Kahlo, Alan Cumming, che ha interpretato Saturnino, il cattivo imperatore di Titus altro lavoro della regista, e Ben Whishaw che interpreter\u00e0 l'evanescente spirito Ariel."}
{"id": "3338076", "revid": "767487", "url": "https://it.wikipedia.org/wiki?curid=3338076", "title": "Country Strong", "text": "Country Strong \u00e8 un film del 2010 scritto e diretto da Shana Feste, interpretato da Gwyneth Paltrow, Tim McGraw, Garrett Hedlund e Leighton Meester.\nHa ricevuto una candidatura all'Oscar e al Golden Globe per la canzone \"Coming Home\", scritta da Bob DiPiero, Tom Douglas, Hillary Lindsey e Troy Verges e cantata da Gwyneth Paltrow.\n\u00c8 stato distribuito nelle sale cinematografiche italiane dal 10 giugno 2011.\nTrama.\nKelly Canter, una famosa e amatissima cantante country si trova in \"rehab\" dopo essere stata arrestata per guida in stato di ebbrezza. Si scopre pi\u00f9 in l\u00e0 nel film che Kelly \u00e8 depressa per aver perso il bambino che aspettava dal suo marito e manager James.\nJames ha programmato una tourn\u00e9e di rilancio per la moglie, la quale lascia la disintossicazione nonostante il suo amico Beau, che va spesso a trovarla e a cantare per lei e con il quale lei ha una relazione, non si dimostri convinto della sua totale guarigione.\nPer volere di Kelly, Beau si unisce al tour per aprire i suoi concerti; ma non \u00e8 il solo: anche Chiles Stanton, reginetta di bellezza con ambizioni da cantante country-pop, fa parte della comitiva.\nProduzione.\nCon un budget di 15 milioni di dollari, a novembre 2009 inizi\u00f2 la produzione del film, che inizialmente doveva chiamarsi \"Love Don't Let Me Down\". Garrett Hedlund prese lezioni di chitarra e di canto prima dell'inizio delle riprese, perch\u00e9 non aveva mai suonato o cantato in precedenza. Anche Gwyneth Paltrow prese lezioni di chitarra per poter interpretare il ruolo.\nLa regista Shana Feste dichiar\u00f2 di essersi ispirata alla storia della popstar Britney Spears per il personaggio di Kelly Canter.\nLa maggior parte delle riprese sono state effettuate a Nashville in Tennessee, tra gennaio e marzo 2010.\nColonna sonora.\nIl 26 ottobre 2010 \u00e8 stata pubblicata l\"'original soundtrack\" del film, Country Strong - Original Motion Picture Soundtrack. Tra i vari interpreti delle canzoni troviamo Gwyneth Paltrow, Leighton Meester e Garrett Hedlund.\nAccoglienza.\nIncassi.\nIl film nel suo giorno di apertura, il 7 gennaio 2011, ha guadagnato 7,5 milioni di dollari ed ha raggiunto il sesto posto della classifica. Alla fine, in totale, negli USA ha incassato 20,5 milioni di dollari, superando i 15 milioni di budget.\nHome Video.\nIl film \u00e8 uscito in DVD e Blu-Ray il 12 aprile 2011. I contenuti speciali includono la colonna sonora, le scene eliminate, i video musicali, il finale originale e le featurette del cast, dei cantautori e dei costumi."}
{"id": "3338078", "revid": "212348", "url": "https://it.wikipedia.org/wiki?curid=3338078", "title": "Campionati europei di canottaggio 1938", "text": "I campionati europei di canottaggio 1938 si disputarono a Milano (Italia) e furono la XXXVIII edizione dei Campionati europei di canottaggio, si svolsero all'Idroscalo."}
{"id": "3338081", "revid": "438678", "url": "https://it.wikipedia.org/wiki?curid=3338081", "title": "La donna che canta", "text": "La donna che canta (\"Incendies\") \u00e8 un film del 2010 diretto da Denis Villeneuve e tratto dall'opera teatrale \"Incendies\" di Wajdi Mouawad. Ha ricevuto la nomination come miglior film straniero ai premi Oscar 2011.\nTrama.\nIn Canada i due gemelli Jeanne e Simon ascoltano le ultime volont\u00e0 della madre Nawal Marwan di origini medio-orientali lette dal notaio Jean Lebel, datore di lavoro e amico di famiglia della madre. La donna chiede ai suoi figli di consegnare due lettere, una per il padre che essi non hanno mai conosciuto e che ritenevano morto in guerra, l'altra per il fratello di cui ignoravano l'esistenza. La volont\u00e0 di Nawal fa riferimento a una promessa non mantenuta, che le nega una vera lapide e una bara, a meno che Jeanne e Simon non compiano questi atti. Jeanne accetta mentre Simon, che apparentemente ha avuto una relazione pi\u00f9 difficile con Nawal, \u00e8 riluttante a unirsi a Jeanne in questa ricerca.\nJeanne accetta questo compito e si reca in Medio Oriente nel paese di origine della madre (non viene menzionato esplicitamente, ma sono evidenti i riferimenti al Libano) mettendosi sulle tracce del suo passato. Tornando indietro nel tempo, si ricompone piano piano il percorso di Nawal sin da quando era solo una ragazza. La giovane Nawal, di famiglia araba cristiana, ama Wahab, un non cristiano, e questo suscita il disprezzo della sua famiglia: il suo amante viene ucciso, il figlio che partorisce le viene sottratto subito dopo il parto e lei viene cacciata di casa per avere disonorato la sua famiglia. L'unica persona che sembra provare piet\u00e0 per lei \u00e8 la nonna, che le fa promettere di lasciare il villaggio dopo la nascita del suo bambino e di iniziare una nuova vita nella citt\u00e0 (immaginaria) di Daresh. La nonna tatua la parte posteriore del tallone del bambino in modo che, un giorno, sua madre possa riconoscerlo e lo manda in un orfanotrofio.\nMentre Nawal \u00e8 all'universit\u00e0 di Daresh, scoppia la guerra civile e la donna torna al suo paese in cerca del figlio a cui non ha mai smesso di pensare, ma trova solo morte e violenza: l'orfanatrofio di suo figlio a Kfar Khout \u00e8 stato distrutto da un militante musulmano, Chamseddine, che ha ucciso gli abitanti del villaggio e portato via i bambini. Nawal cerca di raggiungere la localit\u00e0 di Deressa, dove sono stati portati i bambini rapiti ma, mentre si trova su un bus insieme ad alcuni civili musulmani, viene bloccata dalle milizie cristiane, che uccidono tutti i passeggeri tranne lei, che portava al collo un crocifisso precedentemente nascosto per fingersi musulmana. La donna decide allora di ripagare la violenza subita ed entra a far parte di un gruppo militante dell'opposizione, per cui lavora sotto copertura come insegnante privata del figlio di un importante esponente della destra cristiana. In questo modo riesce ad avvicinarsi al leader delle milizie cristiane e a ucciderlo con un colpo di pistola. Catturata, viene rinchiusa nella prigione di Kfar Ryat, dove rester\u00e0 per 15 anni, subendo torture e violenze, e dando anche alla luce il frutto degli stupri subiti da parte del torturatore Abou Tareq.\nDopo aver viaggiato nel paese natale di sua madre, Jeanne scopre gradualmente questo passato e convince Simon ad unirsi a lei. Jeanne visita anche la prigione in cui Nawal \u00e8 stata rinchiusa senza mai piegarsi alle torture e alle violenze e dove era conosciuta come \"la donna che canta\".\nCon l'aiuto di Lebel, apprende che il loro fratello si chiama Nihad e rintracciano Chamseddine, il quale li porta a conoscere la tremenda verit\u00e0: il fratello chiamato Nihad, insieme agli altri bambini dell'orfanotrofio, era stato preso dai guerriglieri e, addestrato alla guerra, era diventato un cecchino. Dopo aver cercato inutilmente di rintracciare la madre, era diventato un fanatico della guerra, ma gli era stata negata la possibilit\u00e0 di diventare un martire. Ritornato a Daresh per combattere, era poi stato imprigionato dai nemici e, addestrato, era diventato lo spietato torturatore della prigione, cambiando nome in Abou Tareq. Padre e fratello sono la stessa persona, dunque entrambe le lettere sono indirizzate alla stessa persona. I superiori di Nihad gli avevano dato una nuova vita in Canada dopo la guerra e Nawal aveva scoperto la verit\u00e0 quando anni dopo - essendo riuscita a lasciare il Libano - aveva incontrato in una piscina canadese Abou, vedendo sul suo tallone il tatuaggio che era stato fatto al figlio prima che le venisse portato via. Lo shock di apprendere la verit\u00e0 aveva causato a Nawal un ictus che l'aveva portata alla morte prematura all'et\u00e0 di sessant'anni.\nNihad vive in Canada, e Jeanne e Simon possono cos\u00ec tornare a casa e consegnare le due lettere al loro padre e fratello. La prima lettera, rivolta al padre, \u00e8 piena di disprezzo per le violenze subite; la seconda, rivolta al figlio, \u00e8 piena di amore. Con la consegna delle lettere, Nawal pu\u00f2 ottenere finalmente l'epitaffio e la tomba, che sar\u00e0 visitata, nell'ultima scena del film, da Nihad.\nContesto.\nLa storia raccontata \u00e8 ispirata alla vita di Souha Fawaz Bechara e su avvenimenti accaduti durante la guerra civile libanese."}
{"id": "3338085", "revid": "1543377", "url": "https://it.wikipedia.org/wiki?curid=3338085", "title": "RCW 118", "text": "RCW 118 \u00e8 una piccola nebulosa a emissione visibile nella costellazione dello Scorpione.\nSi individua circa 3,5\u00b0 a nord della stella , in un campo ricchissimo della Via Lattea, oscurato in parte da dense nubi di polveri. Trovandosi a declinazioni moderatamente australi, la sua osservazione \u00e8 possibile prevalentemente dalle regioni dell'emisfero australe terrestre, mentre dall'emisfero boreale pu\u00f2 essere osservata senza difficolt\u00e0 solo a sud del 40\u00ba parallelo nord.\nRCW 118 consiste in una nebulosa ad anello di tenue luminosit\u00e0, causata dall'espulsione di notevoli quantit\u00e0 di materia dalla stella di Wolf-Rayet WR\u00a085; la sua distanza \u00e8 stimata attorno ai 2800\u00a0parsec (9130 anni luce), in una regione remota del Braccio del Sagittario. La nebulosa appare inoltre circondata da un grande involucro di idrogeno neutro (HI) la cui massa sarebbe pari a circa 1900\u00a0M\u2299; questa struttura, del diametro di circa 42\u00a0parsec, si sarebbe originata a causa dell'impatto del forte vento stellare di WR\u00a085 sul denso mezzo interstellare circostante."}
{"id": "3338091", "revid": "1005847", "url": "https://it.wikipedia.org/wiki?curid=3338091", "title": "Elezioni generali nel Regno Unito del 1979", "text": "Le elezioni generali nel Regno Unito del 1979 si tennero il 3 maggio e videro la vittoria del Partito Conservatore di Margaret Thatcher, che divenne Primo Ministro."}
{"id": "3338092", "revid": "287204", "url": "https://it.wikipedia.org/wiki?curid=3338092", "title": "Seul SK Knights", "text": "I Seul SK Knights sono una societ\u00e0 cestistica avente sede a Seul, nella Corea del Sud. Fondati nel 1997 come \"Cheongju SK Knights\" nel 2001 assunsero la denominazione attuale. Gioca nel campionato sudcoreano.\nLa propriet\u00e0 della squadra \u00e8 del Gruppo SK."}
{"id": "3338094", "revid": "767487", "url": "https://it.wikipedia.org/wiki?curid=3338094", "title": "Dogtooth", "text": "Dogtooth (\u039a\u03c5\u03bd\u03cc\u03b4\u03bf\u03bd\u03c4\u03b1\u03c2 \"Kynodontas\", AFI: , letteralmente \"canino\") \u00e8 un film del 2009 co-scritto, co-prodotto e diretto da Yorgos Lanthimos.\nHa vinto il premio della sezione Un Certain Regard al 62\u00ba Festival di Cannes, ed \u00e8 stato candidato per l'Oscar al miglior film in lingua straniera ai premi Oscar 2011.\nTrama.\nI genitori di una ricca famiglia tengono sotto reclusione i tre figli, due femmine e un maschio, nella loro enorme casa isolata dal resto del mondo, senza alcun contatto esterno, al fine di non contaminarli col mondo esteriore. I ragazzi, privi perfino del nome proprio, crescono convinti che al di fuori vi sia un mondo pericoloso e ostile; i tre passano il tempo eseguendo giochi di sopravvivenza, sottoposti di continuo al giudizio dei genitori. Viene loro detto che al di fuori dei confini di casa i tre hanno un fratello gi\u00e0 adulto: \u00e8 infatti stato detto loro che un bambino sia pronto a uscire di casa solamente quando uno dei suoi canini cadr\u00e0. Solo il padre esce di casa per esercitare il suo mestiere di direttore d'azienda, dicendo di poter lasciare la casa solo a bordo della propria auto.\nIl padre ingaggia Christina, un'addetta alla security della sua azienda, perch\u00e9 abbia dei rapporti sessuali a pagamento col ragazzo. Un giorno Christina chiede al ragazzo di praticarle del sesso orale, ma lui rifiuta; si rivolge cos\u00ec alla figlia maggiore, dandole in cambio un cerchietto fosforescente. In seguito la figlia maggiore chiede alla minore di leccarle la spalla in cambio dello stesso oggetto; sar\u00e0 poi la figlia minore stessa a chiederle di poterle leccare altre parti del corpo senza chiedere nulla in cambio.\nIl padre cerca di riavere il proprio cane, lasciato da un addestratore; questi per\u00f2 rifiuta di darglielo poich\u00e9 l'addestramento non \u00e8 stato completato. Intanto un gatto randagio entra nel giardino di casa, e il figlio lo uccide con un paio di cesoie. Il padre approfitta dell'occasione per soggiogare ulteriormente la famiglia: si strappa i vestiti e si cosparge di sangue finto, dicendo che il fratello che vive al di l\u00e0 dei confini \u00e8 stato ucciso da un gatto; li spinge allora a stare a quattro zampe e abbaiare come dei cani, per tenere alla larga i gatti feroci.\nTempo dopo, Christina chiede nuovamente alla figlia maggiore un rapporto orale; la ragazza stavolta le chiede in cambio delle videocassette che Christina tiene in borsa. La figlia guarda i film in segreto, dopodich\u00e9 inizia a recitarne i dialoghi a memoria. In seguito la ragazza assalir\u00e0 il fratello recitando frasi molto violente tratte da \"Lo squalo\", e chieder\u00e0 a sua sorella di chiamarla col nome \"Bruce\". Quando il padre scopre le cassette, dapprima punisce la figlia picchiandola con una di esse, poi si reca da Christina e la colpisce col videoregistratore, augurandole che i suoi figli, quando ne avr\u00e0, siano corrotti dalle \"cattive influenze\". I genitori decidono che Christina non potr\u00e0 pi\u00f9 venire in casa loro, cos\u00ec lasciano che il figlio scelga una delle due sorelle per i suoi rapporti sessuali. Il ragazzo sceglie la maggiore, che tuttavia gli si concede controvoglia.\nArriva l'anniversario di matrimonio dei genitori, e i figli si esibiscono in una performance musicale e di danza. La figlia minore smette presto di danzare, mentre la maggiore decide di tralasciare la coreografia scarna e meccanica impostale dai genitori per esibirsi in quella del film \"Flashdance\", cosa che indispettisce i genitori. La notte stessa, servendosi di un manubrio, la ragazza si fa saltare un canino e scappa, nascondendosi nel bagagliaio della macchina del padre. L'uomo scopre ci\u00f2 che sua figlia ha fatto e la cerca nei dintorni di casa, senza trovarla, mentre gli altri due figli abbaiano per tenere lontani i gatti. Il giorno dopo il padre si reca normalmente al lavoro: la sua auto resta incustodita, lasciando incerto il destino della figlia maggiore.\nDistribuzione.\nIl film \u00e8 stato mostrato in anteprima il 18 maggio 2009 al Festival di Cannes. In Grecia \u00e8 uscito l'11 novembre dello stesso anno, distribuito da Feelgood Entertainment. In seguito Verve Pictures ha distribuito il film nel Regno Unito dal 23 aprile 2010, mentre Kino International l'ha distribuito nelle sale statunitensi dal 25 giugno 2010.\n\u00c8 uscito nelle sale italiane il 27 agosto 2020 (dopo pi\u00f9 di 10 anni dalla sua prima uscita), distribuito da Lucky Red e con annesso divieto ai minori di 18 anni."}
{"id": "3338099", "revid": "486946", "url": "https://it.wikipedia.org/wiki?curid=3338099", "title": "Capo di Stato Maggiore della Difesa", "text": ""}
{"id": "3338102", "revid": "767487", "url": "https://it.wikipedia.org/wiki?curid=3338102", "title": "Tabellione", "text": "Il tabellione, nell'antica Roma, era il pubblico scrivano con attribuzioni ufficiali. Negli atti amministrativi, colui che sottoscriveva l'atto come pubblico ufficiale dandogli validit\u00e0.\nDurante il Medioevo era il nome con cui venivano indicati i notai. Il \"tabellionato\" era l'equivalente di quello che oggi viene indicato come \"notariato\"."}
{"id": "3338104", "revid": "614011", "url": "https://it.wikipedia.org/wiki?curid=3338104", "title": "Korean Basketball League", "text": "La Korean Basketball League (\ub300\ud55c\ubbfc\uad6d \ud504\ub85c \ub18d\uad6c) \u00e8 il campionato sudcoreano di pallacanestro di massima serie fondato nel 1997.\nFormula.\nInaugurata nel 1997, la stagione inizia generalmente ad ottobre e termina in aprile. Sono dieci le squadre partecipanti che disputano 54 gare, 27 in casa e altrettante in trasferta.\nOgni squadra pu\u00f2 avere in rosa solamente 2 giocatori stranieri (con la particolarit\u00e0 che la somma delle altezze dei due non coreani non pu\u00f2 superare i 4 metri). Generalmente le formazioni vedono in tale posizioni le ali grandi o i centri, dato che l'altezza media dei giocatori sudcoreani \u00e8 bassa."}
{"id": "3338106", "revid": "773636", "url": "https://it.wikipedia.org/wiki?curid=3338106", "title": "Berleburg", "text": ""}
{"id": "3338107", "revid": "4711", "url": "https://it.wikipedia.org/wiki?curid=3338107", "title": "Cheongju SK Knights", "text": ""}
{"id": "3338111", "revid": "1005847", "url": "https://it.wikipedia.org/wiki?curid=3338111", "title": "Elezioni generali nel Regno Unito dell'ottobre 1974", "text": "Le elezioni generali nel Regno Unito dell'ottobre 1974 si tennero il 10 ottobre e videro la vittoria del Partito Laburista di Harold Wilson, che divenne Primo Ministro; nel 1976 fu sostituito da James Callaghan, esponente dello stesso partito."}
{"id": "3338115", "revid": "28592", "url": "https://it.wikipedia.org/wiki?curid=3338115", "title": "Trattato di Pace di Mosca", "text": ""}
{"id": "3338116", "revid": "28592", "url": "https://it.wikipedia.org/wiki?curid=3338116", "title": "Trattato di Mosca (1996)", "text": ""}
{"id": "3338118", "revid": "116734849", "url": "https://it.wikipedia.org/wiki?curid=3338118", "title": "Alicia Borrachero", "text": " \u00c8 nota per aver interpretato la regina Prunaprismia in \"Le cronache di Narnia - Il principe Caspian\", accanto a Sergio Castellitto.\nBiografia.\nNata a Madrid il 14 febbraio 1968, \u00e8 una attrice spagnola molto popolare, grazie ai suoi ruoli in TV, ma ha anche preso parte in spettacoli teatrali e film.\nHa studiato recitazione al Nazareth College e nell'atelier di informazione drammatica a Madrid.\nVita privata.\n\u00c8 sposata con Ben Temple, ed ha un figlio, nato il 3 novembre 2005."}
{"id": "3338119", "revid": "182396", "url": "https://it.wikipedia.org/wiki?curid=3338119", "title": "Anio novus", "text": ""}
{"id": "3338120", "revid": "614011", "url": "https://it.wikipedia.org/wiki?curid=3338120", "title": "Ulsan Mobis Phoebus", "text": "Gli Ulsan Hyundai Mobis Phoebus sono una societ\u00e0 cestistica avente sede a Ulsan, nella Corea del Sud. Fondati nel 1997 come \"Busan Kia Enterprise\" nel 2001 cambiarono nome in \"Ulsan Mobis Automons\" per poi assumere nel 2004 la denominazione attuale. Gioca nel campionato sudcoreano.\nLa propriet\u00e0 della squadra \u00e8 della Hyundai Motor Group."}
{"id": "3338122", "revid": "92723", "url": "https://it.wikipedia.org/wiki?curid=3338122", "title": "Provincia di Kovno", "text": ""}
{"id": "3338123", "revid": "122805296", "url": "https://it.wikipedia.org/wiki?curid=3338123", "title": "Vincent Grass", "text": "Biografia.\nAttore dal 1973, \u00e8 noto per aver interpretato il dottor Cornelius nel film \"Le cronache di Narnia - Il principe Caspian\" (2008)."}
{"id": "3338125", "revid": "4711", "url": "https://it.wikipedia.org/wiki?curid=3338125", "title": "Busan Kia Enterprise", "text": ""}
{"id": "3338127", "revid": "4711", "url": "https://it.wikipedia.org/wiki?curid=3338127", "title": "Ulsan Mobis Automons", "text": ""}
{"id": "3338135", "revid": "132266", "url": "https://it.wikipedia.org/wiki?curid=3338135", "title": "Stato Maggiore della Difesa", "text": ""}
