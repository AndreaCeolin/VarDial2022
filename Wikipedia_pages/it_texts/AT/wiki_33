{"id": "3173666", "revid": "478814", "url": "https://it.wikipedia.org/wiki?curid=3173666", "title": "Kevin Anderson (tennista)", "text": "Ha vinto sette tornei del circuito ATP e ha raggiunto la finale nello US Open 2017 e nel torneo di Wimbledon 2018, suoi migliori risultati nei tornei dello Slam. Vanta inoltre la semifinale raggiunta alle ATP Finals 2018. Il suo miglior piazzamento nella classifica ATP di singolare \u00e8 il 5\u00ba posto del 16 luglio 2018, miglior ranking mai raggiunto da un africano. Ha rappresentato il Sudafrica sia in Coppa Davis che alle Olimpiadi di Pechino del 2008. Nel 2012 \u00e8 diventato membro dell'ATP Player Council, di cui \u00e8 stato presidente nel 2020.\nCarriera.\nCarriera nel college.\nAnderson gioca tre stagioni nel campionato college negli Stati Uniti con l'Universit\u00e0 dell'Illinois a Urbana-Champaign, laureandosi tre volte campione nazionale in singolare e due volte in doppio. Alla fine della stagione 2007 abbandona i campionati dei college per cominciare la carriera professionistica.\nProfessionismo.\n2003-2004, tornei Futures.\nNel 2003, a 17 anni, Anderson disputa il suo primo torneo professionistico e vince quattro incontri del tabellone principale. Grazie a quest'unica partecipazione arriva alla posizione numero 1178 nel ranking ATP. Finisce l'anno inoltre alla 902\u00aa posizione nella classifica di doppio.\nNel novembre 2004 conquista il suo primo torneo Futures a Gaborone, in Botswana, sconfiggendo anche tennisti delle prime 300 posizioni della classifica; nelle due settimane successive colleziona anche una finale e una semifinale in altri due Futures a Pretoria, scalando cos\u00ec in soli 20 giorni quasi 400 posizioni. Conclude l'anno al 665\u00ba posto del ranking con soli tre tornei disputati.\n2005-2006, prime partecipazioni ai tornei Challenger.\nNel 2005 disputa tornei Futures esclusivamente negli Stati Uniti e, in agosto, raggiunge la semifinale del Futures USA F21. A novembre gioca il suo primo torneo del circuito Challenger, qualificandosi e sconfiggendo il numero 192 del mondo Jan-Michael Gambill al primo turno. Finisce dunque la stagione alla posizione n\u00ba 766.\nNel 2006 disputa i primi tornei professionistici della stagione a giugno, ancora negli Stati Uniti, perdendo in finale in due Futures. A novembre, sconfiggendo il numero 107 Kevin Kim, raggiunge il primo quarto di finale in un torneo Challenger. Finisce la stagione al 517\u00ba posto in classifica ATP dopo essere stato 513\u00ba, suo miglior risultato. In doppio vince un paio di Futures americani a giugno e finisce l'anno al numero 530.\n2007, prime partecipazioni ai tornei ATP e primi tornei Challenger vinti.\nNel 2007 accede per la prima volta a un tabellone principale di un torneo dell'ATP Tour in singolare a New Haven, battendo nelle qualificazioni il n\u00ba 88 ATP Chris Guccione, viene sconfitto al primo turno dal n\u00ba 41 Arnaud Cl\u00e9ment. Nel settembre di quell'anno si afferma sia in singolare che in doppio al Challenger di New Orleans, portando il suo record nella classifica ATP al 211\u00ba posto in singolare e al 395\u00ba in doppio.\n2008, prima finale in un torneo ATP e top 100 del ranking.\nComincia bene il 2008 raggiungendo i quarti in un Challenger in Nuova Caledonia e supera quindi le qualificazioni all'Australian Open, entrando per la prima volta nel tabellone di uno Slam, dove perde al primo turno costringendo al quinto set il n\u00ba 84 ATP Alejandro Falla; il risultato lo porta al 190\u00ba posto del ranking. In marzo supera le qualificazioni al Tennis Channel Open di Las Vegas e batte quindi in due set la sesta testa di serie Micha\u00ebl Llodra. Al secondo turno supera John Isner 7\u20136, 7\u20135 e per la prima volta raggiunge i quarti di un torneo ATP, nei quali batte Evgenij Korol\u00ebv per 6\u20132, 6\u20130. Batte ancora in due set Robby Ginepri in semifinale e in finale perde da Sam Querrey in 3 set.\nAl secondo turno del Sony Ericsson Open di Miami batte il n\u00ba 3 del mondo Novak \u0110okovi\u0107, ottenendo la sua prima vittoria contro un top ten, per poi uscire al terzo turno contro Igor' Andreev dopo tre set combattuti. La finale raggiunta al Challenger di Surbiton in giugno in singolare lo proietta al 95\u00ba posto del ranking. Al torneo di Wimbledon, in coppia con Robert Lindstedt, arriva ai quarti di finale, dove i due si arrendono a Daniel Nestor e Nenad Zimonji\u0107 che vinceranno il torneo. Ai successivi Giochi olimpici di Pechino perde al secondo turno da Nicolas Kiefer 4\u20136, 7\u20136, 4\u20136 e in coppia con Jeff Coetzee viene battuto dagli spagnoli Nicol\u00e1s Almagro e David Ferrer per 6\u20133, 3\u20136, 4\u20136. Chiude l'anno in calando e l'unica soddisfazione \u00e8 la vittoria nel trofeo Challenger di Champaign.\n2009, vittoria al Challenger di Sanremo.\nInizia male il 2009 con una serie di sconfitte nei primi turni e si riprende in maggio vincendo il Challenger di Sanremo superando in tre set nella finale Bla\u017e Kav\u010di\u010d. Di rilievo la vittoria in giugno su Fognini agli AEGON Championships sull'erba del Queen's di Londra, dove perde al secondo turno da Sam Querrey. Esce nelle qualificazioni sia al Roland Garros che a Wimbledon. Il resto della stagione \u00e8 anonimo e gli unici risultati discreti sono le finali raggiunte in due tornei Challenger. Chiude l'anno al 161\u00ba posto in singolare e al 171\u00ba in doppio.\n2010, terzo turno agli US Open.\nAll'inizio del 2010 riesce a superare le qualificazioni in diversi tornei ATP e in aprile vince il Challenger di Baton Rouge, al quale non partecipa alcun top 100. Questi risultati gli garantiscono la sua migliore classifica con l'85\u00ba posto. Nei tornei successivi viene sconfitto sempre alle qualificazioni o nei primi turni dei tornei ATP, ma si mette in mostra al primo turno di Wimbledon perdendo al quinto set contro il n\u00ba 5 del mondo Nikolaj Davydenko, dopo aver vinto i primi due. Subito dopo arriva alle semifinali agli Atlanta Tennis Championships, dove viene sconfitto in tre set da Isner. In agosto batte nei primi turni della Rogers Cup a Toronto i quotati Leonardo Mayer e Sam Querrey, al terzo turno viene sconfitto dal n\u00ba 1 Rafael Nadal. Ai successivi US Open vince il suo primo incontro di uno Slam battendo in tre set Somdev Devvarman, al secondo turno supera in 5 set il n\u00ba 28 ATP Thomaz Bellucci e viene eliminato al terzo dal n\u00ba 38 Richard Gasquet per 4-6, 6-7, 5-7. Finisce l'annata perdendo la finale del Challenger di Seul e al 61\u00ba posto del ranking dopo essere stato 58\u00ba, suo nuovo record.\n2011, primo titolo ATP.\nOrmai inserito direttamente nei tabelloni principali ATP, inizia il 2011 arrivando alle semifinali del Brisbane International, dove perde in tre set dal n\u00ba 8 ATP Andy Roddick in tre set. Sconfitto al primo turno negli Australian Open da Bla\u017e Kav\u010di\u010d, si riprende subito e vince il primo titolo ATP nel torneo di casa dell'SA Open a Johannesburg, che gli consente di arrivare alla 40\u00aa posizione del ranking. La scalata prosegue e raggiunge i quarti a Delray Beach e al Masters 1000 di Miami, dove viene battuto da \u0110okovi\u0107. Raggiunge cos\u00ec il 33\u00ba posto, suo nuovo best ranking. Segue una serie di discreti risultati tra cui le prime vittorie al Roland Garros e a Wimbledon, uscendo comunque al secondo turno in entrambi gli Slam. Batte a sorpresa il n\u00ba 4 del mondo Andy Murray 6-3, 6-1 al secondo turno della Rogers Cup in Canada, perdendo poi dal n\u00ba 17 Stan Wawrinka in tre combattuti set. In settembre supera due turni agli US Open, dove perde al terzo dal n\u00ba 8 ATP Mardy Fish. Il mese successivo arriva ai quarti del China Open a Pechino perdendo in tre set da Marin \u010cili\u0107 dopo aver sconfitto in due set il n\u00ba 15 Andy Roddick al primo turno e Albert Monta\u00f1\u00e9s al secondo. Il risultato lo porta al 30\u00ba posto del ranking, nuovo record di Anderson.\n2012, secondo titolo ATP.\nAgli Australian Open 2012 supera per la prima volta il primo turno e dopo aver battuto al secondo Serhij Stachovs'kyj viene sconfitto al terzo dal numero 7 ATP Tom\u00e1\u0161 Berdych. Il 4 marzo vince il torneo di Delray Beach, suo secondo titolo ATP, e due settimane dopo raggiunge la 28\u00aa posizione del ranking. La trasferta americana continua con tre eliminazioni in due set al terzo turno: a Indian Wells in due set da \u0110okovi\u0107, a Miami da Fish e a Houston da Juan M\u00f3naco. I tornei sulla terra battuta in Europa non lo vedono protagonista e chiude con l'eliminazione al terzo turno al Roland Garros, sconfitto in 5 set da Berdych; si tratta comunque del suo miglior risultato nel torneo. Nel resto della stagione Anderson non raccoglie risultati di rilievo, arriva ai quarti al Queen's dove perde da Grigor Dimitrov che lo batte anche al primo turno a Wimbledon, poi raramente supera il secondo turno. Riesce comunque a mantenersi stabile in classifica e chiude l'anno al 37\u00ba posto.\n2013, prima volta al quarto turno in uno Slam.\nIl 2013 comincia con la finale raggiunta a Sydney, dove perde in 3 set dal padrone di casa Bernard Tomi\u0107, n\u00ba 64 del ranking. Arriva per la prima volta al quarto turno all'Australian Open, venendo sconfitto dal n\u00ba 6 Berdych 3-6, 2-6, 6-7. A Indian Wells batte il n\u00ba 4 Ferrer al secondo turno ma si arrende nuovamente a Berdych nei quarti. In aprile arriva in finale nell'ATP 250 di Casablanca, perdendo da Tommy Robredo in 3 set, ma ritoccando il suo record nel ranking con il 26\u00ba posto. La stagione sul rosso prosegue senza risultati di rilievo e si chiude a Parigi dove per la prima volta giunge al quarto turno ma viene superato nettamente in tre set da Ferrer dopo aver sconfitto Milos Raonic al terzo. Anche a Wimbledon migliora il suo record arrivando al terzo turno, nel quale trova ancora Berdych a eliminarlo in 4 set. La semifinale raggiunta a Bogot\u00e0, la finale ad Atlanta e i quarti a Washington lo portano al 19\u00ba posto del ranking. Nell'ultima parte della stagione non supera pi\u00f9 il secondo turno e chiude in 20\u00aa posizione.\n2014, conferma ai vertici.\nCome l'anno precedente, Anderson giunge al quarto turno dell'Australian Open e viene seccamente sconfitto dalla sua bestia nera Berdych. Conferma anche i buoni risultati a Delray Beach, dove arriva in finale e perde da Cilic in 3 combattuti set. Al successivo torneo di Acapulco supera ancora Ferrer nei quarti ma viene sconfitto in finale da Dimitrov al tiebreal del st decisivo. A Indian Wells elimina al terzo turno il n\u00ba 3 ATP Wawrinka e nei quarti cede in due set al n\u00ba 8 Federer. Il risultato migliore della stagione sulla terra rossa europea \u00e8 il 4\u00ba turno raggiunto al Roland Garros, in cui viene sconfitto in 4 set da Ferrer. A Wimbledon supera in 5 set Fognini e accede per la prima volta al quarto turno, dove viene battuto dall'idolo di casa Murray in 3 set. Nella trasferta sul cemento americano arriva ai quarti a Washington e nel Masters di Toronto, dove sconfigge di nuovo Wawrinka e per la seconda volta in stagione perde al tiebreak del set decisivo da Dimitrov. Agli US Open viene eliminato al terzo turno da \u010cili\u0107, che si aggiudicher\u00e0 il torneo. Questi risultati gli consentono di ritoccare il suo miglior ranking con il 16\u00ba posto raggiunto in ottobre. Al terzo turno del Masters 1000 di fine anno a Parigi Bercy sconfigge per la terza volta in stagione il top 5 Wawrinka ma si deve arrendere ancora a Berdych nei quarti.\n2015, quarti di finale negli US Open e 10\u00ba posto nel ranking ATP.\nNel 2015, dopo la semifinale raggiunta a Auckland, Anderson torna a disputare il quarto turno agli Australian Open e viene sconfitto da Nadal in 3 set. Il mese dopo perde la finale a Memphis in due set dal n\u00ba 5 ATP Kei Nishikori, che lo batte anche in semifinale ad Acapulco. Non va oltre il terzo turno a Roma e al Roland Garros, battuto rispettivamente da Federer e Gasquet. Perde sull'erba del Queen's la finale contro Murray e a Wimbledon nel quarto turno contro \u0110okovi\u0107. A fine agosto vince il terzo titolo ATP battendo in finale nel torneo di Winston-Salem il francese Pierre-Hugues Herbert. Agli US Open arriva per la prima volta ai quarti di finale di uno Slam battendo negli ottavi in 4 set il n\u00ba 3 del mondo Andy Murray, venendo poi battuto nettamente da Wawrinka. Il grande risultato gli garantisce il suo miglior piazzamento ATP con il 10\u00ba posto. Al prestigioso Shanghai Rolex Masters batte Fognini e il n\u00ba 6 ATP Nishikori prima di perdere nei quarti da Jo-Wilfried Tsonga. Chiude la sua migliore stagione con un record di 46 vittorie e 24 sconfitte e il 12\u00ba posto nel ranking.\n2016, problemi fisici.\nA inizio stagione si infortuna al ginocchio sinistro e deve dare forfait al Chennai Open, rientra a Auckland e viene eliminato nei quarti ma all'Australian Open \u00e8 costretto al ritiro durante il match di primo turno. Resta fermo 4 settimane e quando torna a giocare a Delray Beach si ritira di nuovo durante l'incontro di primo turno per un problema alla caviglia; resta quindi fuori altri due mesi e mezzo, durante i quali si sottopone a un piccolo intervento chirurgico alla caviglia. Fa il suo nuovo rientro in maggio a Madrid e nelle prime sette settimane raccoglie soprattutto sconfitte, tra cui quella al primo turno al Roland Garros, continuando a perdere posizioni in classifica. Si spinge fino ai quarti a Nottingham mentre al primo turno di Wimbledon spreca un match point contro Denis Istomin, che si impone in rimonta al quinto set. Al Masters di Toronto viene eliminato nei quarti da Wawrinka e non va oltre il terzo turno a Cincinnati, agli US Open, dove perde dal n\u00ba 11 ATP Jo-Wilfried Tsonga, a Chengdu e a Stoccolma. Chiude la tribolata stagione, nella quale ha avuto problemi anche alla spalla destra e all'inguine, al 67\u00ba posto del ranking dopo essere stato 70\u00ba in novembre, la posizione pi\u00f9 bassa dalla 77\u00aa del settembre 2010.\n2017, finale agli US Open.\nUn nuovo problema all'anca gli fa saltare l'inizio stagione 2017 in Australia e in gennaio scende all'80\u00ba posto nel ranking. Riprende a met\u00e0 febbraio e nei primi 5 tornei vince solo 2 incontri di primo turno; a fine aprile batte David Ferrer al secondo turno a Barcellona e perde al terzo da Nadal. Lentamente i risultati cominciano ad essere favorevoli e ottiene qualche vittoria importante all'Estoril, a Ginevra e soprattutto al Roland Garros, dove supera il n\u00ba 19 Kyrgios al secondo turno e Kyle Edmund al terzo prima di ritirarsi negli ottavi contro il n\u00ba 8 Marin \u010cili\u0107. Risale cos\u00ec alla 37\u00aa posizione del ranking e rientra dopo 15 giorni per la stagione sull'erba; anche a Wimbledon esce agli ottavi perdendo in 5 set contro il n\u00ba 28 Sam Querrey. Ritrovata la forma si presenta al torneo ATP 500 di Washington, dove batte in un incontro equilibrato il favorito Dominic Thiem agli ottavi, in semifinale ha la meglio in due set Jack Sock e torna cos\u00ec dopo quasi due anni a disputare una finale, nella quale viene sconfitto dalla rivelazione dell'anno, il n\u00ba 8 del ranking Alexander Zverev. Viene sconfitto da Zverev anche nei quarti della Rogers Cup dopo aver superato in due set i quotati Pablo Carre\u00f1o Busta e Querrey nei turni precedenti.\nGli ottimi risultati gli consentono di presentarsi agli US Open come testa di serie n\u00ba 28. Nei primi turni elimina nell'ordine il qualificato JC Aragone, l'ex top ten Ernests Gulbis e Borna \u0106ori\u0107. Sconfigge al quarto turno Paolo Lorenzi ed eguaglia il risultato del 2015 arrivando ai quarti, dove batte lo statunitense testa di serie n\u00b012 Sam Querrey. Alla sua prima semifinale di uno Slam, supera Pablo Carre\u00f1o Busta con il punteggio di 4-6, 7-5, 6-3, 6-4 e viene sconfitto in finale da Rafael Nadal per 6-3, 6-3, 6-4. Arriva cos\u00ec alla 15\u00aa posizione del ranking e malgrado il finale di stagione incerto chiude 14\u00ba.\n2018: prima finale a Wimbledon, semifinale alle ATP Finals e n\u00ba 5 del mondo.\nDebutta nel 2018 raggiungendo la finale del Maharashtra Open a Pune, perde 6-7, 2-6 da Gilles Simon ma il risultato lo porta all'11\u00ba posto del ranking. Ai successivi Australian Open viene battuto al primo turno dal n\u00ba 49 ATP Kyle Edmund. Comincia invece bene la trasferta americana, vince il suo quarto titolo ATP in febbraio sul cemento del New York Open battendo in finale Sam Querrey 4-6, 6-3, 7-61, il giorno sale al 9\u00ba posto in classifica e la settimana dopo all'8\u00ba, suoi nuovi best ranking. Arriva in finale anche al successivo ATP 500 di Acapulco, ma viene battuto dal n\u00ba 9 mondiale del Potro per 4-6, 4-6. Non va oltre i quarti di finale nei Masters 1000 di Indian Wells e Miami, perdendo in entrambe le occasioni in tre set rispettivamente da \u0106ori\u0107 e Carre\u00f1o Busta. Fa il suo debutto sulla terra rossa europea uscendo al primo turno all'Estoril ma arriva in semifinale al Madrid Masters, dove viene battuto dal n\u00ba 7 ATP Dominic Thiem per 4-6, 2-6. Il risultato gli vale il 7\u00ba posto nella classifica ATP, nuovo best ranking. Al secondo turno degli Internazionali d'Italia \u00e8 costretto al ritiro per un infortunio a una coscia dopo aver perso il primo set contro Alja\u017e Bedene. Riesce a recuperare per il Roland Garros e raggiunge gli ottavi di finale, dove si fa rimontare due set di vantaggio dallo specialista della terra rossa Diego Schwartzman e perde al quinto set.\nAll'ATP 500 del Queen's di Londra esce al primo turno ma si rende protagonista di un grande torneo di Wimbledon; nei primi turni supera con relativa facilit\u00e0 nell'ordine Gombos, Seppi (a cui cede un set) e Kohlschreiber. Al quarto turno ha bisogno di tre tie-break per battere Monfils in 4 set e accede per la prima volta ai quarti nei quali, dopo essere stato sotto di due set, rimonta a sorpresa il favorito Federer, campione uscente e 8 volte vincitore del torneo, salva un match-ball e si impone con il punteggio di 2-6, 6-75, 7-5, 6-4, 13-11. Contro John Isner disputa la semifinale pi\u00f9 lunga nella storia di Wimbledon vincendola con il punteggio di 7-66, 65-7, 65-7, 6-4, 26-24 in 6 ore e 36 minuti. In finale viene battuto da Novak \u0110okovi\u0107 con il risultato di 2-6, 2-6, 6-7 dopo aver sprecato 5 set-point nel terzo set. Nonostante la sconfitta, porta il suo best ranking alla 5\u00aa posizione, la pi\u00f9 alta mai raggiunta da un sudafricano da quando \u00e8 stata introdotta la classifica ATP.\nCostretto a rinunciare all'ATP 500 di Washington per un problema alla mano, conferma il grande momento di forma al successivo Masters di Toronto concedendo nei quarti di finale solo 4 giochi al n\u00ba 5 del mondo Grigor Dimitrov, in semifinale spreca un match-point contro l'emergente Stefanos Tsitsipas, che si impone per 9-7 nel tiebreak decisivo. Arriva a disputare il quarto turno agli US Open dopo due battaglie vinte al quinto set contro Ryan Harrison e Denis Shapovalov, e viene eliminato in tre set dal n\u00ba 9 ATP Dominic Thiem. In settembre viene convocato per la prima volta a giocare la Laver Cup e ottiene due prestigiose vittorie: in doppio insieme a Jack Sock sconfigge \u00d0okovi\u0107 / Federer e ha la meglio anche in singolare sul campione serbo, contro il quale era reduce da 6 sconfitte consecutive. Contro Zverev subisce invece la quinta sconfitta su altrettanti incontri disputati e la squadra europea si aggiudica il trofeo. Dopo i quarti raggiunti a Tokyo e a Shanghai, in ottobre vince a Vienna il suo primo titolo ATP 500 sconfiggendo in finale Kei Nishikori con il punteggio di 6-3, 7-6(3). In virt\u00f9 del 6\u00ba posto nel ranking, disputa per la prima volta le ATP Finals e si qualifica alla semifinale grazie alle vittorie su Thiem e Nishikori, al quale lascia un solo gioco. \u00c8 ininfluente la sconfitta subita nell'ultimo incontro di round robin contro Federer e in semifinale cede per 2-6, 2-6 contro \u00d0okovi\u0107.\n2019: un titolo ATP, diversi infortuni, operazione e crollo nel ranking.\nInizia la nuova stagione conquistando il suo sesto titolo ATP a Pune, con la vittoria in finale su Ivo Karlovi\u0107 al termine di tre tiebreak. Al secondo turno dell'Australian Open viene sconfitto a sorpresa da Frances Tiafoe e si deve quindi fermare due mesi per un infortunio al gomito. Rientra a met\u00e0 marzo al Miami Open e viene seccamente sconfitto da Federer nei quarti di finale. Dopo questo torneo si deve nuovamente fermare per il problema al gomito e salta tutta la stagione europea sulla terra battuta. Riprende a giocare al Queen's, dove esce al secondo turno, mentre a Wimbledon non va oltre il terzo turno. Un nuovo infortunio, questa volta al ginocchio destro, lo costringe in settembre a un intervento chirurgico che pone fine alla sua sfortunata stagione, nella quale ha giocato solo 5 tornei. Verso fine anno crolla nel ranking al 92\u00ba posto.\n2020: uscita dalla top 100 e rientro.\nRientra nel circuito a inizio 2020 prendendo parte alla prima edizione dell'ATP Cup; nella sfida persa 3-0 contro la Serbia viene sconfitto da \u00d0okovi\u0107 e le vittorie contro Cile e Francia, nelle quali supera Cristian Garin e Beno\u00eet Paire, non bastano al Sudafrica per evitare l'eliminazione. Ai successivi Australian Open 2020 batte in 5 set Iva\u0161ka e viene eliminato al secondo turno da Taylor Fritz, ancora in 5 set, dopo essere stato in vantaggio per 2 set a 0. Con questa sconfitta esce dai top 100 arrivando al suo peggior ranking da gennaio 2010. In Australia gli viene rilevata un'infrazione al menisco mediale e in marzo si sottopone a una nuova operazione. Rientra a giocare in agosto al Masters di Cincinnati dopo la pausa per il COVID-19 e vince il primo incontro con Kyle Edmund, patisce quindi 4 sconfitte consecutive, tra cui quelle al primo turno degli US Open e degli Internazionali d'Italia. Torna a vincere due incontri al Roland Garros ed esce di scena al terzo turno per mano di Andrej Rubl\u00ebv. Al torneo di Vienna, invece, si aggiudica vittorie su giocatori dal calibro di Pablo Carre\u00f1o Busta e Daniil Medvedev ed \u00e8 costretto al ritiro durante l'incontro di semifinale con Rubl\u00ebv. Grazie a questi risultati ritorna in top 100, in 86\u00aa posizione.\n2021: un titolo ATP.\nDopo il terzo turno raggiunto all'esordio stagionale al torneo Melbourne 1, esce al primo turno agli AUstralian Open e, dopo 6 settimane di stop, a Miami. A fine aprile si spinge fino ai quarti all'Estoril e dopo un altro mese di stop esce al primo turno al Roland Garros. Anche la stagione europea sull'erba \u00e8 deludente e culmina con l'eliminazione al secondo turno a Wimbledon. Arriva quindi a sorpresa il suo trionfo in luglio a Newport, dove torna ad aggiudicarsi un titolo ATP con la vittoria in finale su Jenson Brooksby e risale al 74\u00ba posto del ranking. Si migliora ulteriormente dopo il secondo turno raggiunto agli US Open e il terzo turno a Indian Wells, che gli valgono la 60\u00aa posizione. Eliminato al primo turno a Vienna, dove difendeva i punti guadagnati con la semifinale dell'anno prima, chiude la stagione all'80\u00ba posto. Nel corso del 2021 non disputa alcun torneo in doppio ed esce dal ranking di specialit\u00e0.\nVita privata.\nSoprannominato \"lo Struzzo\" per la sua altezza (203 cm), \u00e8 sposato dal 2011 con l'ex golfista Kelsey O'Neal, con la quale ha avuto la figlia Keyra nata nel settembre del 2019, e vive prevalentemente negli Stati Uniti. Il suo migliore amico nel circuito ATP \u00e8 Denis Istomin. Con un altro tennista, G.D. Jones (diventato poi suo allenatore) ha creato il sito web RealLifeTennis.com."}
{"id": "3173673", "revid": "729019", "url": "https://it.wikipedia.org/wiki?curid=3173673", "title": "Distretto di Ancuabe", "text": "Il distretto di Ancuabe \u00e8 un distretto del Mozambico di 109.792 abitanti, che ha come capoluogo Ancuabe.\nGeografia antropica.\nSuddivisioni amministrative.\nIl distretto \u00e8 suddiviso in tre sottodistretti amministrativi (posti amministrativi), con le seguenti localit\u00e0:"}
{"id": "3173678", "revid": "287204", "url": "https://it.wikipedia.org/wiki?curid=3173678", "title": "Conviction (film)", "text": ""}
{"id": "3173679", "revid": "287204", "url": "https://it.wikipedia.org/wiki?curid=3173679", "title": "8126 Chanwainam", "text": "8126 Chanwainam \u00e8 un asteroide della fascia principale. Scoperto nel 1966, presenta un'orbita caratterizzata da un semiasse maggiore pari a 2,7828544\u00a0UA e da un'eccentricit\u00e0 di 0,1631717, inclinata di 6,98741\u00b0 rispetto all'eclittica.\nL'asteroide \u00e8 dedicato al filantropo cinese Chan Wainam."}
{"id": "3173689", "revid": "124808", "url": "https://it.wikipedia.org/wiki?curid=3173689", "title": "Convictions", "text": ""}
{"id": "3173690", "revid": "729019", "url": "https://it.wikipedia.org/wiki?curid=3173690", "title": "Distretto di Metuge", "text": "Il distretto di Metuge \u00e8 un distretto del Mozambico di 42.935 abitanti."}
{"id": "3173692", "revid": "287204", "url": "https://it.wikipedia.org/wiki?curid=3173692", "title": "Eishockeyclub Red Bull Salzburg", "text": "LEishockeyclub Red Bull Salzburg o, pi\u00f9 comunemente, EC Red Bull Salzburg o anche solo Red Bull Salzburg, \u00e8 una societ\u00e0 di hockey su ghiaccio con sede a Salisburgo, in Austria. Milita nella \u00d6sterreichische Eishockey-Liga, la massima divisione del campionato austriaco di hockey su ghiaccio.\n\u00c8 uno dei club pi\u00f9 vincenti del Paese: dalla sua fondazione, nel 1995 come HC Salzburg, ha conquistato infatti cinque titoli nazionali, una Coppa Continentale e un Red Bulls Salute. Ha assunto l'attuale denominazione nel 2007, anche se l'acquisto della societ\u00e0 da parte della Red Bull data a sette anni prima. \u00c8 la squadra campione d'Austria in carica.\nNel maggio 2007 si era parlato insistentemente della possibilit\u00e0, per il club, di iscriversi al campionato tedesco. Voci di questo genere sono circolate anche relativamente ad una possibile partecipazione alla Kontinental Hockey League. Nel 2013 iscrive una propria formazione in Molode\u017enaja Chokkejnaja Liga, la lega giovanile del campionato russo, dove quasi tutte le squadre iscritte sono farm team di compagini della KHL.\nDalla stagione 2016-17 (la prima della nuova Lega) schiera una seconda squadra in Alps Hockey League.\nStoria.\nFondato nel 1995 come Eishockeyclub Salzburg, in seguito alla fusione di HC Morzg (a sua volta nato dopo il fallimento del Salzburger EC nel 1988) e HC Tiefenbach, assume la denominazione di \"HC Kaindl Salzburg\" per motivi di sponsorizzazione. Nel 2000 viene rilevato dalla Red Bull, che ne modifica il nome in Eishockeyclub The Red Bulls Salzburg e nella stagione 2000-2001, vincendo il campionato di Oberliga, viene promosso in Nationalliga.\nAscesa in massima divisione.\nNella stagione 2003-2004, il club vince il campionato di Nationalliga, e viene cos\u00ec promosso in massima divisione (EBEL), prima squadra salisburghese dopo 16 anni. Nasce il \"farmteam\" che partecipa alla Nationalliga, e gli investimenti si fanno sempre pi\u00f9 imponenti, per raggiungere l'obiettivo del titolo. Per la prima stagione nel massimo campionato austriaco, molti sono i nuovi giocatori ingaggiati per rendere la squadra competitiva: alcuni provenivano da rivali della Bundesliga, come il difensore Jaako Niskavaara e l'attaccante Jaako Niskavaara, acquistati dal KAC; o i cugini Marco e Martin Pewal, provenienti dal VSV. Ma anche l'es-F\u00e4rjestads Greg Artursson o Rob Tallas, esperto portiere proveniente dalla NHL.\nMalgrado ci\u00f2 la stagione fu fallimentare, inizi\u00f2 con otto sconfitte nelle prime otto partite, e la prima vittoria, arrivata contro i Vienna Capitals alla nona giornata, non contribu\u00ec a rendere sereno il clima. Sotto un fuoco incrociato di critiche, Rob Tallas dovette dimettersi, dopo 12 partite e una media di 86,22%. Al suo posto, \u00e8 stato ingaggiato J\u00fcrgen Penker, che non ha potuto comunque evitare l'ultimo posto, con solo dodici partite vinte su 48.\nVerso il titolo nazionale.\nIn vista della stagione 2005-2006, non sono stati lesinati nuovi investimenti. Sono stati acquistati alcuni dei migliori giocatori austriaci, come Dieter Kalt, Andre Lakos e Matthias Trattnig, ma anche uno straniero d'esperienza come il portiere Bj\u00f6rn Bjurling. Dopo un inizio promettente, le pessime prestazioni di Bjurling, licenziato a met\u00e0 stagione e sostituito dal nazionale lettone Art\u016brs Irbe, hanno contribuito a riavvicinare VSV e Innsbruck, ma al termine della stagione regolare il Salisburgo risult\u00f2 primo con 49 punti, due pi\u00f9 del VSV.\nNelle semifinali dei \"play-off\" i salisburghesi hanno avuto la meglio sui campioni uscenti, i Vienna Capitals, per 4-1 nella serie, con l'unica sconfitta arrivata a tavolino, dopo un 6-3 sul ghiaccio per i \"Bullen\" in gara-3. Nella finale contro il VSV, dopo due sconfitte (2-3 in gara-1 e 1-4 in gara-2), i salisburghesi si sono imposti per 3-0 in gara-3, e hanno poi pareggiato i conti, ma la in gara-4 il VSV ha espugnato Salisburgo per 6-2. Nell'ultima partita della serie, il Villach si \u00e8 imposto per 3-2 dopo i tempi supplementari, grazie alla rete decisiva di Dany Bousquet al 78\u00ba minuto. Il titolo \u00e8 andato cos\u00ec al VSV.\nPer il 2006-2007 la squadra \u00e8 stata ulteriormente rafforzata, con gli acquisti di Thomas Koch e Reinhard Divis. Ancora una volta la rivale principale si \u00e8 dimostrata il VSV, che ha conteso sino all'ultimo la vittoria in \"regular season\", alla fine andata al Red Bull con 64 punti (contro i 56 del Villach). Una vittoria arrivata sul ghiaccio di casa, con 27 vittorie su 28 partite casalinghe, e l'unica sconfitta alla 44\u00aa giornata contro i Vienna Capitals. I viennesi sono gli avversari nel primo turno dei \"play-off\", superati con un 3-0 nella serie, per arrivare alla \"replica\" delle finali dell'anno prima contro il VSV.\nSalisburgo vince in gara-1 (2-0), ma perde ai tiri di rigore in gara-2 (3-4), comunque il titolo non sfugge, grazie alle vittorie nelle successive tre sfide (6-3, 3-0, 4-2) che portano al Red Bull il primo titolo di campione d'Austria.\nLa difesa del titolo.\nIl cambiamento pi\u00f9 importante per la stagione successiva avviene in panchina: Hardy Nilsson viene nominato direttore sportivo, e Pierre Pag\u00e9 assunto come allenatore. Partito con i favori del pronostico, il club, ribattezzato nel 2007 Eishockeyclub Red Bull Salzburg, non riesce a mantenere lo stesso ritmo delle due stagioni precedenti, e conclude la stagione regolare al 3\u00ba posto, tre punti dietro Black Wings Linz e Vienna Capitals. Grazie all'aumento delle squadre del campionato, i \"play-off\" partono dai quarti di finale, dove il Salisburgo supera il VSV per 3-2. In semifinale, i Vienna Capitals sono stati sconfitti con un 4-0 netto nella serie. Nella serie finale, contro l'Olimpija Lubiana, per ben quattro volte la squadra ospite ribalta il fattore campo; i Red Bull riescono finalmente a vincere (5-0) in gara-5, per poi chiudere i conti con il 3-2 di Lubiana del 25 marzo 2008, in gara-6. La missione di difendere il titolo nazionale \u00e8 raggiunta.\nSolo vice-campioni.\nNella stagione successiva la squadra viene praticamente ricreata da zero. Pag\u00e9 sostituisce molti dei giocatori stranieri arrivati in precedenza con giovani, con risultati alterni; alla fine la stagione regolare viene conclusa al 3\u00ba posto per il secondo anno consecutivo, malgrado la cessione di Dieter Kalt, trasferitosi in gennaio in Svezia.\nNei \"play-off\", i salisburghesi si liberano nel primo turno degli sloveni del Jesenice, vincendo la serie per 4-1, quindi affrontano in semifinale ancora i Capitals. Qui, per la prima volta negli ultimi tre anni, il Salisburgo ha perso una partita di \"play-off\" contro Vienna, ma \u00e8 riuscito comunque ad imporsi per 4-1 nella serie.\nLa serie finale \u00e8 contro il KAC, vincitore della \"regular season\". In gara-1, i salisburghesi vengono sconfitti di misura ai supplementari (5-4), quindi si impongono nelle due gare seguenti coi punteggi di 7-2 e 6-3. Klagenfurt riequilibra la serie con il 4-1 di gara-4, e prende il comando vincendo la partita seguente 3-0. Ancora parit\u00e0, grazie al 3-2 di Salisburgo ai supplementari in gara-6: si va alla partita decisiva, il 5 aprile 2008 a Klagenfurt, sul 3-3 nella serie. La partita finisce 2-1 per il KAC, che festeggia cos\u00ec il suo 29\u00ba titolo nazionale.\nLa stagione del trionfo.\nQuella 2009-2010 \u00e8 stata la stagione pi\u00f9 ricca di successi nella storia del club. l'allenatore e direttore sportivo Pierre Pag\u00e9, al terzo anno di lavoro a Salisburgo, guida la squadra prima alla vittoria nel \"Red Bulls Salute\", torneo ad inviti organizzato dalla Red Bull stessa, e fino ad allora mai vinto dalla squadra di casa, quindi al trionfo in campionato, il terzo in quattro anni. Ma soprattutto alla conquista della Coppa Continentale, la prima vinta da un club austriaco.\nA causa della crisi economica, la IIHF decide di sospendere la Champions Hockey League e cos\u00ec nella stagione 2009-2010 la Coppa Continentale \u00e8 l'unica competizione europea per club, disputata tra novembre 2009 e gennaio 2010. Dopo aver vinto a punteggio pieno il girone E del primo turno, contro Sokol Kiev, Liep\u0101jas Metalurgs e Cracovia, i \"Bullen\" vincono tutte e tre le partite del girone finale contro Junost Minsk, Sheffield Steelers e Grenoble, portando per la prima volta in Austria il trofeo. Questa vittoria \u00e8 valsa anche l'automatica qualificazione al girone finale dell'edizione 2010-2011.\nIn campionato, dopo aver concluso la stagione regolare al 2\u00ba posto dietro i Graz 99ers, i Red Bull superano nei quarti di finale dei \"play-off\" il KAC, in una riedizione della finale dell'anno prima, quindi eliminano il Medve\u0161\u010dak Zagabria in semifinale (4-1 nella serie) arrivando alla finale contro l'EHC Black Wings Linz. Pur avendo perso le prime due gare della serie, i salisburghesi riescono a ribaltare il risultato con quattro vittorie consecutive, l'ultima delle quali arrivata il 6 aprile 2010 a Linz, con un gol di Doug Lynch all'82\u00ba minuto. \u00c8 il terzo titolo nazionale nelle cinque stagioni in massima divisione. Thomas Koch viene eletto MVP della stagione.\nA conferma del buon lavoro della societ\u00e0 a livello giovanile, l'et\u00e0 media della squadra che, il 12 gennaio 2010, \u00e8 scesa in pista contro lo Jesenice: 21,1 anni. La formazione giovanile arriva alle semifinali dei \"play-off\" di Nationalliga, dove perde al cospetto dei futuri campioni del Dornbirn, confermando l'eccellenza del lavoro svolto negli anni dal settore giovanile del Red Bull Salisburgo.\nUltimi anni.\nNella stagione 2010-2011 la squadra conferma il titolo nazionale e arriva nuovamente al girone finale di Coppa Continentale, seconda assoluta dietro lo Junost Minsk.\nIl 30 marzo 2014 ha conquistato il suo quinto titolo nazionale, dopo aver superato in semifinale il Linz (3-0 nella serie). Pur avendo perso la finale contro il Bolzano, essendo la squadra avversaria proveniente da un'altra federazione, il Salisburgo ha potuto festeggiare il titolo nazionale indipendentemente dall'esito della sfida.\nColori e simbolo.\nI colori sociali del Salisburgo sono il rosso e il bianco. Come tutte le squadre sportive controllate dalla Red Bull, il simbolo principale \u00e8 costituito dai due tori della compagnia.\nPista.\nLa squadra gioca le partite casalinghe nella Eisarena Salzburg. Costruita nel 1960, ha una capacit\u00e0 di 3.200 spettatori, e viene utilizzata anche dalle Ravens, squadra femminile della citt\u00e0.\n\u00c8 nota anche come \"Volksgarten\" o \"Volksgarten Arena\"."}
{"id": "3173695", "revid": "767487", "url": "https://it.wikipedia.org/wiki?curid=3173695", "title": "La fiamma occulta", "text": "La fiamma occulta (\"Weddings Rings\") \u00e8 un film del 1929 diretto da William Beaudine e prodotto dalla First National. Distribuito il 29 dicembre 1929, aveva come interpreti H.B. Warner, Lois Wilson, Olive Borden, Hallam Cooley, James Ford, Kathlyn Williams, Aileen Manning.\nLa sceneggiatura di Ray Harris si basa su \"The Dark Swan\", romanzo di Ernest Pascal pubblicato a New York nel 1924, romanzo dal quale era gi\u00e0 stato tratto quello stesso anno un precedente adattamento cinematografico con \"Il cigno nero\", film diretto da Millard Webb con Marie Prevost e Monte Blue.\nTrama.\nEve Quinn, un'attraente debuttante, \u00e8 una ragazza frivola e superficiale: le piace fare conquiste, ma si stanca presto, mettendo da parte l'uomo del momento per passare subito a un altro. Non rifugge neppure dal vantarsi apertamente di essere capace di soffiare gli uomini persino a sua sorella Cornelia, una studentessa d'arte. Infatti, quando Cornelia si innamora di Lewis Duke, un ricco appartenente alla buona societ\u00e0, Eve lo attira a s\u00e9 con i suoi modi da femme fatale, conquistandolo e facendosi portare da lui all'altare. Dopo il matrimonio, per\u00f2, la donna non perde le sue vecchie abitudini e quando Cornelia le presenta deliberatamente un playboy, Wilfred Meadows, intreccia con lui un flirt. Lewis, intanto, comincia a stufarsi sia dell'arredamento modernista che ha invaso la sua casa, sia degli amici della moglie, un'accozzaglia di parassiti pazzi per il jazz che occupano stabilmente il suo salotto. L'unica nota fresca per lui \u00e8 la presenza di Cornelia. E quando accidentalmente scopre la relazione tra la moglie e Wilfred, Lewis non tarda a capire di avere commesso un grande errore a sposare la bella ma incostante Eve, e torna pentito da Cornelia.\nProduzione.\nIl film fu prodotto dalla First National Pictures (come First National-Vitaphone Picture), controllata dalla Warner Bros. con il titolo di lavorazione \"The Dark Swan\". Il film venne girato sonoro usando il sistema monofonico Vitaphone.\nDistribuzione.\nIl copyright del film, richiesto dalla First National Pictures, Inc., fu registrato il 24 gennaio 1930 con il numero LP1021.\nDistribuito negli Stati Uniti dalla First National Pictures e dalla Warner Bros., il film usc\u00ec nelle sale il 29 dicembre 1929. In Svezia, fu distribuito il 12 maggio 1930 con il titolo \"K\u00e4rlekstjuven\"; in Irlanda, usc\u00ec il 16 maggio dello stesso anno mentre, nel 1931, fu distribuito in Portogallo (30 gennaio, come \"Irm\u00e3s Rivais\") e Spagna (10 dicembre, a Madrid come \"Anillo de boda\"). Nel 1932, usc\u00ec anche in Italia, con il visto di censura 26862 e con la condizione di: \"Togliere ogni scena dialogata o comunque parlata in lingua straniera. (gennaio 1932)\"."}
{"id": "3173702", "revid": "110157", "url": "https://it.wikipedia.org/wiki?curid=3173702", "title": "Fredriksskans Idrottsplats", "text": "Il Fredriksskans Idrottsplats, comunemente abbreviato in Fredriksskans IP, \u00e8 uno stadio della citt\u00e0 di Kalmar, in Svezia. Il Kalmar FF vi ha giocato le proprie gare casalinghe fino alla stagione 2011, quando si \u00e8 trasferito in un impianto pi\u00f9 moderno e di capienza maggiore, la Guldf\u00e5geln Arena.\nCaratteristiche.\nLo stadio ha una capacit\u00e0 di 9.000 spettatori, di cui circa la met\u00e0 sono posti a sedere. Nonostante ci\u00f2, il record di pubblico del Fredriksskans IP \u00e8 di 15.243 spettatori, accorsi il 4 settembre 1949 per assistere alla sfida tra il Kalmar FF e il Malm\u00f6 FF.\nQuando qualificato e quando ancora la Guldf\u00e5geln Arena non esisteva, il Kalmar ha potuto disputare qui gran parte delle partite delle coppe europee. Tuttavia il 2 ottobre 2008, in occasione della sfida di Coppa UEFA contro il Feyenoord, la squadra \u00e8 dovuta emigrare alla Bor\u00e5s Arena di Bor\u00e5s per via dell'assenza di alcuni requisiti UEFA relativi per esempio alla larghezza del campo da gioco e all'illuminazione.\nLe due tribune principali sono coperte, mentre gli altri settori sono privi di copertura, uno dei quali era destinato ai tifosi ospiti. \u00c8 presente una pista d'atletica.\nA fianco dello stadio erano presenti altri due campi da calcio, rimossi per far spazio a un nuovo quartiere la cui edificazione \u00e8 stata approvata nel 2018."}
{"id": "3173703", "revid": "123143687", "url": "https://it.wikipedia.org/wiki?curid=3173703", "title": "Idrossido di cadmio", "text": "L'idrossido di cadmio \u00e8 un composto chimico ionico molto tossico e dannoso per l'ambiente.\nUn'esposizione prolungata alla sostanza provoca danni ai reni e al sistema riproduttivo.\nBatterie nichel-cadmio.\nLa reazione chimica che dava energia nelle oramai superate batterie Ni-Cd produceva, oltre all'idrossido di nichel anche dell'idrossido di cadmio."}
{"id": "3173708", "revid": "1833487", "url": "https://it.wikipedia.org/wiki?curid=3173708", "title": "Giacomo del P\u00f2", "text": "Biografia.\nNacque a Palermo, il suo primo maestro fu il padre Pietro, ma presto fu mandato a bottega da Nicolas Poussin, forse per questo suo alunnato viene spostata la sua citt\u00e0 di nascita a Roma dove operava il suo maestro.\nPer altre fonti, come ad esempio Lione Pascoli, \"Vite dei pittori, scultori e architetti moderni\", Giacomo del Po nasce a Roma e sono stati ritrovati anche i documenti in proposito. Anche l'alunnato presso Poussin \u00e8 una cosa alquanto improbabile considerando le date.\nLo stesso De Dominici, suo biografo, non chiarisce questo equivoco, anzi aggiunge alle due citt\u00e0 anche una terza probabilit\u00e0, cio\u00e8 che fosse nato a Napoli. Quello che \u00e8 sicuro \u00e8 che il padre di Giacomo, un celebre incisore, era palermitano e fece diverse copie dei quadri del pittore francese che: \nNel 1674, appena ventenne, viene accolto nell'Accademia di San Luca della capitale, mentre il suo arrivo a Napoli si fa risalire al 1683, e su questo sono concordi tutti gli storici suoi contemporanei cio\u00e8 che fosse o palermitano o romano arriv\u00f2 a Napoli direttamente da Roma.\nNapoli fu la sua patria d'adozione, dove pot\u00e9 studiare, con il pittore Francesco Di Maria, le novit\u00e0 del tardo barocco e dove si distinse per i suoi affreschi, sia di carattere sacro, che quelli di carattere mitologico diffusi in vari palazzi della nobilt\u00e0 partenopea.\nA Napoli dimostr\u00f2 anche una certa ingegnosit\u00e0 nella costruzione di macchine scenografiche per il teatro, come ci riferisce Pietro Napoli Signorelli: \nParla di lui in maniera lusinghiera anche l'Abate Lanzi nella sua \"Storia pittorica dell'Italia\", forse il saggio di storia dell'arte pi\u00f9 importante del Settecento. Celebrando la sua \u00ab...incredibile variet\u00e0 e quasi magia di colorito per appagar l'occhio nell'insieme delle sue opere...\u00bb (p. 336).\nRimase legato al classicismo almeno fino all'arrivo a Napoli, oltre l'influenza di Poussin sent\u00ec forte anche quella del Domenichino di cui il padre fu allievo. Ma il barocco napoletano lo influenz\u00f2 in maniera pi\u00f9 massiccia e viene considerato, insieme a Paolo De Matteis il traghettatore tra il Barocco di stampo giordanesco e il neonato Rococ\u00f2, tanto che egli stesso l'esport\u00f2 all'ester\u00f2, specialmente in Austria, dove fu chiamato ad affrescare palazzi della nobilt\u00e0 vicina agli Asburgo.\nFu anche un noto incisore, in questa sua attivit\u00e0 ebbe una parte rilevante la sorella Teresa, anche lei pittrice specializzata nelle miniature, con la quale, Giacomo apr\u00ec un laboratorio d'incisione a Benevento nel 1687.\nOpere a Napoli.\nNaturalmente il grosso della sua produzione si trova oggi a Napoli, a partire dai suoi affreschi per la \"Cappella Palatina\" di Palazzo Reale con le \"Storie dell'Antico Testamento\" che risalgono al 1707. Nel piano nobile di Palazzo Carafa di Maddaloni partecip\u00f2 ad una decorazione a pi\u00f9 mani con Francesco Di Maria, Francesco De Mura e Fedele Fischetti. Nella vicina Chiesa di Santa Maria ad Ogni bene dei Sette Dolori ci sono due sue tele: \"L'andata al Calvario\" e \"Cristo morto\". Molto ammirati i suoi affreschi nella Chiesa di San Domenico Maggiore nella \"Cappella Milano\" del 1711. Altri affreschi sono nel Monastero della Chiesa di San Gregorio Armeno. Mentre nella Chiesa dei Girolamini ci sono le sue tele rappresentanti \"San Casimiro\", \"San Michele\" e \"Sant'Antonio Abate\".\nNella Chiesa di Santa Caterina a Formiello ci sono varie tele del Po, un \"San Domenico\" e tre tele con le \"Storie di Santa Caterina\". Molto importanti anche i suoi lavori nella Chiesa dei Santi Apostoli dove dipinse le \"Storie di San Gregorio e San Troadio\". Mentre per la Chiesa di San Pietro Martire una sua tela della \"Madonna del Rosario\" \u00e8 datata 1717.\nAlcuni bozzetti per le porcellane di Capodimonte si trovano oggi esposte nel Museo nazionale della ceramica Duca di Martina. Altri importanti affreschi e una grossa tela con \"San Domenico alla Battaglia di Praga\" si trovano nella Chiesa di Santa Teresa degli Scalzi dove c'\u00e8 anche un busto marmoreo di Giacomo Colombo eseguito su di un suo disegno nel 1708. Mentre nella Chiesa di Sant'Agostino degli Scalzi si conservano una sua tela con \"La Visitazione\" datata 1685 e un'altra con \"L'annunciazione\". \nUna tela con l\u2019\"Assunzione\" si trova nella Chiesa di San Pietro a Majella. Nella Chiesa di Santa Maria del Rosario alle Pigne si conservavano - prima di essere trasferite in altra sede per la prolungata chiusura del luogo di culto - due tele, raffiguranti \"Lo Sposalizio Mistico di Santa Caterina\" e \"I Santi Domenico, Giacinto, Nicola e Orsola adoranti il Bambino\". Trasferita altrove \u00e8 anche una tela con l\u2019\"Apparizione della Vergine a San Gaetano\", documentata nella Chiesa di Santa Maria della Misericordia ai Vergini. Fu molto attivo nella decorazione degli interni delle dimore nobiliari; a testimonianza di ci\u00f2 si conservano suoi affreschi nei palazzi: Cellamare, Caracciolo di Avellino, Fondi, Casamassima, Ischitella e Positano. Perduti i lavori eseguiti in altri edifici, come: il Palazzo Zevallos, il Palazzo Tocco di Montemiletto, il Palazzo Carafa di Maddaloni e il Palazzo Caracciolo di Forino.\nOpere fuori Napoli.\nNei dintorni della citt\u00e0 si trovano anche altre sue opere ma quella pi\u00f9 ammirata e famosa \u00e8 l'ampia decorazione della basilica di Sant'Antonino di Sorrento e quella per il Duomo nella stessa citt\u00e0 oltre le tele presenti nel Museo Correale di Terranova. Ma altri affreschi si trovano nella Chiesa di San Michele ad Anacapri rappresentanti la \"Nativit\u00e0\" e l\"'Orazione nell'orto\". Altre tele sono nel Museo Campano di Capua.\nFu chiamato anche a Vienna da Eugenio di Savoia per affrescare il soffitto del Palazzo del Belvedere.\nFilippo de' Boni nella sua \"Biografia degli Artisti\" cita anche due sue opere romane site nella Chiesa di Sant'Angelo in Pescheria e in quella di Santa Marta non meglio specificate.\nGiacomo del Po mor\u00ec a Napoli nel 1726, fra i suoi alunni si ricorda Gaetano Martoriello ma pi\u00f9 di una fonte, tra cui Luigi Lanzi citano anche Francesco Solimena che sarebbe, a questo punto, il suo alunno pi\u00f9 noto."}
{"id": "3173710", "revid": "1745361", "url": "https://it.wikipedia.org/wiki?curid=3173710", "title": "O bianco fiore", "text": "O bianco fiore \u00e8 un tradizionale inno dei lavoratori cristiani e della Democrazia Cristiana.\nStoria.\nScritto nel 1906 da Dario Flori, sacerdote attivo sostenitore dell'azione sindacale dei cattolici in Toscana, il canto inizialmente era stato adottato da don Luigi Sturzo come inno del Partito Popolare.\nLa versione definitiva pu\u00f2 considerarsi quella pubblicata da \u201cLa Chitarra\u201d, a. VIII (1919), n. 4-5-6, accompagnata da un articolo dello stesso don Flori.\nAltri attribuiscono a Amilcare Berzieri, sacerdote sospeso a divinis, la paternit\u00e0 dell'inno.\n\"O bianco fiore\" divenne in seguito l'inno ufficiale della DC.\nL'inno e le anime della DC.\nNel 2000, prese il nome di \"Biancofiore\" la lista unitaria che raggruppava, all'interno del centrodestra, CCD e CDU in vista delle elezioni politiche del 2001 (la lista comparve sulla scheda relativa alla quota proporzionale).\nNel 2002 Remo Bodei citava l'inno per evidenziare la natura soprannaturale delle \"passioni bianche\", vale a dire le passioni politiche di area centrista e cristiano-democratica, proiettate verso il mondo ultraterreno, sintesi fra sguardo orizzontale sul mondo terreno e tensione verso il cielo.\nLa strofa utilizzata recita: \"O bianco fiore / simbol d'amore / con te la pace /che sospira il cor!\"..\nCuriosit\u00e0.\nFrancesco Cossiga e Pier Ferdinando Casini (in diretta su Radio Due) improvvisarono nel 2009 un duetto cantando l'inno dei lavoratori cristiani."}
{"id": "3173717", "revid": "47767", "url": "https://it.wikipedia.org/wiki?curid=3173717", "title": "Abbazia di Luxeuil", "text": "L'abbazia di Saint-Pierre et Saint-Paul di Luxeuil \u00e8 situata a Luxeuil-les-Bains, nel dipartimento dell'Alta Saona, nella regione della Franca Contea, giusto a sud dei monti Vosgi.\nFu fondata nel 590 da San Colombano insieme a san Deicolo, sul sito dell'antica \"Luxovium\", importante citt\u00e0 in epoca romana e caduta completamente in rovina con le invasioni barbariche. I Saraceni saccheggiarono l'abbazia nel 732, ma Carlo Magno la ricostru\u00ec e l'ordine benedettino sostitu\u00ec i monaci colombaniani.\nL'abbazia era famosa per il suo \"scriptorium\", attivo dalla met\u00e0 del VII secolo, e probabilmente luogo di nascita della prima scrittura calligrafica in lettere minuscole; uno dei manoscritti pi\u00f9 celebri \u00e8 il \"Lezionario di Luxeuil\" composto alla fine del VII secolo. Il sito \u00e8 in parte classificato (basilica di San Pietro, chiostro ecc.), e in parte iscritto (cappella del XIX secolo) fra i monumenti storici francesi.\nStoria.\nIl monastero fu fondato verso il 585-590 dal missionario irlandese San Colombano. Colombano e i suoi discepoli in un primo tempo costituirono delle comunit\u00e0 nella zona di \"Annegray\" (La Voivre), dove venne fondato il monastero di Annegray consacrato a San Martino di Tours; in cerca di un luogo pi\u00f9 propizio per un insediamento permanente, Colombano scelse le rovine di un centro gallo-romano, \"Luxovium\", a 12\u00a0km di distanza, le cui fortificazioni erano ancora esistenti. La cittadina, distrutta da Attila nel 451, si trovava sperduta nei boschi che, dopo oltre un secolo di abbandono, avevano coperto i luoghi, ma al fondo di una valle le terme romane (\u00abcostruite con straordinaria cura\u00bb secondo Giona di Bobbio, primo biografo di Colombano) erano ancora in piedi: quel ricordo si conserv\u00f2 nel nome della citt\u00e0, Luxeuil-les-Bains. Giona di Bobbio diede una descrizione precisa dell'edificio:\nGrazie alle donazioni di un dignitario della corte di Childeberto II, i monaci edificarono sulle rovine un'abbazia cristiana. Sotto l'impulso intellettuale e spirituale del monachesimo irlandese, l'abbazia di Luxeuil, consacrata a San Pietro apostolo, divenne rapidamente uno dei centri monastici pi\u00f9 importanti e dinamici dell'intera Gallia; la comunit\u00e0 era cos\u00ec numerosa che i cori potevano avvicendarsi in continuazione nella \"laus perennis\", importata a Luxeuil dall'abbazia di Agauno.\nUn altro monastero, con una chiesa dedicata a san Pancrazio, venne fondato successivamente anche a Fontaine, luogo scelto sempre per la ricchezza di acque termali.\nSan Colombano si trasfer\u00ec nel 593 a Luxeuil, che divenne abbazia matrice, da dove diresse le altre fondazioni monastriche con i suoi priori. Vi scrisse due regole, la \"Regula monachorum\" (che disegna l'immagine ideale del monaco) e la \"Regula coenobialis\" (codice e regola dei monaci nel monastero), e il \"Paenitentiale\", colonne portanti della \"Regola di San Colombano\".\nLa vita monastica oltre che sul lavoro e la preghiera, era basata su pratiche ascetiche e sulla penitenza e comprendeva inoltre la pratica della lettura e scrittura quotidiane dei monaci, per alimentarne lo spirito: nei monasteri vennero anche fondati gli \"scriptoria\", per la produzione di pergamene per copiare i numerosi scritti sia religiosi che soprattutto nel numeroso campo delle arti liberali, scienze, musica ed arti varie allora conosciuti allo scopo di preservare gli antichi testi classici greci e latini che scienze e conoscenze moderne, per diffonderne il sapere.\nSe i primi riti osservati a Luxeuil erano retaggio delle tradizioni monastiche irlandesi, in seguito furono soppiantati dalla pi\u00f9 formale regola benedettina.\nNel 603 un sinodo dei monaci accus\u00f2 Colombano di celebrare la Pasqua secondo il calendario liturgico celtico: in realt\u00e0 \u00e8 pi\u00f9 probabile che la sua severit\u00e0 e il carattere inflessibile della regola che aveva imposto fossero stati causa di attriti col re dei Burgundi.\nColombano fu esiliato su ordine di Teodorico II e della reggente regina Brunechilde; a succedergli a capo dell'abbazia fu Eustasio di Luxeuil, responsabile di una scuola monastica divenuta celebre anche per opera di Valdeberto suo successore. La dottrina della scuola e l'autorit\u00e0 morale dell'abbazia contribuirono grandemente alla conversione dei Burgundi.\nLuxeuil invi\u00f2 tre delegazioni di monaci a fondare nuovi monasteri: una fra Milano e Genova, a Bobbio, dove Colombano si propose come nuovo abate; le altre a Saint-Valery-sur-Somme e a Remiremont.\nFra i religiosi celebri che frequentarono l'abbazia di Luxeuil, \u00e8 da menzionare Conone, abate di Lerino, che vi concep\u00ec la riforma del proprio monastero, Vandregisilo e Filiberto, fondatori rispettivamente delle abbazie di Fontenelle e di Jumi\u00e8ges in Normandia, che imperniarono la regola dei propri monasteri sulla tradizione di Luxeuil.\nNel 731 i Saraceni, agli ordini del generale Abd al-Rahman ibn Abd Allah al-Ghafiqi, penetrati da Arles in Borgogna, si impadronirono di Luxeuil e massacrarono la gran parte della comunit\u00e0. I pochi sopravvissuti ricostruirono gli edifici, ma il monastero e il piccolo borgo che vi era sorto intorno furono devastati dai Normanni nel IX secolo e saccheggiati pi\u00f9 volte in altre occasioni; l'abate San Giberto venne ucciso assieme ai suoi monaci e al priore \"San Tetelme\" nell'autunno del 888.\nCon l'opera riformatrice di Benedetto d'Aniane, che si comp\u00ec a Luxeuil dall'817 ad opera di Ansegiso di Fontenelle, Ludovico il Pio rinnov\u00f2 le prerogative dell'abbazia, ordin\u00f2 la riparazione della chiesa e del chiostro, e contribu\u00ec a rinforzare l'osservanza alla regola.\nL'attuale chiesa abbaziale fu costruita fra il 1330 e il 1340 sulla pi\u00f9 vecchia chiesa, edificata su vestigia romane e distrutta da un incendio nel 1201.\nA partire dal XV secolo l'istituzione della figura dell'abate commendatario incoraggi\u00f2 il calo dell'osservanza alla regola e l'abbazia conobbe un lungo periodo di decadenza; Carlo V ridimension\u00f2 il potere degli abati di Luxeuil.\nNel 1550 fu edificato il palazzo abbaziale, per iniziativa di Fran\u00e7ois Benvalot, abate di Saint-Vincent di Besan\u00e7on e commendatario di Luxeuil.\nNel 1633, su iniziativa della principessa Isabella Clara Eugenia d'Asburgo e di don J\u00e9r\u00f4me Coquelin, da essa posto a capo dell'abbazia, la carica di abate commendatario fu soppressa, e Luxeuil ricevette la regola della congregazione dei Santi Vitone e Idulfo. Coquelin intraprese anche un'opera di ricostruzione degli edifici abbaziali, conservando la chiesa, il chiostro, il palazzo abbaziale e la cappella di N\u00f4tre Dame, per riedificare tutto il resto.\nLa commenda fu ripristinata nel 1720.\nDa un rapporto della \"Commission des R\u00e9guliers\" del 1768, la comunit\u00e0 risulta nuovamente fiorente, e la regola rispettata.\nIl 21 luglio 1789, allo scoppiare della Rivoluzione francese, l'abbazia fu presa d'assalto da orde di abitanti delle campagne desiderosi di distruggere i documenti comprovanti i possedimenti abbaziali. Nel saccheggio and\u00f2 distrutta gran parte della ricca biblioteca e della collezione di sigilli. Negli anni seguenti l'abbazia fu disciolta e i monaci dispersi. Venduti come beni nazionalizzati, molti edifici del monastero sono oggi scomparsi, ad eccezione della chiesa, esempio superbo di architettura gotica, del chiostro e del palazzo abbaziale, che fino alla legge sulle associazioni (1901) e alla legge sulla separazione fra Stato e Chiesa (1905) serv\u00ec da seminario per l'arcidiocesi di Besan\u00e7on.\nLa chiesa conserva un pregevole organo monumentale."}
{"id": "3173719", "revid": "56620", "url": "https://it.wikipedia.org/wiki?curid=3173719", "title": "Monastero di Luxeuil", "text": ""}
{"id": "3173721", "revid": "1543377", "url": "https://it.wikipedia.org/wiki?curid=3173721", "title": "V\u00e5ngavallen", "text": "Il V\u00e5ngavallen \u00e8 uno stadio di calcio sito a Trelleborg, in Svezia, che ospita le gare casalinghe del Trelleborg.\nStoria.\nIl V\u00e5ngavallen in origine era uno degli stadi pi\u00f9 piccoli dell'intera Allsvenskans, fin quando nel 2000 non venne ristrutturato. L'impianto ha una capacit\u00e0 di circa 10.500 spettatori e ha una tribuna per ogni lato del campo, di cui due sono provviste di seggiolini e copertura (i posti coperti sono 3.000). Il record di presenze si \u00e8 fatto registrare nel 2004 in occasione di Trelleborg-Malm\u00f6 FF."}
{"id": "3173723", "revid": "38120", "url": "https://it.wikipedia.org/wiki?curid=3173723", "title": "O Bianco Fiore", "text": ""}
{"id": "3173726", "revid": "767487", "url": "https://it.wikipedia.org/wiki?curid=3173726", "title": "Bocani", "text": "Bocani \u00e8 un comune della Moldavia situato nel distretto di F\u0103le\u0219ti di 1.459 abitanti al censimento del 2004"}
{"id": "3173736", "revid": "1543377", "url": "https://it.wikipedia.org/wiki?curid=3173736", "title": "PlatinumCars Arena", "text": "La PlatinumCars Arena, precedentemente nota come Norrk\u00f6pings Idrottspark, Nya Parken (2009-2016) e, per ragioni di sponsorizzazione, \u00d6stg\u00f6taporten (2016-2020), \u00e8 il principale stadio di calcio di Norrk\u00f6ping, in Svezia. Vi giocano le proprie partite interne l'IFK Norrk\u00f6ping, l'IK Sleipner e l'IF Sylvia.\nStoria.\nLo stadio ha origini piuttosto antiche: infatti, fu costruito nel 1903. Il record di pubblico risale al 7 giugno 1956, quando 32\u00a0234 persone assistettero all'incontro tra IFK Norrkoping e Malm\u00f6 FF.\nHa ospitato tre incontri dei Mondiali 1958 e tre degli Europei 1992. Nel biennio 2008-2009 ha subito un importante rinnovamento. Nel settembre 2012 \u00e8 stato ufficializzato l'accordo che prevede la cessione della struttura dal comune dell'omonima cittadina alla societ\u00e0 IFK Norrk\u00f6ping, diventata cos\u00ec proprietario unico. L'accordo \u00e8 stato stipulato sulla base di una cifra di 308,5 milioni di corone.\nL'11 aprile 2016 l'IFK Norrk\u00f6ping ha annunciato un contratto di sponsorizzazione che avrebbe portato l'arena a chiamarsi \u00d6stg\u00f6taporten fino al 2020.\nA partire dal gennaio 2021 l'impianto ha assunto la nuova denominazione di PlatinumCars Arena in virt\u00f9 di un accordo valido fino al termine dell'anno 2026.\nCaratteristiche.\nIl vecchio impianto poteva contenere 19\u00a0414 spettatori, mentre l'attuale Nya Parken (riaperto appunto nel 2009) ha una capienza pari a 17\u00a0234 spettatori distribuiti su quattro tribune, tre delle quali provviste di copertura (l'unico lato privo di tetto \u00e8 quello destinato agli ospiti). Oltre alla creazione di bar, ristoranti e cabine VIP, \u00e8 stato introdotto un prato in erba artificiale."}
{"id": "3173739", "revid": "228587", "url": "https://it.wikipedia.org/wiki?curid=3173739", "title": "Allen Danziger", "text": ""}
{"id": "3173740", "revid": "1318658", "url": "https://it.wikipedia.org/wiki?curid=3173740", "title": "Charles-Fran\u00e7ois Brisseau de Mirbel", "text": "Biografia.\nAll'et\u00e0 di 20 anni divenne aiuto naturalista presso il Museo nazionale di storia naturale di Francia, dove inizi\u00f2 le sue ricerche al microscopio.\nNel 1802 pubblic\u00f2 un importante \"Trattato di anatomia e fisiologia vegetale\", che gli valse la fama di \"padre\" della citologia, dell'istologia e della fisiologia vegetale. \nNel 1803 ottenne il posto di Sovrintendente dei giardini al castello de la Malmaison, dove continu\u00f2 i suoi studi sulla struttura delle piante e il loro sviluppo, e fece anche specifiche ricerche sulle Epatiche, in particolare sul genere \"Marchantia\". \nNel 1808 le sue pubblicazioni gli permisero di entrare a far parte dell'Accademia francese delle scienze e, parallelamente, di ricoprire la cattedra di Botanica presso l'Universit\u00e0 della Sorbona.\nDopo la Restaurazione, il suo amico Elia Decazes, allora Ministro degli Interni, gli offr\u00ec la carica di Segretario generale, ma nel 1829 la caduta del governo mise fine alle sue ambizioni politiche. Ritorn\u00f2 cos\u00ec al Museo di Storia naturale come Direttore del Jardin des Plantes e Direttore della Cultura.\nNel 1823 aveva sposato Lizinska Aim\u00e9e Zo\u00e9 Rue, pittrice di miniature. \nMor\u00ec a Champerret (oggi Levallois-Perret) all'et\u00e0 di 78 anni.\nAttivit\u00e0 scientifica.\nOltre che eminente citologo, fu anche un noto dei muschi (briologo) e delle felci (pteridologo). I suoi studi al microscopio, nella cui pratica era abilissimo, furono fondamentali. Egli intu\u00ec che le cellule vegetali si trovano in tutto l'organismo e indag\u00f2, pertanto, sul loro processo di formazione e genesi. Ipotizz\u00f2 quindi che le cellule prendessero forma in un liquido originario, come le cavit\u00e0 di una schiuma, e che la susseguente coagulazione del liquido stesso formasse una rete continua di membrane: il tessuto cellulare. Formul\u00f2 quindi la teoria secondo cui tutti i tessuti vegetali sono generati e modificati dal parenchima, o tessuto di supporto.\nNel 1809 asser\u00ec che ogni cellula vegetale \u00e8 contenuta in una membrana continua: tale affermazione rester\u00e0 un contributo fondamentale della citologia vegetale."}
{"id": "3173744", "revid": "297218", "url": "https://it.wikipedia.org/wiki?curid=3173744", "title": "Pittulongu", "text": ""}
{"id": "3173745", "revid": "767487", "url": "https://it.wikipedia.org/wiki?curid=3173745", "title": "Indiscreet (film 1931)", "text": "Indiscreet \u00e8 un film del 1931 diretto da Leo McCarey. Prodotto da Joseph Schenck, fu distribuito dalla United Artists uscendo nelle sale il 16 maggio 1931.\nProduzione.\nIl film fu prodotto dalla Feature Productions per la Joseph M. Schenck Productions, girato negli studi dell'United Artists al 7200 Santa Monica Boulevard di Hollywood.\nDistribuzione.\nPresentato da Joseph M. Schenck e distribuito dall'United Artists, il film usc\u00ec in sala il 16 maggio dopo una prima tenuta il 25 aprile 1931.\nData di uscita.\nIMDb\nAlias"}
{"id": "3173748", "revid": "104458", "url": "https://it.wikipedia.org/wiki?curid=3173748", "title": "Gunzesried", "text": ""}
{"id": "3173749", "revid": "552314", "url": "https://it.wikipedia.org/wiki?curid=3173749", "title": "Ter (fiume)", "text": "Il Ter \u00e8 un fiume della Spagna nordorientale. Nasce a Ulldeter a 2.480 metri di altitudine ai piedi di un circo glaciale nella comarca pirenaica del Ripoll\u00e8s, in Catalogna, nei pressi della localit\u00e0 di Setcases e, dopo aver percorso poco pi\u00f9 di 200 km, sfocia nel Mar Mediterraneo a valle di Torroella de Montgr\u00ed.\nDescrizione.\nIl Ter, lungo 208 chilometri, \u00e8 il fiume pi\u00f9 lungo e quello di maggior portata (25\u00a0m\u00b3/s) dei bacini interni catalani. Nasce a Ulldeter, nei Pirenei orientali, e attraversa le comarche Ripoll\u00e8s, Osona, Selva, e Giron\u00e8s, passando per la citt\u00e0 di Girona, ed il Baix Empord\u00e0, sfociando nel Mediterraneo nella Gola del Ter, tra i paesi di l'Estartit e Pals. Tra Osona e la Selva si situa il sistema di bacini Sau-Susqueda-Pasteral, destinati a regolare la portata, alla produzione di energia idroelettrica ed all'apporto di 8\u00a0m\u00b3/s di acqua all'area metropolitana di Barcellona.\nLungo il Ter, cos\u00ec come con il Llobregat, si installarono molte colonie industriali tessili che fomentarono l'industrializzazione della Catalogna, come ad esempio il Canal Industrial del Ter di Manlleu. Lungo il suo corso sono state installate circa 200 dighe, oggi destinate in maggioranza alla produzione di elettricit\u00e0, dato che la produzione tessile si spost\u00f2 alla fine del XX secolo verso l'Asia e l'Europa orientale, anche se molte industrie si riciclarono e utilizzano l'energia idraulica. Allo stesso tempo, l'agricoltura irrigua non \u00e8 molto abbondante, ed \u00e8 presente principalmente nelle comarche della provincia di Girona e nel Baix Empord\u00e0, con la diga di Colomers, che irriga una produzione di frutteti.\nBacini artificiali.\nCapacit\u00e0 407\u00a0hm\u00b3"}
{"id": "3173751", "revid": "239447", "url": "https://it.wikipedia.org/wiki?curid=3173751", "title": "EC Red Bull Salisburgo", "text": ""}
{"id": "3173753", "revid": "239447", "url": "https://it.wikipedia.org/wiki?curid=3173753", "title": "EC Red Bull Salzburg", "text": ""}
{"id": "3173755", "revid": "76963", "url": "https://it.wikipedia.org/wiki?curid=3173755", "title": "William Vail", "text": ""}
{"id": "3173768", "revid": "287204", "url": "https://it.wikipedia.org/wiki?curid=3173768", "title": "John Dugan", "text": ""}
{"id": "3173771", "revid": "697352", "url": "https://it.wikipedia.org/wiki?curid=3173771", "title": "Sing, Sing, Sing (With a Swing)", "text": "Sing, Sing, Sing (With a Swing) \u00e8 un brano musicale del 1936, scritto da Louis Prima ed originariamente registrato da Prima con la New Orleans Gang che lo pubblic\u00f2 nel 1936 attraverso l'etichetta Brunswick Records (con \"It's Been So Long\" come lato B).\nConsiderato uno dei brani pi\u00f9 rappresentativi del genere big band e swing, \u00e8 stato interpretato in celebri cover da Fletcher Henderson e da Benny Goodman. Originariamente il brano era intitolato \"Sing, Bing, Sing\", in riferimento a Bing Crosby, bench\u00e9 poi si prefer\u00ec utilizzare il titolo \"Sing, Sing, Sing\" per poter utilizzare il brano in un contesto pi\u00f9 ampio.\nVersione orchestrale di Benny Goodman.\nIl 6 luglio 1937, una versione solo musica di \"Sing, Sing, Sing\" \u00e8 stata registrata ad Hollywood con Benny Goodman al clarinetto; Harry James, Ziggy Elman e Chris Griffin alle trombe; Red Ballard e Murray McEachern ai tromboni; Hymie Schertzer e George Koenig ai sassofoni contralto; Art Rollini e Vido Musso ai sassofoni tenore; Jess Stacy al pianoforte; Allan Reuss alla chitarra; Harry Goodman al basso; e Gene Krupa alla batteria. Gli arrangiamenti del brano sono stati curati da Jimmy Mundy. A differenza di molti arrangiamenti dell'epoca, limitati alla durata di pi\u00f9 o meno tre minuti, affinch\u00e9 rientrassero nelle dimensioni di un lato di un vinile a 78 giri, la versione di Goodman era significativamente lunga, con una durata di circa 8 minuti che prendeva entrambi i lati del disco. Una versione ancora pi\u00f9 lunga del brano veniva eseguita dal vivo e durava 12 minuti e trenta secondi. L'arrangiamento di Mundy incorporava nel brano \"Christopher Columbus\", un pezzo scritto da Chu Berry per la Fletcher Henderson band.\nLo stesso Benny Goodman disse, a proposito della canzone\u02d0 \"\"Sing, Sing, Sing\" (che abbiamo cominciato a fare al Palomar al nostro secondo viaggio l\u00ec nel 1936) era una grande cosa, e nessuna serata era completa senza di esso\"."}
{"id": "3173776", "revid": "1543377", "url": "https://it.wikipedia.org/wiki?curid=3173776", "title": "Abu \u02bfUbayd al-Bakri", "text": "Figlio dell'Emiro della ta'ifa di Huelva e dell'Isola di Salt\u00e9s, Ab\u016b \u02bfUbayd \u02bfAbd All\u0101h al-Bakr\u012b (), fu un geografo e storico di al-Andalus. \nBiografia.\nAl-Bakr\u012b pass\u00f2 la maggior parte della sua vita a Cordova e fu l'autore di un dizionario geografico, il \"Dizionario di ci\u00f2 che non si conosce dei nomi dei paesi e delle localit\u00e0\" (), i cui lemmi, concernenti soprattutto l'Arabia, sono classificati in ordine alfabetico. Scrisse inoltre una \"Descrizione geografica del mondo conosciuto\", una sorta di compilazione di cui sopravvivono frammenti, soprattutto le parti che descrivono il Nordafrica e il Sudan.\nAl-Bakr\u012b descrisse anche, nelle sue opere, l'Europa e la penisola Arabica che egli non aveva mai visitato. La sua opera maggiore rimane il \"Kit\u0101b al-Mas\u0101lik wa al-Mam\u0101lik\" (\"Libro delle strade e dei regni\"), che, secondo la tradizione scientifica proposta da Ibn Khord\u0101dbeh (o Khurrad\u0101dbeh), fu redatto nel 1068. L'opera \u00e8 basata sui resoconti di viaggio dei mercanti e dei marinai del passato o suoi contemporanei, tra cui Y\u016bsuf al-Warr\u0101q e Ibr\u0101h\u012bm b. Ya\u02bfq\u016bb. Il suo lavoro \u00e8 contraddistinto da una relativa obiettivit\u00e0 e dalla sua peculiare metodologia espositiva, con cui egli descrive ogni paese, il suo popolo, i suoi costumi, il suo clima e le sue citt\u00e0 principali, citando un gran numero di aneddoti.\nUna gran parte dei suoi scritti non ci \u00e8 tuttavia pervenuta.\nAl-Bakri \u00e8 anche il nome di un cratere lunare, cos\u00ec chiamato in suo onore."}
{"id": "3173781", "revid": "307923", "url": "https://it.wikipedia.org/wiki?curid=3173781", "title": "Gertrude di Hamage", "text": "Fu la sposa di Ricomero, patrizio borgognone e probabilmente la madre di Bertrude (\u2020618 o 619), regina di Francia quale seconda moglie di Clotario II.\nBiografia.\nSecondo la \"Synopsis Franco Merovingicae\", scritta alla fine del XII secolo da Andreas Silvius, monaco dell'abbazia di Marchiennes, era figlia di Teodobaldo, duca di Douai. Se l'esistenza di Teodobaldo ed il suo titolo di duca non sono in discussione, la specificazione di \"duca di Douai\" \u00e8 messa in dubbio.\nIl nome di Teodobaldo, di Gertrude e di Gerberg portati da una delle figlie, indicano appartenenza agli Agilolfingi. Cronologicamente Teodobaldo potrebbe essere uno dei fratelli di Garibaldo, 1\u00ba duca di Baviera.\nMatrimonio e figli.\nElla and\u00f2 sposa a Ricomero, patrizio Borgognone, dal quale ebbe:\nVedovanza e morte.\nRimasta vedova Gertrude si ritir\u00f2 nella vita religiosa e, dietro consiglio di sant'Amando, fond\u00f2 l'abbazia di Hamage. Ella mor\u00ec il 6 dicembre 649 e la sua pronipote, sant'Eusebia (v. 636 - 16 marzo 689) le successe come badessa.. Le sue reliquie nel 686 o nel 691 furono trasferite a Marchiennes."}
{"id": "3173788", "revid": "1048993", "url": "https://it.wikipedia.org/wiki?curid=3173788", "title": "James Ford (attore)", "text": "Biografia.\nNato a Lawrence, nel Massachusetts, alto e prestante (1,85), Ford esord\u00ec nel cinema a 25 anni, nel 1928 in un ruolo da comprimario nel western \"Wizard of the Saddle\", prodotto dalla FBO, una piccola societ\u00e0 di distribuzione che, dal 1923 al 1929, produsse anche 195 film.\nIl suo ultimo film \u00e8 stato, nel 1948, \"Il sortilegio delle Amazzoni\" di John H. Auer.\n\u00c8 morto in California, a San Diego, nel 1977."}
{"id": "3173790", "revid": "35708788", "url": "https://it.wikipedia.org/wiki?curid=3173790", "title": "Kabardi", "text": ""}
{"id": "3173802", "revid": "2194416", "url": "https://it.wikipedia.org/wiki?curid=3173802", "title": "Coprocessore", "text": "Il coprocessore \u00e8 una tipologia di processore che si contraddistingue per essere ausiliaria ad un altro processore. I coprocessori permettono inoltre ai costruttori di computer di offrire dei sistemi personalizzati, offrendo la potenza supplementare solo ai clienti che realmente la necessitano e pagano per essa. I coprocessori hanno fatto la loro prima comparsa nei mainframe degli anni sessanta, generalmente utilizzati per svolgere calcoli in virgola mobile ma anche per controllare i canali di I/O.\nStoria.\nNati come chip per aiutare nei calcoli i processori dei grossi mainframe, i coprocessori per l'aritmetica in virgola mobile divennero comuni nei computer desktop degli anni ottanta e dei primi anni novanta. I primi processori ad 8 bit e 16 bit utilizzavano processi software per eseguire le operazioni in virgola mobile: nei sistemi in cui un coprocessore matematico era supportato sia dall'hardware che dal software, tali calcoli potevano essere eseguiti molto pi\u00f9 velocemente. I coprocessori matematici erano un acquisto comune per tutti quegli impieghi in cui si richiedeva una elevata potenza elaborativa per trattare complessi numero in virgola mobile come nei software di CAD ed in quelli scientifici ed ingegneristici. I primi coprocessori matematici, come l'AMD 9511, l'Intel 8231 e quelli prodotti da Weitek, erano trattati come dispositivi periferici, mentre le ultime versioni, come l'Intel 8087, il Motorola 68881 ed il National 32081, erano molto pi\u00f9 integrate con la CPU.\nUn altro tipo di coprocessore che divenne comune durante quegli anni fu quello preposto alla gestione semplice del video, come l'ANTIC degli Atari ad 8 bit, il TMS9918 dei computer MSX e del Texas Instruments TI-99/4A: tutti questi processori erano chiamati Video Display Controller o VDC. Un esempio di processore grafico vero e proprio \u00e8 il Copper dei Commodore Amiga, una macchina a stati finiti programmabile (\"Copper\" sta infatti per \"Co-processor\") che poteva eseguire un flusso di istruzioni sincronizzate con l'hardware video.\nLo sviluppo dei microprocessori rese col tempo sempre meno costosa l'integrazione di una unit\u00e0 di calcolo in virgola mobile direttamente nella die del chip per cui l'uso di coprocessori matematici esterni lentamente declin\u00f2. Uno degli ultimi coprocessori esterni \u00e8 l'Intel 80387 mentre una delle prime CPU che integra una FPU \u00e8 l'Intel 80486. Attualmente il loro uso nei computer desktop \u00e8 ormai del tutto abbandonato mentre, invece, \u00e8 sempre pi\u00f9 vivo il bisogno di coprocessori grafici particolarmente potenti (le GPU) per il sempre pi\u00f9 elevato numero di calcoli richiesti dai giochi in 3D.\nFunzioni.\nLa funzione del coprocessore \u00e8 quella di alleggerire il carico di lavoro del processore di cui \u00e8 ausiliario. Di norma, il carico di lavoro relativo a particolari elaborazioni. Spesso il coprocessore \u00e8 quindi un processore ottimizzato e specializzato nell'esecuzione di particolari elaborazioni in modo da risultare pi\u00f9 efficiente nei compiti che gli sono stati affidati. Comuni sono i coprocessori dell'unit\u00e0 di elaborazione centrale, infatti nei computer contemporanei la CPU \u00e8 spesso affiancata da processori ausiliari come la GPU e la FPU. Le operazioni eseguite possono essere calcoli in virgola mobile, funzioni grafiche, gestione dei segnali, elaborazione dei dati o funzioni crittografiche. Alleggerendo il processore principale dai compiti pi\u00f9 gravosi, i coprocessori possono accelerare le prestazioni di un sistema.\nUn coprocessore pu\u00f2 non essere un processore di utilizzo generale: ad esempio, alcuni coprocessori non possono eseguire istruzioni in memoria, eseguire istruzioni di controllo del flusso del programma oppure operazioni di input/output, gestire la memoria. Questi chip richiedono che il processore processi le loro istruzioni e gestisca tutte le operazioni legate alle funzioni che essi devono svolgere. In alcune architetture il coprocessore \u00e8 pi\u00f9 un computer di uso generale ma impostato per svolgere solo alcune limitate funzioni sotto il controllo diretto di processore che ne supervisiona i compiti.\nTipologie.\nTipologie particolari di coprocessori sono le seguenti:\nCoprocessore matematico.\nIl \"coprocessore matematico\" \u00e8 un coprocessore ottimizzato e specializzato in particolari calcoli matematici. I primi coprocessori matematici della storia erano componenti separate dall'unit\u00e0 di elaborazione centrale. Oggi, normalmente, il coprocessore matematico e l'unit\u00e0 di elaborazione centrale sono integrati nel medesimo microprocessore. Attualmente la tipologia di coprocessore matematico pi\u00f9 diffusa \u00e8 l'unit\u00e0 di calcolo in virgola mobile (pi\u00f9 conosciuta con l'acronimo mutuato dalla lingua inglese \"FPU\"), coprocessore matematico specializzato nei calcoli in virgola mobile. Tutte le moderne unit\u00e0 di elaborazione centrale sono affiancate da un'unit\u00e0 di calcolo in virgola mobile, ed entrambe sono implementate nel medesimo circuito integrato.\nUnit\u00e0 di elaborazione grafica.\nL\"'unit\u00e0 di elaborazione grafica\" (pi\u00f9 conosciuta con l'acronimo mutuato dalla lingua inglese \"GPU\") \u00e8 un coprocessore ottimizzato e specializzato nel rendering di immagini grafiche. Da alcuni anni \u00e8 in atto la tendenza ad implementare l'unit\u00e0 di elaborazione grafica e l'unit\u00e0 di elaborazione centrale nel medesimo circuito integrato.\nController di periferica.\nIl \"controller di periferica\" o \"processore di input/output\" \u00e8 un coprocessore adibito alla gestione di una o pi\u00f9 periferiche. Il controller di periferica \u00e8 presente sin dalla prima generazione di computer elettronici in quanto normalmente la periferica \u00e8 molto pi\u00f9 lenta dell'unit\u00e0 di elaborazione centrale. La presenza del controller di periferica evita quindi che l'unit\u00e0 di elaborazione centrale subisca pesanti rallentamenti: sollevata dalla gestione delle periferiche, l'unit\u00e0 di elaborazione centrale \u00e8 libera di utilizzare tutta la sua capacit\u00e0 di calcolo in compiti in cui \u00e8 richiesta tale capacit\u00e0.\nCoprocessori Intel.\nIl PC IBM originale includeva uno zoccolo per il coprocessore matematico (FPU) Intel 8087, scelto generalmente dagli utenti del computer che lo usavano per eseguire CAD o programmi con elevati calcoli numerici: quel coprocessore accelerava i calcoli in virgola mobile di 50 volte. Gli utenti che usavano il computer per compiti da ufficio, ad esempio con programmi di videoscrittura, situazioni in cui l'uso del coprocessore non avrebbe sortito benefici, potevano evitarne l'acquisto contenendo il costo del computer.\nL'8087 era ben integrato con l'Intel 8086/8088, intercettando gli opcode delle operazioni in virgola mobile presenti nel codice macchina in esecuzione sulla CPU. Invece, un processore 8088 senza 8087 interpretava quelle istruzioni come interrupt interni che potevano essere gestiti per sollevare un evento di errore o per attivare un emulatore software delle istruzioni dell'8087.\nUn altro coprocessore per le CPU 8086/8088 era l'Intel 8089, deputato alla gestione dell'input/output. Esso usava la stessa tecnica di programmazione dell'8087 per gestire le operazioni di I/O quali il trasferimento dei dati dalla memoria ad un dispositivo periferico, riducendo cos\u00ec il carico sulla CPU. IBM per\u00f2 non us\u00f2 tale coprocessore per cui Intel decise di abbandonarne la produzione.\nDurante l'era dei computer desktop ad 8 e 16 bit altri coprocessori matematici molto diffusi erano quelli di Weitek, nota soprattutto per i coprocessori per 80386 serie 1067. Questa diffusione fu dovuta al fatto che Intel rilasci\u00f2 una propria FPU per il processore, l'Intel 80387, quasi 2 anni dopo la sua introduzione.\nIl processore 486DX includeva una FPU sul chip. Intel produsse anche una versione pi\u00f9 economica del processore, il 486SX: rispetto al modello DX si differenziava solo per l'assenza di tale unit\u00e0 per calcoli in virgola mobile. Contemporaneamente al 486SX present\u00f2 anche il coprocessore 487SX che essenzialmente sostituiva il processore principale quando veniva installato dato che il 487SX era un 486DX completo con una piedinatura differente.\nI processori Intel successivi al 486 integravano la FPU direttamente nel chip grazie alla riduzione dei costi derivante dall'evoluzione tecnica dei processi produttivi, eliminando cos\u00ec i vantaggi economici nell'avere un coprocessore matematico esterno. Inoltre sarebbe stato molto difficile adattare le tecniche di progettazione delle circuiterie esterne adeguate alla gestione di un processore a 75 MHz ai tempi di attesa, al consumo elettrico ed agli standard di interferenze elettromagnetiche richieste dalle velocit\u00e0 delle CPU moderne, operanti a diversi Gigahertz. Le FPU integrate nei processori sono ancora indicate come coprocessori perch\u00e9 esse operano in parallelo alla CPU principale.\nCoprocessori Motorola.\nLa famiglia di processori Motorola 68000 aveva i suoi coprocessori dedicati: essi erano i Motorola 68881/68882, che fornivano funzionalit\u00e0 di accelerazione dei calcoli in virgola mobile come i corrispondenti Intel. I computer che usavano le CPU della serie 68000 ma che non montavano il coprocessore potevano gestire delle eccezioni per attivare un emulatore software delle istruzioni in virgola mobile che, anche se con prestazioni inferiori, permettevano di avere un'unica versione del programma distribuito per entrambi i casi.\nI coprocessori nei moderni PC.\nI coprocessori grafici o GPU, intesi come processore montato su una scheda grafica addizionale, cominciano a fare la loro apparizione nella met\u00e0 degli anni '90, quando produttori del calibro di Matrox, powerVR, 3dfx, nVIDIA, S3 ed altri immetterono sul mercato delle schede appositamente studiate per accelerare la gestione della grafica 2D/3D. Attualmente le GPU hanno una complessit\u00e0 ed una potenza di calcolo alle volte superiori a quelle dei pi\u00f9 veloci microprocessori.\nAlcuni modelli di schede audio sono state equipaggiate di processori dedicati capaci di miscelare il segnale digitale multicanale ed applicare effetti audio in tempo reale gi\u00e0 agli inizi degli anni '90: esempi di tali schede sono la Gravis Ultrasound e la Sound Blaster AWE32. Le schede Sound Blaster Audigy e Sound Blaster X-Fi sono esempi pi\u00f9 recenti di tali applicazioni.\nNel 2006 AGEIA ha annunciato una scheda aggiuntiva per i computer denominata PhysX: essa \u00e8 progettata per eseguire complessi calcoli fisici cos\u00ec da alleggerire i compiti della CPU e della GPU e destinare la loro potenza ai restanti calcoli. Nel 2008 Nvidia ha acquistato i diritti sulla scheda ed ha iniziato ad integrarne le funzionalit\u00e0 suoi chip, sviluppando la tecnologia CUDA che lavora in maniera simile.\nSempre nel 2006 BigFoot Systems ha presentato una scheda denominata \"KillerNIC\" che eseguiva un suo kernel Linux su un sistema FreeScale PowerQUICC a 400\u00a0MHz. Il chip FreeScale era denominato Network Processing Unit o NPU.\nNella seconda met\u00e0 degli anni 2000 \u00e8 stata sviluppata la nuova tecnologia Cell, una microarchitettura per processore di impiego generico, dai dispositivi embedded ai mainframe, supportanti il calcolo parallelo.\nNel 2008 Apple e poi Khronos Group ha presentato la libreria OpenCL, che supporta una gran variet\u00e0 di dispositivi quali CPU, GPU ed altri processori."}
{"id": "3173803", "revid": "290948", "url": "https://it.wikipedia.org/wiki?curid=3173803", "title": "Validazione di progetto", "text": "La verifica e validazione di progetto in ingegneria civile sono certificazioni che attestano la conformit\u00e0 ed appaltabilit\u00e0 di un progetto di un'opera pubblica.\nLa verifica e la validazione sono altres\u00ec, due diversi ambiti concettuali che il Regolamento LL PP D.P.R. 207/2010 chiarisce. La validazione \u00e8 rilasciata dalla stazione appaltante nella persona del \"Responsabile Unico del Procedimento\" (RUP) dopo aver compiuto le necessarie verifiche tecniche supportato, nei casi previsti dalla legge, da un ente di ispezione in possesso delle necessarie qualificazioni.\nLa validazione si riferisce generalmente al progetto inteso come un \" processo progettuale\" verificato nelle componenti \" qualit\u00e0\",\" conformit\u00e0\",\"soddisfacimento dei requisiti iniziali\".\nLa verifica dei progetti di opere pubbliche \u00e8 un istituto della disciplina dei lavori pubblici avviato con Legge 109/94 (legge Merloni) sostenuto dal d.lgs 163/2006 e oggi confermato dal Decreto legislativo 18 aprile 2016, n. 50 ( nuovo codice degli appalti ).\nLa verifica del progetto \u00e8 le peculiarit\u00e0 dell'azione sono elencate nel capo II del DPR.5 ottobre 2010 n\u00b0 207, Regolamento di esecuzione ed attuazione del Codice dei contratti Pubblici che mantiene efficacia anche a seguito dell'approvazione del Nuovo Codice dei Contratti Pubblici. Con tale provvedimento normativo la Verifica della Progettazione di opere pubbliche \u00e8 stata resa obbligatoria per ogni livello progettuale. La fase di Validazione \u00e8 atto del Responsabile Unico del Procedimento conseguente alla Verifica, ed atto precedente all'affidamento dei lavori come disposto dall'art. 59 del succitato D.P.R. 207/2010.\nVerifica del Progetto OO PP.\nIl Regolamento di esecuzione e attuazione del decreto legislativo 12 aprile 2006, n. 163, Codice dei contratti pubblici (oggi sostituito dal D.Lgs 50/2016), precisamente il D.P.R. 207 del 10 ottobre 2010 ha rinnovato l'atto di validazione di progetto OO PP, rendendo obbligatoria e propedeutica l'attivit\u00e0 di \u201cVERIFICA\u201d secondo il modello consolidato da Accredia. \nLe specifiche norme sostituiscono sia nella forma, sia nel metodo quelle del D.P.R. 554/99 inaugurando, al contempo una nuova stagione nell'approccio alla \"Qualit\u00e0\" del progetto. L'azione di Verifica \u00e8 divenuta la \"\u201c chiave di volta\u201d\" del sistema progettuale nelle OO PP imponendo, nel percorso di pianificazione e progettazione dell'opera attivit\u00e0 di controllo proprie dei sistemi industriali, gi\u00e0 codificate a livello internazionale. \nL'obbligatoriet\u00e0 della procedura di verifica \u00e8 divenuta \"punto indiscutibile\" per ogni tipologia di progetto.\nLa rinnovata modalit\u00e0 di svolgimento dell'attivit\u00e0 di verifica, unita alla competenza certificata dei soggetti preposti ed alle conseguenti responsabilit\u00e0 connesse ai mancati adempimenti (art .56 del suddetto DPR) potrebbe effettivamente contribuire ad un sensibile miglioramento del processo che collega gli obiettivi iniziati al \"risultato finale\".\nFinalit\u00e0 della verifica.\nL'azione di Verifica ispettiva \u00e8 condotta separatamente sui tre livelli di progettazione (preliminare, definitivo, esecutivo come da art 54 c.mma 1 Regolamento 207/2010) con il fine di individuare la corrispondenza tra gli obiettivi previsti della norma di settore con gli adempimenti progettuali e documentali di cui alla fase in argomento. \nPrecisamente la Verifica \u00e8 finalizzata ad accertare, ai sensi di quanto disposto dal Codice Contratti Pubblici la conformit\u00e0 della soluzione progettuale prescelta alle specifiche disposizioni funzionali, prestazionali, normative e tecniche contenute nello studio di fattibilit\u00e0 e nei documenti successivi di programmazione. \nLa verifica accerta.\nL'organismo ispettivo, oppure il soggetto designato, nominato dell'attivit\u00e0 di Verifica del progetto accerta secondo specifiche procedure di metodo e di legge:\nCriteri generali della verifica.\nI criteri di verifica prevedono che la stessa venga condotta sulla documentazione progettuale (art 52 del DPR 207/2010) e per ciascuna fase con riferimento ai seguenti aspetti:\nChi esegue l'attivit\u00e0 di verifica.\nL'attivit\u00e0 di VERIFICA \u00e8 condotta, da soggetti diversi in relazione alla dimensione economica dell'opera in programma.\nPer lavori di importo inferiore a 1 milione di euro \nPu\u00f2 verificare il RUP o Uffici tecnici della P.A. anche avvalendosi della struttura di cui all'articolo 31, comma 9 del Codice in materia di assistenza al RUP .. Nei casi di inesistenza delle suddette condizioni nonch\u00e9 nei casi di carenza di organico, accertata ai sensi del codice, la stazione appaltante, per il tramite del responsabile del procedimento, affida l'appalto di servizi avente ad oggetto la verifica della progettazione, oppure assistenza al RUP in fase di verifica . \nPer lavori di importo superiore al milione di euro ed inferiore ai 20 milioni di euro \nI. Organismi di ispezione di tipo A e di tipo C accreditati ai sensi della norma europea UNI CEI EN ISO/IEC 17020 \nII. Soggetti di cui all'articolo 90 comma 1 lettere d), e), f), f \u2013 bis) g) e h) del codice dei contratti, dotati di un sistema di controllo di qualit\u00e0 interno certificato con specifica procedura e coperti da una \u201cpuntuale\u201d polizza assicurativa (art 57 dpr 207/2010)\nIII. Per i lavori di importo inferiore alla soglia di cui all'articolo 35 del Codice e fino a un milione di euro, la verifica pu\u00f2 essere effettuata dagli uffici tecnici delle stazioni appaltanti ove il progetto sia stato redatto da progettisti esterni o le stesse stazioni appaltanti dispongano di un sistema interno di controllo di qualit\u00e0 ove il progetto sia stato redatto da progettisti interni\nPer lavori di importo pari o superiore ai 20 milioni di euro \nIV. L'appalto di servizi \u00e8 affidato a Organismi di controllo accreditati ai sensi della norma europea UNI CEI EN ISO/IEC 17020\nCaratteristiche Organismi di verifica.\nDevono garantire la separazione tra attivit\u00e0 ispettive e attivit\u00e0 potenzialmente conflittuali tramite la costituzione di una struttura tecnica interna autonoma.\nDevono dimostrare di non essere in una situazione di incompatibilit\u00e0 a norma di legge.\nDevono dimostrare di non avere in corso e di non avere avuto negli ultimi tre anni rapporti di natura professionale e commerciale con i soggetti coinvolti nella progettazione.\nDevono impegnarsi a non intrattenere rapporti di natura professionale e commerciale con i predetti soggetti per i tre anni successivi alla conclusione dell'incarico."}
{"id": "3173804", "revid": "1318658", "url": "https://it.wikipedia.org/wiki?curid=3173804", "title": "Trinidad (Paraguay)", "text": " \nTrinidad \u00e8 un centro abitato del Paraguay, nel dipartimento di Itap\u00faa. La localit\u00e0 forma uno dei 30 distretti in cui \u00e8 suddiviso il dipartimento.\nPopolazione.\nAl censimento del 2002 Trinidad contava una popolazione urbana di 2.417 abitanti (6.873 nel distretto), secondo i dati della \"Direcci\u00f3n General de Estad\u00edstica, Encuestas y Censos\".\nStoria.\nNel 1706 il padre gesuita Juan de Anaya fond\u00f2 una delle ultime riduzioni gesuite dell'America del Sud, con il nome di \"La Sant\u00edsima Trinidad de Paran\u00e1\". Sei anni dopo la missione fu spostata dal suo sito originario, nei pressi del fiume Uruguay, alla riva destra del fiume Paran\u00e1, creando il nucleo dell'odierno abitato di Trinidad.\nNel 1768, con l'espulsione dei gesuiti dai territori della Corona spagnola, la missione fu abbandonata anche dagli indigeni guaran\u00ed, fino a quando il territorio fu recuperato e ripopolato grazie ad una azienda agricola, la \"Herrera Vegas\".\nLa localit\u00e0 fu innalzata al rango di distretto nel 1966.\nL'UNESCO ha dichiarato le rovine della Sant\u00edsima Trinidad de Paran\u00e1, oggi la pi\u00f9 visitata delle riduzioni gesuite presenti nel paese, Patrimonio mondiale dell'umanit\u00e0."}
{"id": "3173809", "revid": "110157", "url": "https://it.wikipedia.org/wiki?curid=3173809", "title": "Universit\u00e0 statale dell'Arizona", "text": "L'Universit\u00e0 statale dell'Arizona (in inglese: \"Arizona State University\", acronimo \"ASU\") \u00e8 una delle universit\u00e0 statali dell'Arizona - insieme all'Universit\u00e0 dell'Arizona e la Northern Arizona University - ed \u00e8 la pi\u00f9 grande universit\u00e0 pubblica degli Stati Uniti con una popolazione studentesca di circa 70\u00a0000 studenti. L'ASU si sviluppa in quattro campus nell'area metropolitana di Phoenix.\nStoria.\nL'ASU nacque a Tempe il 12 marzo 1885 col nome di \u00ab\"Tempe Normal School for the Arizona Territory\"\u00bb (Scuola Normale di Tempe per il Territorio dell'Arizona). Divenne controllata dallo Stato dell'Arizona e venne ribattezzata dapprima \u00ab\"Arizona State College\"\u00bb (nel 1945) e successivamente \u00ab\"Arizona State University\"\u00bb (nel 1958).\nNel tempo si \u00e8 avuto anche un ampliamento delle sedi: dal campus originario di Tempe (a circa 13 chilometri da Phoenix), nel 1984 venne istituito anche il \"West campus\" (a nord-ovest di Phoenix), seguito dalle aggiunte del \"Polytechnic campus\" (nella parte orientale di Mesa) nel 1996 e del \"Downtown Phoenix campus\" nel 2006. Tutti e quattro i campus sono accreditati appartenere a un'unica istituzione dall'organismo di certificazione \"Higher Learning Commission\"."}
{"id": "3173810", "revid": "183114", "url": "https://it.wikipedia.org/wiki?curid=3173810", "title": "Arizona State University", "text": ""}
{"id": "3173818", "revid": "300279", "url": "https://it.wikipedia.org/wiki?curid=3173818", "title": "Giuseppe Gazzoni Frascara", "text": "Biografia.\nSua madre fu Idarica Frascara, figlia del conte Giuseppe Frascara, deputato e senatore del Regno.\nAttivit\u00e0 imprenditoriale.\nGuida l'azienda familiare che porta il suo cognome ed \u00e8 attiva nel settore alimentare (famoso soprattutto il marchio Idrolitina che contraddistingue un preparato per rendere frizzante l'acqua da tavola). Negli anni Ottanta e Novanta affianca all'attivit\u00e0 imprenditoriale in senso stretto quella finanziaria, che culmina con l'acquisizione del Bologna.\nNel 1995 si candida anche per essere sindaco della citt\u00e0 emiliana a capo di una lista civica collegata a Forza Italia, senza venire eletto: ottiene il 16.82% dei voti, arrivando dietro al vincitore Walter Vitali e al candidato di Alleanza Nazionale Filippo Berselli.\nNel 2004 la sua societ\u00e0 Victoria 2000, che controlla anche la squadra di calcio del Bologna, ha problemi finanziari finendo in bancarotta.\nLa presidenza del Bologna.\nGiuseppe Gazzoni Frascara si avvicina ai colori del Bologna nella stagione 1985-1986, quando sulle maglie rossoblu compare il marchio Idrolitina. \u00c8 per\u00f2 nel corso dell'estate 1993 che rileva il titolo sportivo dopo il fallimento della precedente gestione. Il club assume la denominazione \"Bologna Football Club 1909\" e viene iscritto al campionato di Serie C. Gazzoni Frascara ne assume la presidenza. Nel giro di tre stagioni il Bologna approda in serie A. Gazzoni porta al Bologna due giocatori di prima grandezza in cerca di riscatto dopo stagioni deludenti e in entrambi i casi i risultati sono eccellenti: prima Roberto Baggio, che al Bologna rimane una sola stagione nella quale mette a segno 22 reti, poi Giuseppe Signori che veste il rossoblu per 6 campionati. Il Bologna conquista sotto la gestione Gazzoni una Coppa Intertoto e arriva alla semifinale di Coppa UEFA nella stagione 1998-1999.\nNel 2001 lascia la presidenza a Renato Cipollini mantenendo il controllo societario. Dopo la retrocessione del 2005 decide di vendere la societ\u00e0, rilevata successivamente da Alfredo Cazzola.\nIl 17 novembre 2014 per volere del neopresidente rossoblu Joe Tacopina, viene nominato presidente onorario della societ\u00e0 felsinea, carica che ricopre fino alla morte, avvenuta il 24 aprile 2020 ad 84 anni. Giuseppe Gazzoni Frascara \u00e8 stato sepolto nel cimitero urbano di Alessandria nella cappella di famiglia.\nCalciopoli.\nNel 2006 \u00e8 stato uno dei principali accusatori di Calciopoli e delle pratiche, note come \"doping amministrativo\" di cui si sarebbero serviti alcuni club di serie A per posticipare i pagamenti di debiti verso l'erario o per abbellire i bilanci. Alla conclusione del campionato 2004-2005 infatti, il Bologna ritorn\u00f2 in Serie B dopo uno spareggio perso contro il Parma, giunto a pari punti in classifica al termine del campionato. Nel corso di quella stagione alcune delle partite disputate dal Bologna furono oggetto delle inchieste che portarono alle penalizzazioni di diverse squadre. In alcuni casi il Bologna fu coinvolto in maniera diretta (sconfitte interne contro Juventus e Lazio). In altre occasioni invece le indagini si incentrarono su ammonizioni nei confronti di calciatori diffidati al fine di favorire le avversarie della giornata seguente, fatto quest'ultimo mai provato. Nonostante le penalizzazioni inflitte a diverse societ\u00e0, il Bologna non fu ripescato.\nL'11 maggio 2018 Gazzoni \u00e8 stato condannato dalla Corte d'appello di Bologna per bancarotta fraudolenta, nel processo per il fallimento della societ\u00e0 \"Victoria2000\" che controllava il Bologna. La Corte ha accolto le tesi della pubblica accusa, secondo la quale il fallimento non fu dovuto alla retrocessione, ma a un buco di bilancio che era presente gi\u00e0 prima dell'inizio del campionato 2004-05."}
{"id": "3173819", "revid": "1452073", "url": "https://it.wikipedia.org/wiki?curid=3173819", "title": "Kirby e la stoffa dell'eroe", "text": " \u00e8 un videogioco, nonch\u00e9 il decimo capitolo della serie a piattaforme \"Kirby\", sviluppato da Good-Feel e HAL Laboratory, per la console Nintendo Wii. Il titolo \u00e8 stato distribuito in Europa il 25 febbraio 2011.\nIl gioco \u00e8 stato annunciato all'E3 2010, ed \u00e8 il primo per console domestica di questa serie uscito dopo \"Kirby Air Ride\", del 2003, e il primo platform dopo \", del 2000.\nTrama.\nDopo che Kirby mangia dei pomodori, appartenenti al malvagio mago Malandrana, viene risucchiato in un mondo fatto tutto di lana e tessuto. Dopo il suo arrivo in questo mondo, Kirby salva un principe di nome Batuffolo da un nemico e, dopo che il principe spiega i piani di Malandrana a Kirby, quest'ultimo decide di aiutarlo. Kirby scopre anche che il pomodoro che ha mangiato gli permette di trasformarsi in varie forme differenti.\nModalit\u00e0 di gioco.\nIl gioco viene giocato utilizzando il solo Wiimote, tenuto orizzontalmente. A differenza dei precedenti episodi, in questo Kirby utilizza una frusta per colpire i nemici, mentre la mossa classica, che consisteva nell'ingerire i nemici per eliminarli, \u00e8 stata rimossa. Toccando il solo pulsante di attacco, Kirby potr\u00e0 eliminare i nemici, mentre se questo viene tenuto premuto, i nemici verranno risucchiati e poi rilanciati come delle palle di lana.\nKirby, in questo nuovo capitolo, ottiene anche la dote delle trasformazioni: ufo, sottomarino, paracadute, treno, un razzo, un robot gigante, un delfino e una nota musicale sono alcune delle trasformazioni note. Alcune mosse vengono effettuate inclinando il Wiimote, mentre per altre, come nel caso del treno, basta semplicemente premere un tasto.\nCome nel gioco \", ogni livello nasconde degli scrigni segreti, alcuni dei quali riescono a sbloccare livelli extra. Inoltre, per i livelli sono sparse delle perline colorate, che permettono al giocatore di aumentare il punteggio e sbloccare delle medaglie extra alla fine del livello. Pare inoltre che, se Kirby viene colpito da un nemico, alcune di queste perline vadano perse. Le perline possono essere spese in dei negozi per aumentare il guardaroba di Kirby con nuovi oggetti utili.\nIl gioco permette anche la modalit\u00e0 multigiocatore. Un secondo giocatore pu\u00f2 utilizzare il principe Batuffolo, re di Toppalandia.\nLo stile grafico ricorda in alcuni punti quello di \"Yoshi's Story\" e lo stile grafico tessutoso permette anche a Kirby di risolvere enigmi pi\u00f9 insidiosi. Nel gioco torneranno alcuni dei personaggi classici, come King DeDeDe e Meta Knight.\nSviluppo.\n\"Kirby e la stoffa dell'eroe\" \u00e8 stato sviluppato da Good-Feel, divenendo quindi il terzo gioco da sviluppato da tale azienda in collaborazione con Nintendo, dopo le versioni di \"\" e \"Looksley's Line Up\". L'idea di un \"mondo di filato\" \u00e8 stata proposta da Madoka Yamauchi, responsabile della sezione di pianificazione di Good-Feel, e le idee per le meccaniche di gioco vennero sviluppate dopo che lo staff speriment\u00f2 con tessuti acquistati appositamente. Il gioco inizi\u00f2 lo sviluppo sotto il nome di \"Keito no Fluff\" (letteralmente \"Lanugine di filato\"), con il Principe Batuffolo come personaggio principale. Durante l'estate del 2009, Nintendo propose che il gioco venisse modificato e pubblicato come titolo della serie \"Kirby\", anche se il Principe Batuffolo rimase comunque una parte del prodotto finale come compagno di Kirby. Sono stati trascorsi almeno tre mesi concentrandosi sui movimenti e sul character design di Kirby. Lo sviluppo del gioco \u00e8 stato supervisionato dalla sezione di produzione dei personaggi di HAL Laboratory, cos\u00ec come da Warpstar inc., una societ\u00e0 creata nel 2001 per gestire l'utilizzo di Kirby. Per creare una \"sensazione autentica\" per la stoffa e i tessuti, la grafica \u00e8 stata creata utilizzando fotografie digitali di tessuto, che sono state posizionate sotto i poligoni.\nLa colonna sonora del gioco \u00e8 stata segnata principalmente da Tomoya Tomita, mentre Hirokazu Ando, Jun Ishikawa e Tadashi Ikegami hanno gestito le registrazioni musicali verso la fine del gioco. Poich\u00e9 la trama originale del gioco prevedeva un timido Batuffolo alla ricerca della madre perduta, Tomita inizialmente sperava di creare un \"nuovo tipo\" di sentimento introdotto all'inizio del gioco: morbido e dolce, ma anche triste e turbato. Tuttavia, il gioco si \u00e8 rivelato pi\u00f9 convenzionale di quanto inizialmente previsto, quindi ha cambiato direzione verso arrangiamenti leggermente pi\u00f9 ricchi.\n\"Kirby e la stoffa dell'eroe\" \u00e8 stato ufficialmente rivelato alla conferenza stampa di Nintendo all'E3 2010, e la sua pubblicazione annunciata per l'autunno dello stesso anno.\nAccoglienza.\n \n\"Kirby e la stoffa dell'eroe\"ha ricevuto un'accoglienza generalmente positiva alla sua rivelazione. Ha vinto numerosi premi dopo la sua apparizione all'E3 2010, tra cui il prestigioso premio \"Gioco dello Show\" da GameSpot e dal programma televisivo di G4 \"Reviews on the Run\". GameSpot lo ha anche nominato come miglior gioco Wii e miglior platform e lo ha premiato per la migliore grafica artistica. Il gioco ha ricevuto anche il premio per il miglior gioco in generale da Nintendo Life. Inoltre, ha vinto il premio Miglior Grafica da GameTrailers, battendo contendenti importanti come \"Crysis 2\", \"Killzone 3\" e \"Gears of War 3\". \u00c8 stato nominato Miglior gioco per Wii da 1UP.com, \"Nintendo World Report\" e Kotaku, e premiato come Miglior Character Design anche da Kotaku.\nL'editore di Game Revolution Nick Tan ha elogiato \"Kirby e la stoffa dell'eroe\" (tra gli altri giochi) come un grande revival, commentando che (a differenza degli altri titoli) rimodella completamente il personaggio Kirby. Paragona lo stile grafico a \"Yoshi's Story\", descrivendolo come una \"palla di fantasia\" e definendolo un \"vincitore certificato\" dell'E3. Jenni, giornalista di Siliconera, ha concordato con tale affermazione, affermando di essere entusiasta di giocare dopo aver visto il suo trailer e che il gioco sembrava fantastico sull'HDTV su cui lo aveva giocato. Brett Elston di GamesRadar ha descritto \"la stoffa dell'eroe\" come il \"gioco pi\u00f9 carino e affascinante\" per Wii, dichiarando che \u00e8 stato un sollievo vedere qualcosa di interessante nella serie e descrivendo titoli recenti come \"Kirby Air Ride\", \"\" e \"Kirby Super Star Ultra\" come stantii.\nMentre il giornalista di \"The Escapist\" Steve Butts si \u00e8 dichiarato in gran parte disinteressato a \"Kirby e la stoffa dell'eroe\" di fronte a titoli pi\u00f9 grandi come ', \"Donkey Kong Country Returns\" e ', ha dichiarato che dopo averlo giocato, ha sentito che era il titolo pi\u00f9 forte tra la formazione E3 di Nintendo, apprezzandone particolarmente lo stile visivo e il gameplay, ma criticandone la scarsa difficolt\u00e0.\nRemake.\nDurante il Nintendo Direct del 14 settembre 2018, \u00e8 stato annunciato \"Kirby e la nuova stoffa dell'eroe\", un remake per Nintendo 3DS, nonch\u00e9 l'ultimo della serie ad essere uscito per quella console. \nA differenza del gioco originale, tornano le tipiche trasformazioni di Kirby, tra cui anche una nuova da cui \u00e8 possibile fare palle di lana pi\u00f9 grandi; giocare nella Modalit\u00e0 Demoniaca, appena completata la Storia, dove la difficolt\u00e0 \u00e8 molto alta, e c'\u00e8 un demone-pipistrello, come nuovo nemico; e verranno introdotti altri minigiochi che i protagonisti sono King Dedede e Meta Knight. Con la demo gratuita uscita sul Nintendo eShop a febbraio, la versione completa \u00e8 uscita l'8 marzo 2019 in tutto il mondo."}
{"id": "3173824", "revid": "339392", "url": "https://it.wikipedia.org/wiki?curid=3173824", "title": "Eorlingas", "text": ""}
{"id": "3173826", "revid": "767487", "url": "https://it.wikipedia.org/wiki?curid=3173826", "title": "Service bulletin", "text": "Il Service Bulletin (in italiano Bollettino di Modifica) \u00e8 una pubblicazione tecnica emessa dal detentore del \"Type Certificate\" di un prodotto aeronautico (cellula, motore, elica o componente).\nIl \"service bulletin\" introduce modifiche e/o ispezioni aggiuntive in modo da correggere difetti emersi dopo la certificazione del prodotto o per migliorarne le caratteristiche tecniche. Il proprietario del velivolo, dopo aver valutato i costi/benefici prodotti dalla modifica, decide a sua discrezione se applicarli o meno.\nIl costruttore assegna un livello di urgenza al bollettino mediante una scala numerica o con un giudizio sintetico (\"Optional, Recommended, Mandatory\" etc). I bollettini particolarmente urgenti, che richiedono un'azione correttiva immediata, sono definiti Alert Service Bulletin e sono generalmente oggetto di Prescrizioni di Aeronavigabilit\u00e0 da parte delle Autorit\u00e0 Aeronautiche (per l'Italia ENAC ed EASA)."}
{"id": "3173830", "revid": "2110845", "url": "https://it.wikipedia.org/wiki?curid=3173830", "title": "Gilbert Durand", "text": "Biografia.\nTra i principali studiosi dell'immaginario e di mitologia, dopo aver partecipato alla resistenza francese, ha insegnato antropologia culturale e sociologia all'Universit\u00e0 di Grenoble dal 1947 al 1956.\nDiscepolo di Gaston Bachelard, Henry Corbin e Carl Gustav Jung, ha fondato con L\u00e9on Cellier e Paul Deschamps il \"Centre de recherche sur l'imaginaire\" (nel 1966) che ha conquistato fama mondiale, soprattutto dopo il successo del suo libro \"Les structures anthropologiques de l'imaginaire. Introduction \u00e0 l'arch\u00e9typologie g\u00e9n\u00e9rale\" (prima ed. 1960 e successive).\nMaestro di Michel Maffesoli e di Michel Gaucher, Durand \u00e8 stato anche membro del circolo Eranos, e ha collaborato a riviste quali \"Cahiers de l'Herne\", \"Eranos Jahrbuch\", \"Mercure de France\", \"Cahiers de l'imaginaire\", \"Cahiers internationaux de symbolisme\", \"Cahiers de l'Universit\u00e9 Saint-Jean de J\u00e9rusalem\", \"Soci\u00e9t\u00e9s\", \"Esprit\", \"Cahiers internationaux de sociologie\", \"Spring\", \"Asahi Shinbun\", \"L'immaginale\", \"T\u00e9m\u00e9nos\" ecc.\nDal 1970 al 1973 ha fatto parte degli insegnanti dell'Istituto ticinese di alti studi a Lugano. Nel 2007 gli \u00e8 stata riconosciuta la Legion d'onore.\nMuore il 7 dicembre 2012 all'et\u00e0 di 91 anni.\nGilbert Durand \u00e8 stato membro della Massoneria, come ha confermato dopo la sua morte il suo allievo Michel Maffesoli. \nCome scrive Massimo Introvigne: \"In una chiave analoga, Durand critica anche la massoneria moderna, che sarebbe diventata un'organizzazione politica e razionalista perdendo il ruolo di contenitore di miti e di leggende che avrebbe avuto in alcune sue incarnazioni settecentesche. Si spiega cos\u00ec il suo tentativo, nel 1973, di rifondare \u2014 insieme all'etnologo Jean Servier (1918\u20132000) \u2014 una loggia massonica di tipo \"arcaico\", Les Trois Mortiers di Chamb\u00e9ry, che era stata nel Settecento un'istituzione tipica della Savoia e di cui aveva fatto parte in un certo periodo della sua vita Joseph de Maistre (1753\u20131821), di cui lo stesso Durand ricostruir\u00e0 con passione la carriera nella massoneria.\"."}
{"id": "3173831", "revid": "767487", "url": "https://it.wikipedia.org/wiki?curid=3173831", "title": "Il sortilegio delle Amazzoni", "text": "Il sortilegio delle Amazzoni (\"Angel on the Amazon\") \u00e8 un film del 1948 diretto da John H. Auer."}
{"id": "3173835", "revid": "165197", "url": "https://it.wikipedia.org/wiki?curid=3173835", "title": "University of Aberdeen", "text": ""}
{"id": "3173836", "revid": "767487", "url": "https://it.wikipedia.org/wiki?curid=3173836", "title": "Nicolas Coeffeteau", "text": " \n\u00c8 considerato nel suo tempo come un grande prosatore della lingua francese scritta con tale purezza di linguaggio da servire da modello a Vaugelas.\nVita e opere.\nDiviene frate predicatore dell'ordine dei domenicani nel convento di Sens (Yonne) nel 1588 e prosegue i suoi studi nel collegio del convento di San Giacomo a Parigi, dove comincia ad insegnare filosofia nel 1595. Laureato dottore in teologia nel 1600, diviene professore titolare di questa disciplina, priore e vicario generale della congregazione.\nSi fa conoscere per le sue predicazioni a Blois, Chartres, Angers e Parigi. Viene nominato cappellano privato della regina Margherita di Valois (1553-1615) nel 1602 e in seguito predicatore della real casa di Enrico IV nel 1608. Nel 1614 pubblica la prima di una serie d'opere polemiche dirette contro i protestanti. Amico di Malherbe e dei letterati contemporanei, d\u00e0 alle stampe nel 1615 una notevole traduzione dal latino della \"Storia romana\" di Floro.\nNel 1617 riceve la nomina di vescovo titolare della Dardania e di amministratore della diocesi di Metz. La sua malferma salute gli impedisce di recarsi a Marsiglia di cui \u00e8 nominato vescovo nel 1621. Dopo il suo \"Tableau des passions humaines\" (\"Quadro delle passioni umane\") pubblicato nel 1620, viene edita la sua \"Storia romana\" nel 1621.\n\u00c8 soprattutto a quest'ultima opera, ripubblicata pi\u00f9 di cinquanta volte nel corso del XVII secolo, che Coeffeteau deve la sua fama come prosatore. Dominique Bouhours dice a questo proposito:"}
{"id": "3173845", "revid": "339392", "url": "https://it.wikipedia.org/wiki?curid=3173845", "title": "Football Club Savoia 1908", "text": ""}
{"id": "3173847", "revid": "1305772", "url": "https://it.wikipedia.org/wiki?curid=3173847", "title": "Comino", "text": ""}
{"id": "3173849", "revid": "108521847", "url": "https://it.wikipedia.org/wiki?curid=3173849", "title": "Lulworth", "text": "Lulworth \u00e8 una zona costiera del Dorset, nella parte sudorientale dell'Inghilterra: \u00e8 famosa per la baia di Lulworth, parte della Jurassic Coast.\nLa popolazione \u00e8 divisa nei villaggi di West Lulworth, importante centro turistico, ed East Lulworth, dove sorge un notevole castello che, dopo la rivoluzione francese, fu residenza dei membri superstiti della famiglia reale in esilio."}
{"id": "3173856", "revid": "767487", "url": "https://it.wikipedia.org/wiki?curid=3173856", "title": "Uomini di Dio", "text": "Uomini di Dio (\"Des hommes et des dieux\") \u00e8 un film del 2010 diretto da Xavier Beauvois e basato sull'assassinio dei monaci di Tibhirine avvenuto nel 1996.\nIl titolo originale, tradotto esattamente \"Uomini e Dei\", si riferisce ad una citazione biblica presentata all'inizio del film: \"Io ho detto: \u00abVoi siete d\u00e8i, siete tutti figli dell'Altissimo\u00bb. Eppure morirete come ogni uomo\" (Salmo ).\nIl film ha vinto il Grand Prix Speciale della Giuria del 63\u00ba Festival di Cannes.\nTrama.\nNegli anni novanta, in un villaggio isolato tra i monti dell'Algeria, otto monaci cistercensi di origine francese vivono in armonia con i loro fratelli musulmani, cui prestano aiuto medico e farmacologico (uno di loro \u00e8 medico). Tuttavia quando un attacco terroristico sconvolge la regione, la pace e tranquillit\u00e0 che caratterizzavano la loro vita sono in procinto di essere cancellate. Man mano che la violenza e il terrore integralista della guerra civile si diffondono nella regione, i monaci si ritrovano davanti ad un bivio: decidere se rimanere o ritornare in Francia. Nonostante anche l'invito delle autorit\u00e0 ad andarsene, i monaci decidono di restare al loro posto pur di aiutare la popolazione locale, mettendo cos\u00ec in grave pericolo la loro stessa vita per amore di Cristo.\nProduzione.\nIdeazione.\nIl progetto per la realizzazione del film \u00e8 nato nel 2006 quando, in occasione del decimo anniversario della morte di sette monaci cistercensi in Algeria ad opera di un gruppo terroristico, la vicenda \u00e8 stata riesaminata dai media, mettendo in luce come l'uccisione potrebbe essere stata causata da un errore dell'esercito algerino durante un tentativo di salvataggio. Etienne Comar rimase colpito dalla vicenda, decidendo quindi di approfondire la storia, affascinato soprattutto dai motivi che hanno spinto i monaci a restare nonostante i rischi della guerra civile. Decise inoltre di tentare di scrivere una sceneggiatura e nel 2008 ne present\u00f2 una prima bozza al regista Xavier Beauvois, che accett\u00f2 di collaborare al progetto. I due, durante le loro ricerche hanno incontrato diversi teologi, soggiornando anche per una settimana presso l'Abbazia di Tami\u00e9, sulle Prealpi dei Bauges, nella Savoia francese. Alcune ispirazioni sono arrivate dagli scritti di due dei monaci assassinati: Christian de Cherg\u00e9 e Christophe Lebreton. Inoltre \u00e8 stato chiesto ad un consulente monastico, Henry Quinson, di correggere eventuali errori e aggiungere contenuti liturgici e storici per cercare di rendere la storia pi\u00f9 autentica possibile. Successivamente la sceneggiatura \u00e8 stata inviata ai parenti dei monaci defunti, che hanno reagito positivamente al progetto.\nLa produzione \u00e8 stata guidata dalla Why Not Productions, con la collaborazione di Armada Films e France 3. Il \"Centre national du cin\u00e9ma et de l'image anim\u00e9e\", istituzione cinematografica nazionale presieduta dal Ministero della Cultura francese, ha garantito il suo sostegno finanziario. Il budget \u00e8 stato di circa quattro milioni di euro.\nCasting.\nGli attori ingaggiati per interpretare gli otto monaci sono stati: Michael Lonsdale, Olivier Rabourdin, Philippe Laudenbach, Jacques Herlin, Lo\u00efc Pichon, Xavier Maly, Jean-Marie Frin e Olivier Perrier, nei panni rispettivamente di frate Luc, frate Christophe, frate C\u00e9lestin, frate Am\u00e9d\u00e9e, frate Jean-Pierre, frate Michel, frate Paul e frate Bruno. Lambert Wilson invece ha interpretato Christian, il padre superiore del monastero. Tutti gli attori che hanno dovuto interpretare i monaci hanno seguito un corso di formazione professionale per circa un mese, in cui hanno imparato i canti gregoriani e tipici dell'ordine cistercense che vengono recitati nel film. Ogni attore inoltre, ha trascorso una settimana nell'Abbazia di Tami\u00e9, imitando il pi\u00f9 possibile la vita monastica.\nPer quanto riguarda il resto del cast, Abdelhafid Metalsi ha interpretato Nouredine; Sabrina Ouazani una giovane abitante locale di nome Rabbia; Abdallah Moundy ha interpretato il ruolo di Omar; mentre Farid Larbi ha recitato il ruolo del terrorista Alli Fayattia.\nRiprese.\nLe riprese sono iniziate all'inizio del mese di dicembre 2009 nei pressi di Mekn\u00e8s, in Marocco, e si sono concluse due mesi dopo. La \"location\" principale \u00e8 stata il monastero benedettino di Tioumliline, rimasto inutilizzato e incustodito per pi\u00f9 di 40 anni. Lo scenografo Michel Barth\u00e9l\u00e9my lo ha rinnovato, adattandolo ai fatti reali avvenuti nel 1996 in Algeria, facendolo quindi somigliare a quello di Tibhirine.\nDistribuzione.\nLa pellicola \u00e8 stata presentata per la prima volta al Festival di Cannes il 18 maggio 2010. Durante la 63\u00aa edizione del festival cinematografico francese la pellicola ha vinto il premio Grand Prix Speciale della Giuria. Il regista Xavier Beauvois aveva gi\u00e0 visto un suo film partecipare al Festival nel 1995, quando \"N'oublie pas que tu vas mourir\" ottenne il premio della giuria.\nDall'8 settembre 2010 \u00e8 stato distribuito nelle sale cinematografiche francesi a cura della Mars Distribution. In Italia \u00e8 stato distribuito dal 22 ottobre dalla Lucky Red. Negli Stati Uniti l'uscita \u00e8 prevista per il 25 febbraio 2011 a cura della Sony Pictures.\nCuriosit\u00e0.\nNel film \"Io prima di te\", i protagonisti Louisa Clark e William Traynor, ne guardano una copia in DVD, in lingua originale sottotitolato.\nAccoglienza.\nIncassi.\nIl film ha incassato oltre 3.000.000 di euro in Francia e oltre 30 milioni di dollari in tutto il mondo.\n\u00c8 stato classificato il film pi\u00f9 produttivo del 2010, avendo reso il 229% in pi\u00f9 di quanto \u00e8 costato.\nCritica.\nIn Francia la pellicola \u00e8 stata accolta da recensioni molto positive. \"Le Figaro\" l'ha definita un \u00abfilm perfetto, unico\u00bb. Il regista Beauvois \u00e8 stato osannato anche da \"Le Monde\" che ha messo in luce come abbia osato ottenendo ottimi risultati. \"T\u00e9l\u00e9rama\" ha evidenziato l'ottimo lavoro di Caroline Champetier per la fotografia, spiegando anche come la pellicola riesca a rappresentare degnamente l'immensa fede dei monaci di Tibhirine. Secondo la rivista \"Les Inrocks\" gli attori \u00abhanno incarnato magnificamente l'essere religiosi, portando ad interrogarsi sulle nozioni di coraggio, eroismo, altruismo, forza, solidariet\u00e0 e le condizioni esistenziali di ognuno di noi, credenti e non\u00bb."}
{"id": "3173861", "revid": "109651", "url": "https://it.wikipedia.org/wiki?curid=3173861", "title": "Des hommes et des dieux", "text": ""}
{"id": "3173863", "revid": "767487", "url": "https://it.wikipedia.org/wiki?curid=3173863", "title": "Gabriel Correa", "text": "Caratteristiche tecniche.\nGiocava come centrocampista centrale.\nCarriera.\nGiocatore.\nClub.\nInizia la sua carriera in patria nel River Plate della sua citt\u00e0 natale, ottenendo nel 1984 la promozione in prima divisione; dopo svariate stagioni, trascorre un anno nel Pe\u00f1arol, terminato il quale ottiene il trasferimento in Europa. Nel 1990 difatti viene acquistato dal Real Murcia, all'epoca in Segunda Divisi\u00f3n spagnola; nel primo torneo spicca, oltre che per la sua frequente presenza in campo, anche dal punto di vista disciplinare: sono infatti dieci i cartellini gialli e due quelli rossi. La seconda annata \u00e8 negativa per la sua societ\u00e0, dato che retrocede in Segunda Divisi\u00f3n B. In seguito a tale risultato, Correa lascia la squadra e si accorda con il Real Valladolid, militante in Primera Divisi\u00f3n. La prima annata in massima serie si conclude con il diciottesimo posto, ma la retrocessione \u00e8 evitata. Comunque, il giocatore lascia egualmente la societ\u00e0 e si accasa al M\u00e9rida, che al termine del campionato 1994-1995 conquista la promozione. Correa torna dunque a calcare i campi della Liga, ma nonostante una buona stagione a livello personale (34 partite e 3 gol, entrambi primati per quanto riguarda la sua carriera in Spagna) il M\u00e9rida retrocede. Ancora una volta per\u00f2 la societ\u00e0 estremadurana viene promossa in prima divisione; di nuovo, al termine della Primera Divisi\u00f3n spagnola 1997-1998 torna in seconda serie. Correa lascia dunque il club e disputa la sua penultima stagione al Siviglia, guadagnandosi la terza promozione in carriera nella stagione 1998-1999. Nel 2000 viene ceduto all'H\u00e9rcules, con cui chiude la carriera nel 2001.\nNazionale.\nDebutta in Nazionale il 2 novembre 1988 nell'incontro di Concepci\u00f3n con il durante la Coppa Juan Pinto Dur\u00e1n. Successivamente viene incluso nella lista dei convocati per la Copa Am\u00e9rica 1989, e in tale competizione \u00e8 membro fisso della linea mediana della sua selezione, eccezion fatta per le ultime due partite, in cui \u00e8 sostituito da Perdomo. L'anno successivo ottiene anche la convocazione per il e debutta alla prima partita dell'Uruguay contro la , sostituendo al 68\u00ba minuto Pereira: quella rimane l'unica sua presenza nel torneo.\nAllenatore.\nNel 2005 assume la guida delle giovanili del Murcia, attivit\u00e0 che svolge in parallelo con il suo incarico di vice allenatore: nel 2006 siede in panchina della prima squadra per una partita prima che venga nominato il nuovo tecnico di ruolo. Successivamente segue Mar Menor, Caravaca e Lorca."}
{"id": "3173866", "revid": "100317463", "url": "https://it.wikipedia.org/wiki?curid=3173866", "title": "Giro di Lombardia 2010", "text": "Il Giro di Lombardia 2010, centoquattresima edizione della \"classica delle foglie morte\", \u00e8 stato corso il 16 ottobre 2010 ed ha affrontato un percorso di 260\u00a0km. \u00c8 stato vinto per la seconda volta consecutiva dal belga Philippe Gilbert.\nResoconto degli eventi.\nLa corsa \u00e8 caratterizzata inizialmente da una fuga di sei ciclisti: Gallopin, Mirenda, Caccia, Da Dalto, Carlstrom e Albasini. Raggiungono il vantaggio massimo di 8'46\" al km 40. La corsa s'infiamma sul Ghisallo con gli attacchi di Gusev e Giovanni Visconti che raggiungeranno gli ultimi iniziali attaccanti rimasti davanti, e cio\u00e8 Caccia e Albasini. Sulla nuova salita della Colma di Sormano, prende l'iniziativa l'olandese Mollema che induce all'attacco i protagonisti definitivi Philippe Gilbert, Vincenzo Nibali, Pablo Lastras e Michele Scarponi. Nella discesa, molto tecnica e resa difficile dalla pioggia che ha accompagnato l'intera corsa, cade Nibali e con lui perdono le ruote di Gilbert anche Scarponi e Lastras. Nel tratto pianeggiante il belga attende Scarponi che per\u00f2 sbaglia clamorosamente a cambiare sul San Fermo della Battaglia venendo nuovamente staccato da Gilbert che si presenta solo all'arrivo."}
{"id": "3173869", "revid": "108486384", "url": "https://it.wikipedia.org/wiki?curid=3173869", "title": "Identit\u00e0 bruciata", "text": "Identit\u00e0 bruciata (\"The Bourne Identity\") \u00e8 una miniserie televisiva in due puntate del 1988 diretta da Roger Young e tratta dal romanzo \"Un nome senza volto\", scritto da Robert Ludlum nel 1980. Tra gli interpreti figurano Jaclyn Smith, Anthony Quayle e Richard Chamberlain nel ruolo protagonista, un'interpretazione che nel 1989 gli valse una nomination al Golden Globe come miglior attore in una miniserie televisiva.\nTrasmessa negli Stati Uniti l'8 e 9 maggio 1988 sulla rete ABC, in Italia \u00e8 andata in onda in prima visione il 27 novembre e il 4 dicembre dello stesso anno in prima serata su Canale 5.\nTrama.\nDopo una violenta tempesta, un giovane viene trovato privo di sensi sulla spiaggia di un piccolo villaggio sulla costa francese. Un medico in pensione si prende cura dello straniero, ma quando l'uomo si riprende non riesce a ricordare niente: n\u00e9 il suo nome, n\u00e9 da dove venga. Tutto ci\u00f2 che ha sono dei violenti flashback che lo tormentano mostrandogli frammenti del proprio passato. Presto si scoprir\u00e0 che il giovane \u00e8 in realt\u00e0 Jason Bourne, killer professionale, e che qualcuno sta cercando disperatamente di eliminarlo.\nDifferenze fra il romanzo ed il film.\nLa trama della miniserie mostra alcune differenze da quella del romanzo. L'identit\u00e0 sotto copertura di Jason Bourne \u00e8 semplificata. Nel libro, David Webb finge di essere Jason Bourne, che opera come un assassino chiamato Cain. Nella miniserie, invece, il nome di Cain non \u00e8 citato. Inoltre Carlos \u00e8 responsabile della morte di moglie e figlio di Webb, fatto non presente nel romanzo. Nel finale del libro, Carlos fugge grazie alla confusione, mentre nella miniserie \u00e8 ucciso da David Webb."}
{"id": "3173871", "revid": "1310927", "url": "https://it.wikipedia.org/wiki?curid=3173871", "title": "Alberto Bueno", "text": "Caratteristiche tecniche.\nEsterno d'attacco o seconda punta, dotato di buona tecnica, pu\u00f2 giocare anche da trequartista.\nCarriera.\nClub.\nDopo aver giocato con Real Madrid e Real Valladolid, nel 2010 si trasferisce in prestito al Derby County. Dall'Agosto 2013 gioca con la maglia biancorossa del Rayo Vallecano.\nIl 28 febbraio 2015, in occasione della vittoria casalinga per 4-2 contro il Levante, realizza tutti i gol della propria squadra, in 16 minuti. Il suo poker diviene il quarto pi\u00f9 veloce nella storia della Liga, dopo quelli di Bebeto, Campanal I e L\u00e1szl\u00f3 Kubala.\nIl 25 maggio 2015 viene ingaggiato dal Porto.\nStatistiche.\nPresenze e reti nei club.\n\"Statistiche aggiornate al 13 maggio 2018.\""}
{"id": "3173874", "revid": "112288440", "url": "https://it.wikipedia.org/wiki?curid=3173874", "title": "Zuunmod", "text": "Zuunmod (in mongolo \u0417\u0443\u0443\u043d\u043c\u043e\u0434) \u00e8 una citt\u00e0 della Mongolia, capoluogo della provincia del T\u00f4v. Si trova a a sud della capitale Ulaanbaatar e a sud del monte Bogd Han uul. Aveva, al censimento del 2000, una popolazione di 16.227 abitanti. \nZuunmod \u00e8 diventata capoluogo della provincia del T\u00f4v nel 1942, precedentemente l'amministrazione dell'\"aimag\" era ad Ulaanbaatar.\nMonumenti e luoghi d'interesse.\nSul versante sud del monte Bogd Han uul, all'interno dell'area protetta del parco nazionale omonimo, a 5 km dalla citt\u00e0 si trova il monastero buddista di Manzu\u0161ri Hijd (\u041c\u0430\u043d\u0437\u0443\u0448\u0440\u0438 \u0425\u0438\u0439\u0434), conosciuto anche come Manzshir Khiid, fondato nel 1773 e recentemente restaurato dopo essere stato distrutto nel 1937."}
{"id": "3173876", "revid": "62004", "url": "https://it.wikipedia.org/wiki?curid=3173876", "title": "Ben Gastauer", "text": "Carriera.\nGli esordi.\nGastauer inizi\u00f2 a farsi notare nel 2004 arrivando al terzo posto nella prova a cronometro Juniores dei campionati lussemburghesi. Nel 2005 corse la Classique des Alpes dove arriv\u00f2 secondo, battuto solo da Alexandre Pliuschin. Sempre nel 2005 trionf\u00f2 nella prova a cronometro dei campionati nazionali Juniores.\nNel 2006 prese parte al Grand Prix Faber dove concluse al secondo posto. Ai campionati lussemburghesi trov\u00f2 il podio nella prova a cronometro e la vittoria nella prova in linea categoria Under 23 a Erpeldange. Trionf\u00f2 in una frazione del Spar Arden Challenge, corsa belga. L'anno dopo corse nella categoria Under-23 per la VC Arbedo; si fece notare di nuovo in patria nei campionati nazionali, terminando secondo nella prova a cronometro e vincendo la prova in linea.\nNella stagione seguente Gastauer corse con il team svizzero FidiBC.com. Conquist\u00f2 un podio in una tappa del Giro del Portogallo, la vittoria ai campionati nazionali nella prova a cronometro (Under 23) e la vittoria della Ruota d'Oro a Terranuova Bracciolini.\nDal 2009: Chamb\u00e9ry CF e AG2R.\nNel 2009 pass\u00f2 tra le file della Chamb\u00e9ry Cyclisme Formation, squadra satellite dell'AG2R La Mondiale, insieme a Morgan Kneisky. A inizio stagione vinse il Tour des Communes de la Vall\u00e9e du Bedat e colse un piazzamento al Giro del Mendrisiotto; dopo un podio nella prima tappa del Grand Prix du Portugal, vinse anche il Troph\u00e9e Clermontois. Successivamente, dopo aver conquistato due piazzamenti e il secondo posto nella graduatoria generale della Fl\u00e8che du Sud, vinse una frazione e la classifica finale del Tour des Pays de Savoie. Ai campionati nazionali trionf\u00f2 quindi sia nella prova in linea Under-23 che in quella contro il tempo di categoria.\nQuesti risultati convinsero l'AG2R, che lo port\u00f2 in prima squadra da stagista gi\u00e0 negli ultimi mesi del 2009, per poi consentirgli il passaggio al professionismo all'inizio del 2010. Nella prima stagione da \"pro\" Gastauer ottenne per\u00f2 pochi risultati: un podio ai campionati nazionali (battuto dai fratelli Andy e Fr\u00e4nk Schleck) e un sesto posto nella classifica generale della Paris-Corr\u00e8ze. Durante l'anno partecip\u00f2 comunque a competizioni importanti come la Freccia Vallone, l'Eneco Tour, il Grand Prix de Montr\u00e9al e i campionati del mondo di Melbourne.\nNel 2014 Gastauer concluse il Tour de France in 21\u00aa posizione; l'anno dopo si aggiudic\u00f2 la prima tappa e la classifica finale del Tour du Haut-Var, gara di classe 2.1 del calendario UCI Europe Tour, mettendo cos\u00ec a referto le sue prime vittorie da \"pro\". Nel 2018 ottenne quindi un quinto posto di tappa alla Vuelta a Espa\u00f1a."}
{"id": "3173877", "revid": "1702319", "url": "https://it.wikipedia.org/wiki?curid=3173877", "title": "Chiesa di Santo Stefano di Sessano", "text": "La chiesetta romanica dedicata a Santo Stefano (\"Sancti Stephani de Sexano\") nel comune di Chiaverano sorge isolata ove un tempo si trovava l'abitato di Sessano, in una localit\u00e0 alquanto suggestiva con grandi massi dioritici che affiorano nel suolo e, sullo sfondo, i boschi che ricoprono le pendici dell'Anfiteatro morenico di Ivrea. Il comune di Chiaverano, oltre al recupero dell'antico edificio di culto, ha finanziato la sistemazione dell'area circostante, ricavandovi anche un giardino di erbe officinali\nStruttura architettonica.\nCostruita nell'XI secolo, la chiesa rappresentava il luogo di culto per gli abitanti dell'antico abitato di Sessano che si spopol\u00f2 gi\u00e0 nel XIII secolo. Vista dalla facciata la chiesa mostra chiaramente la sua struttura architettonica con tre corpi di fabbrica: la navata unica con il tetto a capriate lignee, il campanile attraverso cui si accede alla chiesa e, posta sul lato meridionale, l'aula rettangolare della sacrestia aggiunta in epoca relativamente recente (sicuramente dopo il 1782 \nLa soluzione del \"clocher porche\", vale a dire del campanile posto in facciata ed attraversato da una sorta di androne che d\u00e0 accesso all'interno della chiesa, \u00e8 poco diffusa in Italia ma trova molteplici esempi nell'architettura romanica canavesana (troviamo soluzioni analoghe a Settimo Vittone, a Bollengo, a Pecco e Lugnacco). \nLe mura sono costruite in pietra locale, rozzamente lavorata, con pochi inserti in mattoni. Assai suggestiva, dall'esterno, \u00e8 la veduta dell'abside: quattro lesene dividono il semicilindro in tre campiture sulle quali si aprono altrettante monofore a doppia strombatura; pi\u00f9 in alto \u00e8 posta una serie di nicchiette cieche, quattro per ogni campitura, sormontate da archetti pensili in laterizio. Tra le nicchie e la copertura semiconica dell'abside (realizzata in \"lose\", sottili lastre di pietra) corre una cornice di mattoni posti a denti di sega.\nAll'interno della chiesa si nota come la struttura sia composta da tre campate, l'ultima delle quali in corrispondenza del presbiterio. La navata (larga 6 metri e lunga 15) \u00e8 coperta da un tetto a capriate lignee, mentre il presbiterio che si apre oltrepassando l'arco trionfale, \u00e8 sormontato da una volta a crociera rettangolare. Le pareti semicircolari dell'abside ospitano quanto resta degli antichi affreschi romanici.\nGli affreschi dell'abside.\nLa chiesa custodisce al suo interno un ciclo di affreschi databili alla met\u00e0 dell'XI secolo che, per quanto compromessi dal tempo e dall'incuria, rappresenta verosimilmente il momento pi\u00f9 alto dell'arte romanica in Canavese\nNel semicilindro dell'abside \u00e8 posta alquanto deteriorata) la usuale teoria dei dodici apostoli, figure alle quali sono stati aggiunte , altre due immagini di santi: Santo Stefano protomartire, in posizione centrale, e un altro santo non riconoscibile. Sopra al registro con la teoria dei santi \u00e8 collocato un festone con una serie di tondi animati da colombe aventi una fresca vitalit\u00e0, espressione della vena zoomorfa presente nell'arte ottoniana. Il festone con le colombe prosegue anche a coronamento degli affreschi che popolano il catino absidale. \nAl centro del catino \u00e8 visibile la mandorla con la figura (assai rovinata) del Cristo pantocratore, seduto in maest\u00e0 direttamente sull'arcobaleno. Ai suoi lati si osserva la rappresentazione del Tetramorfo, con i simboli degli evangelisti impreziositi da grandi ali angeliche. Si tratta, dal punto di vista iconografico ed artistico, della parte del ciclo che pi\u00f9 colpisce l'attenzione dello spettatore"}
{"id": "3173881", "revid": "33689", "url": "https://it.wikipedia.org/wiki?curid=3173881", "title": "Memotech MTX", "text": "Gli home computer Memotech MTX500, MTX512 e RS128, basati sul processore Zilog Z80A, furono prodotti nel Regno Unito da parte di Memotech tra il 1983 e il 1984. Erano tecnicamente simili ai computer MSX, ma incompatibili con tale standard.\nSebbene i computer Memotech fossero generalmente ben accolti, non furono un successo commerciale, e Memotech and\u00f2 in bancarotta nel 1985.\nCaratteristiche tecniche.\nL'MTX500 ha 32\u00a0kB di memoria RAM, l'MTX512 ha 64kB e l'RS128 128kB (una quantit\u00e0 significativa per i tempi). Sebbene lo Z80A possa indirizzare al massimo 64kB alla volta, l'MTX e l'RS128 indirizzano la memoria aggiuntiva, fino a un massimo di 768kB, attraverso la tecnica del bank switching.\nI computer hanno un case interamente in alluminio e una tastiera full-size con tasti a corsa completa (diversamente da altri computer dell'epoca, come ad esempio la \"chiclet-keyboard\" del Sinclair ZX Spectrum). In aggiunta all'interprete del linguaggio BASIC, standard per il tempo, includono alcune aggiunte:\nI computer permettono l'inserimento di cartucce ROM. La rom pi\u00f9 popolare era il linguaggio ISO Pascal prodotto da HiSoft, che era molto pi\u00f9 veloce dell'interprete BASIC. Una considerevole aggiunta a qualsiasi sistema Memotech era il costosissimo sistema FDX che aggiunge un floppy disk drive da 5,25\", hard disk Winchester e il sistema operativo CP/M 2.2. Fu reso disponibile anche un monitor CGA marchiato Memotech contemporaneamente al lancio dell'FDX."}
{"id": "3173885", "revid": "326822", "url": "https://it.wikipedia.org/wiki?curid=3173885", "title": "Il Camino di Gigi d'Agostino", "text": ""}
{"id": "3173888", "revid": "767487", "url": "https://it.wikipedia.org/wiki?curid=3173888", "title": "La prima \u00e8 stata Eva", "text": "La prima \u00e8 stata Eva (\"It Started with Eve\") \u00e8 un film del 1941 diretto da Henry Koster.\nTrama.\nIl miliardario Jonathan Reynolds, credendosi in punto di morte, ha un ultimo desiderio: vuole conoscere Gloria Pennington, la fidanzata del figlio che \u00e8 appena arrivato da Citt\u00e0 del Messico. Quest'ultimo, disperato perch\u00e9 Gloria \u00e8 uscita insieme alla madre, chiede a un'altra ragazza, Anne Terry, di sostituire la fidanzata. Anne piace moltissimo a Reynolds che la prende in simpatia. Il giorno dopo, il miliardario si risveglia sentendosi molto meglio, fresco e riposato e chiede subito di rivedere la ragazza. Il medico, a conoscenza dello stratagemma usato da Johnny, gli confida che il sapere la verit\u00e0 potrebbe avere un impatto negativo sul suo paziente. Cos\u00ec, Johnny decide di proseguire nell'inganno e convince Anne a non lasciare la citt\u00e0 per ritornarsene a casa, dopo aver rinunciato alla sua carriera di cantante d'opera come aveva deciso di fare. La vera Gloria e sua madre scoprono per\u00f2 il sotterfugio di Johnny che, allora, dice al padre di avere rotto con la fidanzata e che quella - cio\u00e8 la vera Gloria - \u00e8 la sua nuova innamorata. Ma Anne non \u00e8 per niente d'accordo: adesso non vuole pi\u00f9 lasciare New York, perch\u00e9 \u00e8 venuta a sapere che attraverso i Reynolds potrebbe conoscere importanti figure della scena musicale nazionale. Cos\u00ec, irrompe in casa di Jonathan e si getta davanti al \"fidanzato\", chiedendogli perdono. Johnny viene costretto ad accettare le sue scuse dal padre che poi li lascia soli. Ma Reynolds padre, senza essere visto, ascolta i due che litigano e capisce tutto. Decide per\u00f2 di non dire niente anche quando Anne si reca da lui per raccontargli tutto. Johnny si reca a un party insieme a Gloria e alla madre di lei, mentre Jonathan porta in giro per locali Anne. Fotografati dai reporter, bevono allegramente e ballano la conga. All'arrivo di Johnny, Anne gli getta in faccia un cocktail. Il giorno dopo, arriva la notizia che Jonathan sta di nuovo male. Johnny e Anne si ritrovano insieme e finalmente si rendono conto di essere innamorati uno dell'altra. Jonathan dichiara allora che il vero malato \u00e8 il dottore e che lui sta benissimo. Mentre i ragazzi filano d'amore e d'accordo, pap\u00e0 Reynolds li lascia soli per andarsi a fumare in pace uno dei suoi proibitissimi sigari.\nRiconoscimenti.\nFu candidato al premio Oscar 1942 per la migliore colonna sonora.\nProduzione.\nIl film fu prodotto dall'Universal Pictures.\nDistribuzione.\nDistribuito dall'Universal Pictures, usc\u00ec nelle sale cinematografiche statunitensi il 26 settembre, presentato poi in prima a New York il 2 ottobre 1941."}
{"id": "3173890", "revid": "298229", "url": "https://it.wikipedia.org/wiki?curid=3173890", "title": "Otis Davis", "text": ""}
{"id": "3173891", "revid": "1543377", "url": "https://it.wikipedia.org/wiki?curid=3173891", "title": "V\u0161\u010di\u017e", "text": "V\u0161\u010di\u017e () era una citt\u00e0 della Russia esistita fino al XIII secolo.\nLa citt\u00e0 era situata sulle rive del fiume Desna nell'attuale Oblast' di Brjansk nell'occidente della Russia al confine con l'Ucraina. Nel XII secolo, Vshchizh fu appannaggio del principe Svyatoslav Vladimirovich. La distruzione della citt\u00e0 fu causata nel XIII secolo dai mongoli durante le loro conquiste in Europa.\nI vari edifici e artefatti di Vshchizh furono ritrovati a met\u00e0 XX secolo dall'archeologo Boris Rylakov.\nNella letteratura la citt\u00e0 fu una grande fonte di ispirazione per il poeta russo F\u00ebdor Ivanovi\u010d Tjut\u010dev"}
{"id": "3173893", "revid": "729019", "url": "https://it.wikipedia.org/wiki?curid=3173893", "title": "Tour della Nazionale di rugby a 15 delle Figi 2010", "text": "Nel 2010 effettuata una puntata in Australia per un match contro i Wallabies, quindi un tour in novembre in Europa.\nGli incontri.\nPesante sconfitta in un test giocato in Australia \nTre test in programma nell'\"Autumn International 2010\". Il primo, contro una Francia, peraltro assai sperimentale (14 giocatori su 15 non giocheranno la pi\u00f9 difficile partita successiva con l'Argentina) e senza storia con una pesante sconfitta.\nIl riscatto, arriva insieme ad una maggiore amalgaman nel match successivo, quando sorprendentemente, ma meritatamente i polinesiani ottengono il pareggio allo scadere di Fiji a Cardiff . Un risultato che in Galles \u00e8 visto come una sconfitta \nContro l'Italia Figi, domina il primo tempo (9-16), poi manca ad inizio ripresa alcune occasioni per chiudere il match e l'Italia, grazie alla precisione di Mirco Bergamasco salva probabilmente la panchina del suo Commissario tecnico Nick Mallett "}
{"id": "3173897", "revid": "486946", "url": "https://it.wikipedia.org/wiki?curid=3173897", "title": "Tour della Nazionale di rugby a 15 di Figi 2008-2011", "text": ""}
{"id": "3173899", "revid": "1543377", "url": "https://it.wikipedia.org/wiki?curid=3173899", "title": "Per-Erik Hedlund", "text": "Biografia.\nNato a S\u00e4rnaheden presso S\u00e4rna, localit\u00e0 in seguito accorpata al comune di \u00c4lvdalen, partecip\u00f2 ai I Giochi olimpici invernali di (6\u00b0 nella 18\u00a0km, non conclude la 50\u00a0km). Nel 1926 vinse la Vasaloppet, successo bissato nel 1928 a pari merito con Sven Utterstr\u00f6m.\nAi II Giochi olimpici invernali di vinse l'oro nella 50\u00a0km con il tempo di 4:52:03, superando i connazionali Gustaf Jonsson e Volger Andersson; nella 18\u00a0km ottenne il sesto posto. In seguito partecip\u00f2 ai Mondiali di Innsbruck del 1933, dove giunse sesto nella 50\u00a0km e vinse la medaglia d'oro nella staffetta 4x10 km con Sven Utterstr\u00f6m, Nils-Joel Englund e Hjalmar Bergstr\u00f6m; nella 50\u00a0km fu sesto.\nRiconoscimenti.\nNel 1928 fu insignito della medaglia d'oro dello Svenska Dagbladet."}
{"id": "3173900", "revid": "767487", "url": "https://it.wikipedia.org/wiki?curid=3173900", "title": "N\u00e9stor Duarte", "text": "Caratteristiche tecniche.\n\u00c8 un difensore centrale."}
{"id": "3173902", "revid": "287204", "url": "https://it.wikipedia.org/wiki?curid=3173902", "title": "Machmetro", "text": "Il machmetro \u00e8 uno strumento di bordo aeronautico che indica il rapporto tra la velocit\u00e0 reale e velocit\u00e0 del suono espresso con un numero adimensionale definito come numero di Mach.\nTale valore viene indicato utilizzando il sistema numerico decimale; un aeromobile che vola alla stessa velocit\u00e0 del suono, sta volando a \"Mach 1,00\". Il machmetro \u00e8 basato quindi sia sulla misura della velocit\u00e0 del velivolo, che si esegue attraverso un complesso anemometrico che fa capo al tubo di Pitot, sia sulla misura della pressione ambientale, che viene misurata mediante una capsula altimetrica. Una catena cinematica fornisce direttamente l'indicazione del numero di Mach di volo. \nFunzionamento.\nIl machmetro utilizza le informazioni generate dal sistema pitot-statico e fornite dall'air data computer. Per il calcolo del numero di Mach in regime subsonico si utilizza la seguente formula:\ndove formula_2 \u00e8 la pressione totale mentre formula_3 \u00e8 la pressione statica.\nQuando l'informazione del numero di Mach viene visualizzata all'interno dell'anemometro, lo strumento prende il nome di \"Indicatore di velocit\u00e0 combinato\" (in inglese \"Combined Speed Indicator (CSI)\").\nLa misura indicata dal machmetro, come l'indicatore di velocit\u00e0, soffre di errori sistematici dovuti al posizionamento e allo strumento stesso, in aggiunta agli errori introdotti da onde d'urto e dalla comprimibilit\u00e0 dell'aria quando la velocit\u00e0 \u00e8 superiore a Mach 0,3.\nUso.\nA differenza dell'anemometro il machmetro fornisce un'informazione relativa alla velocit\u00e0 reale rispetto all'aria e non alla velocit\u00e0 indicata. Questo \u00e8 necessario perch\u00e9 gli aeroplani hanno dei limiti fisici di massima velocit\u00e0 per le strutture alari (solitamente espresso in velocit\u00e0 indicata), ma anche un valore massimo del numero di Mach oltre il quale cambiano la manovrabilit\u00e0 dell'aereo e la sua stabilit\u00e0.\nInoltre, nel caso degli aeroplani subsonici, \u00e8 necessario evitare di raggiungere il numero di Mach critico. Negli aerei civili, a basse quote la velocit\u00e0 di riferimento \u00e8 quella indicata perch\u00e9 il numero di Mach \u00e8 talmente basso da non rappresentare un problema, viceversa ad altitudini elevate il limite \u00e8 rappresentato dal numero di Mach. Ogni aereo ha dei valori caratteristici per la massima di velocit\u00e0 indicata, espresso con il simbolo formula_4, e per il numero di Mach, indicato con il simbolo formula_5."}
{"id": "3173903", "revid": "767487", "url": "https://it.wikipedia.org/wiki?curid=3173903", "title": "Christopher Mears", "text": "Biografia.\nNel gennaio 2009 l'atleta ha sofferto di una rottura della milza a Sydney, dove stava partecipando all'Australian Youth Olympic Festival. \u00c8 riuscito a riprendersi completamente dall'incidente nonostante i medici gli avessero dato solo il 5% di possibilit\u00e0 di sopravvivenza all'ingresso in ospedale.\nHa rappresentato la nazionale britannica ai Giochi olimpici di Londra 2012 gareggiando nel concorso dal trampolino 3 metri individuale e in quello dal trampolino 3 metri sincro. Nella competizione individuale ha ottenuto il nono posto alle spalle dell'ucraino Illja Kva\u0161a. Con il compagno Nick Robinson-Baker, nei tuffi sincronizzati ha concluso la gara al quinto posto dietro agli ucraini Illja Kva\u0161a e Oleksij Pryhorov, quarti, agli statunitensi, Troy Dumais e Kristian Ipsen, medaglia di bronzo, ai russi Il'ja Zacharov e Evgenij Kuznecov, argento, e ai cinesi Luo Yutong e Qin Kai, vincitori dell'oro olimpico.\nNel gennaio 2013 posa nudo in un servizio fotografico per la rivista inglese \"Gay times\", in un numero speciale, denominato \"The Naked Issue\", dedicato alla lotta contro l'HIV. Agli europei di Londra 2016 si \u00e8 laureato campione nel sincro 3 m insieme a Jack Laugher.\nAi Giochi del Commonwealth di Glasgow 2014 ha vinto la medaglia d'oro per la nazionale inglese nel concorso del trampolino 3 m sincro in coppia con Jack Laugher. \u00c8 invece arrivato quarto alle spalle di Jack Laugher e degli australiani Matthew Mitcham e Grant Nel nel concorso del trampolino 1 metro.\nNell'agosto 2019, all'et\u00e0 di ventisei anni, ha annunciato il ritiro dall'attivit\u00e0 agonistica per dedicarsi alla musica."}
{"id": "3173909", "revid": "474175", "url": "https://it.wikipedia.org/wiki?curid=3173909", "title": "Stadio Citt\u00e0 di Lan\u00fas-N\u00e9stor D\u00edaz P\u00e9rez", "text": "Lo Stadio Citt\u00e0 di Lan\u00fas-N\u00e9stor D\u00edaz P\u00e9rez (), meglio noto come La Fortaleza (it. \"La fortezza\"), \u00e8 uno stadio calcistico di Lan\u00fas, situato tra via Arias e via Guidi (quest'ultima chiamata cos\u00ec in omaggio a Juan Guidi), nella provincia di Buenos Aires, in Argentina. Ha capienza di posti.\nOspita le gare casalinghe del Club Atl\u00e9tico Lan\u00fas ed \u00e8 usato anche per accogliere concerti.\nCaratteristiche strutturali.\n\"La Fortaleza\" \u00e8 fatta di cemento e possiede una capienza di 47 027 posti, dei quali 8 500 a sedere e oltre 500 palchi moderni, dopo le diverse ristrutturazioni che ha subito nel 1990, 2003 e 2012 \u00e8 uno dei migliori stadi d'Argentina arrivando al 9 posto in capienza. Il vecchio stadio fondato nel 1929 fu completamente rimodellato dal 1990 quando iniziarono i lavori e finirono nel 2003.\nLe dimensioni del campo di gioco sono di 105 metri per 70.\nSotto le tribune funzionano diverse dipendenze del Club. Sotto la tribuna Alejandro Solito (chiamata cos\u00ec in omaggio ad un ex dirigente del Club), si trovano le pensioni giovanili chiamate \"Beto Colaciatti\" in omaggio ad un ex calciatore che collabor\u00f2 ne settore giovanile ed amateur, venuto a mancare nel 2016.\nLa pensione possiede una capacita per 60 giovani che arrivano alla periferia di Buenos Aires da ogni punto del paese. La pensione possiede inoltre una scuola superiore sotto l'altra tribuna ufficiale, finire la scuola superiore \u00e9 un requisito per poter firmare un contratto con il club e poter esordire in campionato.\nSotto il palco ufficiale funziona una sede amministrativa del club dal 2014 ed un moderno ristorante tematico del Club Atl\u00e9ticoLan\u00fas.\nStoria.\n\u00c8 stato inaugurato il 24 febbraio 1929 con l'incontro tra Lan\u00fas e Boca Juniors, risoltosi 1-0 in favore dei locali. Ha subito tre ristrutturazioni, una nel 1990, una nel 2003, e un'ultima nel 2012.\nIl primo stadio del Lanus si trovava nel cuore del quartire di Lanus est e sebbene fu soggetto di forti ristrutturazioni ospita le gare del club sin dal 1929.\nOriginalmente le tribune erano di legno con una capienza iniziale inferiore ai 20.000 posti.\nRistrutturazioni.\nLo stadio originale con tribune di legno e senza tribune angolari fu rimodellato dal 1990 fino al 2003. I lavori compresero la completa ristrutturazione delle tribune laterali e frontali di legno in cemento, e la creazione di nuove tribune per unire le tribune laterali e le frontali, portando la capacita dello stadio di circa 30.000 posti ai 47.000 attuali.\nNel 2006 furono ampliate la cabine di trasmissione TV e radio, nel 2008 fu costruita la pensione giovale, nel 2010 fu coperta la tribuna principale e nel 2012 la tribuna laterale fu ampliata e coperta, lasciando solo la tribuna per gli ospiti allo scoperto.\nInoltre nel corso degli anni del 2012 fino ad oggi furono rimodellati gli spogliatoi, la sala per le conferenze stampe, uno store officiale del club, una palestra di alta complessit\u00e0 e un ristorante."}
{"id": "3173911", "revid": "104458", "url": "https://it.wikipedia.org/wiki?curid=3173911", "title": "Monika Bergmann Schmuderer", "text": ""}
{"id": "3173915", "revid": "767487", "url": "https://it.wikipedia.org/wiki?curid=3173915", "title": "The Freezer Box", "text": "The Freezer Box \u00e8 una raccolta dei lavori del gruppo musicale new wave italiano Frigidaire Tango, pubblicato nel 2006 dalla Alma Music.\nIl disco.\nLa raccolta comprende tre cd: il primo LP della band, \"The Cock\", integrato da due \"outtakes\" (\"Don't Kill Me\" e \"This Days '78\"); il secondo album \"Music for Us\", realizzato prevalentemente fra il 1982 e il 1985, ma pubblicato solo nel 2006 come parte di questa raccolta; un terzo cd composto esclusivamente di pezzi \"live\", per met\u00e0 eseguiti durante il concerto al \"Bikini Club\" del 16 novembre 1985 a Barcellona e per met\u00e0 in vari altri concerti tenuti in Italia.\nIn aggiunta ai dischi, c'\u00e8 anche un libro di 50 pagine con la storia e le foto del gruppo e i testi della discografia."}
{"id": "3173927", "revid": "1543377", "url": "https://it.wikipedia.org/wiki?curid=3173927", "title": "Gustaf Jonsson", "text": "Biografia.\nAi Mondiali del 1926, disputati a Lahti, fu 4\u00b0 nella 30\u00a0km e 5\u00b0 nella 50\u00a0km. Due anni dopo prese parte ai II Giochi olimpici invernali di , dove gareggi\u00f2 solo nella 50\u00a0km vincendo la medaglia d'argento con il tempo di 5:05:30, dietro al connazionale Per-Erik Hedlund.\nNel 1929, ai Mondiali di Zakopane, si classific\u00f2 al 6\u00ba posto nella 18\u00a0km e al 5\u00b0 nella 50\u00a0km. La sua ultima gara internazionale fu la 50\u00a0km dei III Giochi olimpici invernali di , chiusa al 9\u00ba posto.\nMor\u00ec nel 1990 a Bromma (Stoccolma)."}
{"id": "3173930", "revid": "363629", "url": "https://it.wikipedia.org/wiki?curid=3173930", "title": "Tracey Ann Jacobson", "text": "Biografia.\nLa Jacobson ha ottenuto il Bachelor of Arts e il master alla Johns Hopkins University, Paul H. Nitze School of Advanced International Studies.\nCome Vice Segretario Esecutivo del Consiglio per la Sicurezza Nazionale alla Casa Bianca ha facilitato lo sviluppo di iniziative di politica estera per il Consigliere per la Sicurezza nazionale e per il Presidente degli Stati Uniti.\nCome diplomatico di carriera, la Jacobson ha servito all'estero in Corea del Sud, a Nassau e a Mosca.\nIn patria \u00e8 stata assegnata al Bureau of Intelligence and Research, al Bureau of Western Hemisphere Affairs, e all'Ufficio del Sottosegretario alla Logistica del Dipartimento di Stato.\n\u00c8 stata poi Vice Ambasciatore a Riga (Lettonia), Ambasciatore in Turkmenistan dal 2003 al 2006 ed Ambasciatore in Tagikistan dall'agosto 2006 all'agosto 2009.\nNel 2012 il Presidente Barack Obama l'ha nominata Ambasciatore in Kosovo."}
{"id": "3173931", "revid": "767487", "url": "https://it.wikipedia.org/wiki?curid=3173931", "title": "Simon Plouffe", "text": "\u00c8 lo scopritore, nel 1995, dell'algoritmo BBP (\"Bailey-Borwein-Plouffe\") che permette la computazione della \"n\"-esima cifra binaria di \u03c0. Plouffe \u00e8 anche il coautore dell'Encyclopedia of Integer Sequences, trasformata in un sito web (On-Line Encyclopedia of Integer Sequences) pi\u00f9 tardi nel 1995."}
{"id": "3173932", "revid": "744331", "url": "https://it.wikipedia.org/wiki?curid=3173932", "title": "Martin Kelly", "text": "Carriera.\nClub.\nProveniente dalle giovanili dei \"Reds\", dopo numerose apparizioni in Champions League, competizione in cui debutta nella vittoria per 3-1 contro il , fa il suo esordio in Premier League il 15 marzo 2010, nella vittoria casalinga per 4-1 sul .\nCrystal Palace.\nIl 14 agosto 2014 viene ufficializzato il suo passaggio al .\nNazionale.\nDebutta nella nazionale maggiore il 26 maggio 2012 nell'amichevole contro la , subentrando a Phil Jones. Il 3 giugno successivo viene chiamato da Roy Hodgson a sostituire, per la spedizione ad Euro 2012, Gary Cahill, dopo che quest'ultimo, spinto da Dries Mertens contro Joe Hart durante l'amichevole Inghilterra-, si \u00e8 fratturato la mascella.\nStatistiche.\nPresenze e reti nei club.\n\"Statistiche aggiornate al 10 marzo 2021.\""}
{"id": "3173934", "revid": "599013", "url": "https://it.wikipedia.org/wiki?curid=3173934", "title": "Giancarlo Fusato", "text": "Carriera.\nCresciuto nel vivaio del Lanerossi Vicenza, fa il suo debutto in prima squadra il 6 ottobre 1957 in Lanerossi Vicenza-Fiorentina (3-0). In quella partita segn\u00f2 il gol dell'1-0.\nNel 1962 pass\u00f2 al Padova dove in 11 partite segn\u00f2 un gol. Viene cos\u00ec ceduto alla Casertana in Serie C dove gioca 28 partite.\nPassato al Verona si rompe i legamenti di un ginocchio, mettendo cos\u00ec fine a ventisei anni alla sua carriera di calciatore."}
{"id": "3173936", "revid": "499020", "url": "https://it.wikipedia.org/wiki?curid=3173936", "title": "Vigolo Marchese", "text": "Vigolo Marchese \u00e8 una frazione del comune italiano di Castell'Arquato, in provincia di Piacenza, in Emilia-Romagna.\nGeografia fisica.\nIl borgo di Vigolo Marchese \u00e8 collocato a , sulle sponde del torrente Chiavenna, dove le ultime propaggini collinari dell'Appennino ligure lasciano il posto alla pianura Padana, e si trova a circa di distanza da Castell'Arquato, in direzione nord-ovest.\nStoria.\nVigolo Marchese aveva originariamente il nome di Vicolo de' Marchesi, in quanto apparteneva ai marchesi Obertenghi, ed \u00e8 uno dei nuclei abitati pi\u00f9 antichi del Piacentino. Nel 1008 o, secondo altre fonti, nel 1012, Oberto II fece edificare il monastero benedettino dedicato a San Giovanni Battista. Negli ultimi anni dell'XI secolo i monaci benedettini furono costretti a lasciare il monastero per motivazioni politiche. I monaci ritornarono a Vigolo Marchese a seguito di una bolla papale di Innocenzo II datata 7 giugno 1135 che, preso atto del cattivo stato di conservazione del complesso, riconosceva come necessario il ritorno dei benedettini. Nel 1310 sia la chiesa che il convento furono oggetto di saccheggio e incendiati.\nNel 1314, Galeazzo I Visconti fece incendiare le case e il locale castello conosciuto come \"La Pusterla\". Nel XVI secolo Vigolo Marchese divenne di propriet\u00e0 dei conti Sforza di Santa Fiora. Nel 1579 la chiesa, nel frattempo divenuta parrocchiale, fu oggetto di interventi architettonici che ne alterarono profondamente la struttura; i restauri compiuti nei primi decenni del XX secolo restituirono alla basilica le sue linee originarie.\nCultura.\nCucina.\nLa torta di Vigolo \u00e8 una rinomata crostata a base di cioccolato cotta brevemente in forno. Il dolce viene prodotto esclusivamente nel locale panificio Perazzi.\nInfrastrutture e trasporti.\nTra il 1902 e il 1938 Vigolo Marchese fu servito da una fermata lungo la tranvia Piacenza-Lugagnano.\nNei pressi di Vigolo Marchese transita la strada provinciale 6bis di Castell'Arquato, il cui percorso supera il torrente Chiavenna in prossimit\u00e0 della frazione.\nLa frazione \u00e8 servita dal trasporto pubblico extraurbano gestito dall'azienda SETA."}
{"id": "3173939", "revid": "94825812", "url": "https://it.wikipedia.org/wiki?curid=3173939", "title": "Staphylococcus warneri", "text": "Lo Staphylococcus warneri \u00e8 un batterio, Gram+, della famiglia delle \"Staphylococcaceae\", compreso nel Genere \"Staphylococcus\".\nHa cellule sferiche che appaiono disposte a grappolo. Lo \"S. warneri\" \u00e8 un coagulasi-negativo, ed \u00e8 un comune commensale dell'organismo si trova come parte della flora cutanea sia negli uomini che negli animali. Lo \"S. warneri\" raramente causa malattia, ma pu\u00f2 occasionalmente causare infezioni in pazienti il cui sistema immunitario \u00e8 compromesso.\nGli \"S. warneri\" sono generalmente di colore beige, marrone chiaro, o giallo, con dimensione di 2\u20134 micrometri; di diametro, compaiono se presenti dopo 48 ore di 'incubazione a circa a 35 gradi Celsius."}
{"id": "3173942", "revid": "1543377", "url": "https://it.wikipedia.org/wiki?curid=3173942", "title": "IC 4628", "text": "IC 4628 (nota talvolta anche col nome di Nebulosa Gambero o con la sigla RCW 116) \u00e8 una grande nebulosa a emissione visibile nella costellazione dello Scorpione.\nSi osserva nella parte meridionale della costellazione, poco a nord del brillante ammasso aperto NGC 6231, il quale si trova pure nel medesimo ambiente galattico; pu\u00f2 essere fotografata con facilit\u00e0 utilizzando un telescopio e filtri adatti al rilevamento dell'idrogeno ionizzato. La sua declinazione \u00e8 moderatamente australe e ci\u00f2 fa s\u00ec che nell'emisfero settentrionale possa essere osservata solo a partire dalle regioni temperate medio-basse.\nSi tratta di una regione H II che riceve direttamente la radiazione delle stelle massicce dell'associazione Scorpius OB1, di cui NGC\u00a06231 costituisce il nucleo centrale. La principale stella ionizzante sarebbe, secondo uno studio del 1984, la gigante blu HD\u00a0152723, di classe spettrale O6; in questo studio si suggerisce inoltre una seconda stella, HD\u00a0332417, il cui numero probabilmente contiene un errore, dal momento che questa stella si trova in un'altra regione di cielo. Altre fonti suggeriscono che la sorgente ionizzante sia la stella HD\u00a0322417 (la quale probabilmente \u00e8 da intendersi come la stessa che lo studio del 1984 intendeva riportare), anch'essa di classe O5 o O6, anche se questa potrebbe trovarsi a una distanza superiore rispetto alla regione di Scorpius\u00a0OB1. Nella regione sono presenti una sessantina di sorgenti di varia natura, fra cui spiccano 19 sorgenti di radiazione infrarossa identificate dall'IRAS e 8 maser, fra cui 5 OH, uno ad acqua e uno a metanolo; alla nube sarebbe associata anche la stella Be MCW\u00a01264 (HD\u00a0152291), una gigante brillante blu con forti emissioni. Uno studio del 2003 ha individuato in questa regione anche tre giovani ammassi profondamente immersi nei gas della nube e pertanto emananti radiazione infrarossa; questi ammassi, l'ultimo dei quali appare meno ricco, sono catalogati con le sigle [DBS2003]\u00a0113, 114 e 117."}
{"id": "3173953", "revid": "1431409", "url": "https://it.wikipedia.org/wiki?curid=3173953", "title": "Papiss Ciss\u00e9", "text": "Carriera.\nClub.\nGli inizi.\nComincia la sua carriera con l'AS G\u00e9n\u00e9ration Foot prima di trasferirsi in Francia al Metz nell'estate del 2005. Nella stagione 2005-2006 viene ceduto dopo soltanto un mese allo Cherbourg, allora militante nella terza serie francese: in questa stagione gioca 26 partite e mette a segno 11 gol per il club della Normandia. A fine stagione ritorna al Metz per due anni, prima di essere prestato allo Ch\u00e2teauroux, a cui ha fatto seguito il ritorno al Metz nell'estate 2008.\nDurante i suoi trascorsi nelle serie minori francesi per mantenersi e guadagnarsi da vivere lavorava come autista, guidando l'ambulanza\nFriburgo SC.\nIl 28 dicembre del 2009 viene ceduto definitivamente al Friburgo, per la cifra di 1.320.000 di sterline. Ciss\u00e9 divenne un obiettivo del club tedesco nell'estate del 2009 dopo un'amichevole persa 2 a 1 contro il Metz in cui il centravanti senegalese segn\u00f2 un gol e fece un assist. Il 16 gennaio 2010 fa il suo debutto con la nuova maglia nella partita persa per 2-0 contro l', e nella sua prima mezza stagione nel club della Foresta Nera colleziona 16 partite e 6 gol.\nDurante la stagione 2010-2011 alla sua prima stagione intera in Germania Ciss\u00e9 con 22 gol \u00e8 stato il secondo miglior realizzatore (dopo Mario G\u00f3mez), realizzando ben 2 record: \u00e8 stato il miglior realizzatore per il Friburgo in un'unica stagione nella massima serie tedesca ed \u00e8 stato anche il giocatore Africano ad aver segnato pi\u00f9 gol in un'unica stagione di questa competizione. Viene premiato dalla EFFIFU come miglior attaccante del campionato 2010-2011.\nNewcastle.\nIl 18 gennaio 2012 firma un contratto di cinque anni e mezzo con il Newcastle per una cifra intorno ai 12 milioni di euro e gli viene assegnato il famoso n\u00ba 9 di maglia (numero che ebbe Alan Shearer). Il 5 febbraio 2012 al debutto con la sua nuova squadra, segna il gol-partita che permette al Newcastle di battere 2-1 l'Aston Villa. La sua prima doppietta con la nuova maglia arriva il 25 marzo nella trasferta vinta 3-1 contro il West Bromwich . Il 2 aprile, nella vittoria per 2-0 contro il Liverpool, Ciss\u00e8 segna la sua seconda doppietta. Il 6 aprile, ha segnato la terza doppietta ai danni dello Swansea City, portando il suo score a 9 gol in 8 partite. Realizza altri due gol contro il Bolton Wanderers e Stoke City. Il 2 maggio si rende decisivo durante lo scontro diretto per entrare in Champions League contro il Chelsea (partita terminata 2-0 a favore dei \"Magpies\") realizzando la quarta doppietta stagionale con la maglia bianco-nera e firmando uno dei gol candidato a diventare \"il gol dell'anno\".\nLa seconda stagione con la maglia dei \"Magpies\" non parte con gli stessi ritmi di come aveva concluso la prima, anche se realizza due reti importanti: uno in coppa di lega, dove segna il gol del 2-1 contro il Manchester United e l'altro in Europa League contro il Bordeaux, nella vittoria casalinga per 3-0. Il 28 ottobre torna al gol in Premier League, durante la partita vinta 2-1 contro il West Bromwich Albion realizzando il gol decisivo nei minuti di recupero. Con grande sorpresa, il gol realizzato al Chelsea viene escluso dalla lista del FIFA Pusk\u00e1s Award, ovvero il gol pi\u00f9 bello dell'anno. Il 14 marzo all'ultimo minuto realizza un gol ai danni dell'Anzhi, rete decisiva che porta i \"Magpies\" ai quarti di finale. Il Newcastle affronta nei quarti di finale il Benfica, squadra che ha alle sue spalle una grande esperienza internazionale. All'andata, all'Est\u00e1dio da Luz, i magpies si mettono in mostra con un gran gioco, andando in vantaggio dopo circa dieci minuti con il solito Papiss Ciss\u00e9. Purtroppo la partita termina con la rimonta e la vittoria del Benfica per 3-1. Il ritorno al St James Park vede un Newcastle determinatissimo e un Papiss Ciss\u00e9 fiducioso dopo le sue dichiarazioni alla vigilia. Il bomber senegalese segna la rete del momentaneo vantaggio, che regala speranza al Newcastle, ma a due minuti dalla fine, proprio quando il Newcastle era a un passo dalla qualificazione, il Benfica pareggia i conti con Salvio e spegne definitivamente le speranze dei Magpies.\nShandong Luneng.\nIl 9 luglio 2016 viene acquistato per 2,5 milioni di sterline dallo Shandong Luneng, club militante nella Super League cinese, firmando un contratto di due anni e mezzo da 3 milioni a stagione. Il 20 luglio 2016, alla seconda presenza in campo, segna la sua prima rete nel campionato cinese contribuendo alla vittoria dallo Shandong sullo Hangzhou per 4-1.\nAlanyaspor.\nIl 31 agosto 2018 si accorda con i turchi dell'.\nNazionale.\nDebutta con la nazionale maggiore il 12 agosto 2009 nella partita amichevole contro la RD del Congo; inoltre, nella stessa partita, sigla una doppietta. Viene convocato per la Coppa d'Africa 2012, dove per\u00f2, insieme ai suoi compagni, non riesce a superare la fase a gironi.\nStatistiche.\nPresenze e reti nei club.\n\"Statistiche aggiornate al 27 gennaio 2021.\""}
{"id": "3173954", "revid": "287204", "url": "https://it.wikipedia.org/wiki?curid=3173954", "title": "Papiss Ciss\u00e8", "text": ""}
{"id": "3173955", "revid": "287204", "url": "https://it.wikipedia.org/wiki?curid=3173955", "title": "Papiss Cisse", "text": ""}
{"id": "3173962", "revid": "767487", "url": "https://it.wikipedia.org/wiki?curid=3173962", "title": "Wizard of the Saddle", "text": "Wizard of the Saddle \u00e8 un film del 1928 diretto da Frank Howard Clark, prodotto da Film Booking Offices of America (FBO) che lo distribu\u00ec nelle sale il 22 gennaio 1928.\n\u00c8 il debutto cinematografico di James Ford, un caratterista che si ritir\u00f2 poi dalle scene nel 1948.\nFrank Howard Clark, attivo nel cinema dal 1913 al 1946, era uno sceneggiatore specializzato in film western e aveva, a inizio carriera, collaborato anche al serial \"The Hazards of Helen\". Questo \u00e8 uno dei tre soli film che firma come regista.\nTrama.\nRed Hepner corre in aiuto di Pop Adams, un anziano cercatore d'oro, e di sua nipote Jenny, vessati da una banda di prepotenti capitanata da Kirk McGrew. Nella sua impresa, Red viene aiutato dall'amico Hank e da un agente federale, travestito da geometra. La banda verr\u00e0 assicurata alla giustizia.\nProduzione.\nIl film fu prodotto nel 1927 dalla Film Booking Offices of America (FBO), una casa di distribuzione indipendente che diversific\u00f2 la sua attivit\u00e0 producendo anche circa 200 film.\nDistribuzione.\nDistribuito dalla Film Booking Offices of America (FBO), il film usc\u00ec nelle sale USA il 22 gennaio 1928."}
{"id": "3173964", "revid": "287204", "url": "https://it.wikipedia.org/wiki?curid=3173964", "title": "James Michael Harvey", "text": "Biografia.\nNasce a Milwaukee, negli Stati Uniti d'America, il 20 ottobre 1949.\nEntrato nel Saint Francis Seminary di Saint Francis, nel Wisconsin, il 29 giugno 1975 viene ordinato presbitero per l'arcidiocesi di Milwaukee da papa Paolo VI nella Basilica di San Pietro a Roma, in una grande cerimonia assieme ad altri 359 novelli sacerdoti di modo da rimarcare la particolare valenza di quell'anno santo.\nDopo la laurea in Diritto canonico presso il Pontificio collegio americano del Nord di Roma, il 25 marzo 1980 entr\u00f2 nel servizio diplomatico della Santa Sede compiendo degli studi presso la Pontificia Accademia Ecclesiastica, dove ha modo oltre al nativo inglese di imparare l'italiano, il tedesco, il francese e lo spagnolo. Destinato in un primo momento a prestare i suoi servizi nella nunziatura della Repubblica Dominicana ove rimase per due anni, il 10 luglio 1982 viene richiamato in Segreteria di Stato come officiale. Il 22 luglio 1997 venne nominato assessore della Segreteria di Stato.\nPapa Giovanni Paolo II lo nomina prefetto della Casa Pontificia il 7 febbraio 1998, elevandolo alla sede titolare vescovile di Memfi. Lo stesso Giovanni Paolo II lo consacra nella Basilica Vaticana il 19 marzo 1998, coconsacranti i cardinali Angelo Sodano e Franciszek Macharski, per poi elevarlo alla dignit\u00e0 arcivescovile il 29 settembre 2003.\nIl 24 ottobre 2012 papa Benedetto XVI annuncia la sua volont\u00e0 di crearlo cardinale nel concistoro previsto per il 24 novembre dello stesso anno, oltre alla sua intenzione di nominarlo arciprete della Basilica di San Paolo fuori le mura, nomina che \u00e8 resa effettiva il 23 novembre. Nel concistoro del 24 novembre Benedetto XVI gli assegna la diaconia di San Pio V a Villa Carpegna.\nIl 31 gennaio 2013 viene nominato membro dell'Amministrazione del patrimonio della Sede Apostolica e membro della Congregazione per l'evangelizzazione dei popoli. Ricopre inoltre l'incarico di primicerio dell'Arciconfraternita di Sant'Anna dei Parafrenieri.\nIl 21 giugno 2021 viene nominato membro del Supremo tribunale della Segnatura apostolica.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3173967", "revid": "599013", "url": "https://it.wikipedia.org/wiki?curid=3173967", "title": "Volger Andersson", "text": "Biografia.\nOriginario di Njurunda di Sundsvall, in carriera vinse la medaglia di bronzo ai II Giochi olimpici invernali di nella 50\u00a0km con il tempo di 5:05:46,0, distaccato di sedici secondi dal secondo classificato, il suo connazionale Gustaf Jonsson. Fu un successo a sorpresa, giacch\u00e9 Andersson era presente ai Giochi quale riserva."}
{"id": "3173968", "revid": "298229", "url": "https://it.wikipedia.org/wiki?curid=3173968", "title": "Sylvain Sudrie", "text": "Carriera.\nHa vinto nel 2010 i campionati del mondo di triathlon \"long distance\" di Immenstadt.\nNel 2009 ha vinto la medaglia d'argento ai campionati del mondo di triathlon \"long distance\" di Perth.\nA livello europeo, vanta una medaglia d'argento - vinta nella categoria \"junior\" - ai campionati di Karlovy Vary del 2001."}
{"id": "3173972", "revid": "599013", "url": "https://it.wikipedia.org/wiki?curid=3173972", "title": "Hussain Ghuloum", "text": ""}
{"id": "3173973", "revid": "287204", "url": "https://it.wikipedia.org/wiki?curid=3173973", "title": "Reggie Jackson", "text": "Carriera.\nJackson ha frequentato la Cheltenham High School di Cheltenham, Pennsylvania e dopo essersi diplomato si \u00e8 iscritto alla Arizona State University di Tempe; dove nel 1966 venne selezionato nel primo turno, come seconda scelta assoluta del draft MLB 1966 dai Kansas City Athletics. Ha iniziato a giocare nello stesso anno nella minor league nelle classi A e A-breve. Inizi\u00f2 la stagione 1967 in Doppia-A.\nReggie Jackson ha debuttato nella MLB il 9 giugno 1967, al Municipal Stadium di Kansas City contro i Cleveland Indians, battendo la sua prima valida.\nNel 1973 ha vinto il Major League Baseball Most Valuable Player Award per l'American League.\nNel 1993 \u00e8 stato inserito nella Baseball Hall of Fame. Nel 1999 \u00e8 stato inserito da \"The Sporting News\u200d\" al 48\u00ba posto nella classifica dei migliori cento giocatori di tutti i tempi.\nCuriosit\u00e0.\nHa recitato come se stesso nel film \"Una pallottola spuntata\", nel telefilm \"I Jefferson\" nell'episodio 11x10 \"Una palla mancata\" e nell'episodio 6x11 di MacGyver (1990).\nNel 1988 SEGA ha prodotto il videogioco \"Reggie Jackson Baseball\" per Sega Master System, distribuito in Europa con il titolo di \"American Baseball\".\nNel film \u201cTi amer\u00f2 fino ad ammazzarti\u201d, Harlan e Marlon (William Hurt e Keanu Reeves), i due tossicodipendenti assoldati per assassinare Joy (Kevin Kline) vengono distratti, durante il tentativo di omicidio, da una mazza \u201cReggie Jackson\u201d di cui sono tifosissimi."}
{"id": "3173974", "revid": "729019", "url": "https://it.wikipedia.org/wiki?curid=3173974", "title": "Nathan Grey", "text": "Biografia.\nNativo di Gosford, nel Nuovo Galles del Sud, ma cresciuto nel Queensland, nella cui rappresentativa statale mosse i primi passi, Grey era gi\u00e0 atleta di interesse nazionale, tanto che fu conteso anche dal Nuovo Galles del Sud che gli offr\u00ec un contratto triennale professionistico nelle file degli a partire dal successivo Super 12 1998.\nSempre nel 1998 esord\u00ec in Nazionale australiana, a Brisbane contro la ; l'anno successivo fu incluso nella rosa che prese parte alla in Galles, che l' vinse battendo in finale la , e si aggiudic\u00f2 anche il Tri Nations 2001 due anni pi\u00f9 tardi.\nPresente anche alla , in cui gli \"Wallabies\" giunsero in finale battuti dall', in tale competizione Grey disput\u00f2 il suo ultimo incontro internazionale, contro la in semifinale.\nTerminato il suo contratto con gli Waratahs nel 2005, Grey si trasfer\u00ec in Giappone nelle file del Kyuden Voltex di Fukuoka, in seconda divisione, con cui al termine della stagione 2006-07 consegu\u00ec la promozione in Top League.\nAl suo attivo anche due inviti nei Barbarians, il primo dei quali nel marzo 2004 contro un XV del .\nDopo il ritiro Grey si \u00e8 dedicato all'attivit\u00e0 tecnica, come allenatore degli stessi Kyuden Voltex; del 2010 fu l'ingaggio presso la neo-istituita formazione dei Melbourne Rebels, quinta franchigia australiana del Super Rugby come allenatore dei tre quarti; stesso incarico gli fu offerto tre anni dopo presso gli Waratahs, cui si affianca, dal 2015, quello di assistente allenatore della Nazionale australiana sotto la direzione di Michael Cheika, in coppia con l'altro vice Stephen Larkham."}
{"id": "3173975", "revid": "287204", "url": "https://it.wikipedia.org/wiki?curid=3173975", "title": "Elena Kusnerova", "text": ""}
{"id": "3173976", "revid": "359266", "url": "https://it.wikipedia.org/wiki?curid=3173976", "title": "Elena kuschnerova", "text": ""}
{"id": "3173977", "revid": "123702800", "url": "https://it.wikipedia.org/wiki?curid=3173977", "title": "Annabelle Lanyon", "text": ""}
{"id": "3173984", "revid": "298229", "url": "https://it.wikipedia.org/wiki?curid=3173984", "title": "Julien Loy", "text": "Carriera.\nHa vinto nel 2007 i campionati del mondo di triathlon \"long distance\" di Lorient.\nNel 2008 si \u00e8 nuovamente laureato campione del mondo di triathlon \"long distance\" ai campionati di Almere.\nPrima di diventare campione del mondo, nel 2004 ha ottenuto un 6\u00ba posto assoluto ai mondiali \"long distance\" di Sater, con un tempo totale di 5:55:23.\nSi \u00e8 classificato 5\u00ba assoluto ai mondiali \"long distance\" di Fredericia del 2005'.\nNel 2006 ha sfiorato il podio, classificandosi 4\u00ba assoluto ai mondiali \"long distance\" di Canberra."}
{"id": "3173989", "revid": "767487", "url": "https://it.wikipedia.org/wiki?curid=3173989", "title": "Limousine Love", "text": "Limousine Love \u00e8 un cortometraggio del 1928 diretto da Fred Guiol. Prodotto da Hal Roach, il film venne distribuito dalla MGM e usc\u00ec in sala il 14 aprile 1928."}
{"id": "3174002", "revid": "6923", "url": "https://it.wikipedia.org/wiki?curid=3174002", "title": "Shiv Sena", "text": "Shiv Sena (Marathi: \u0936\u093f\u0935 \u0938\u0947\u0928\u093e \u015aiv Sen\u0101, lett. \"esercito di Shivaji\", o comunemente anche chiamato Bandar Sena), \u00e8 un partito politico dell'estrema destra indiana, fondato il 19 giugno 1966 da Balasaheb Thackeray. Il partito nasce a Mumbai (all'epoca ancora sotto il nome di \"Bombay\") come movimento a favore dell'influenza Marathi nel Maharashtra e riesce a emergere come solida base d'appoggio per le comunit\u00e0 Marathi negli anni sessanta.\nPur essendo principalmente radicato nel Maharashtra, nel nuovo millennio il partito ha iniziato a espandersi a livello nazionale, sostenendo i gruppi nazionalisti hindu, allineandosi con il Partito Popolare Indiano.\nIl \"Bandar Sena\" ha preso parte a numerosi governi del Maharashtra, e diverse volte \u00e8 stato membro di coalizioni con l'Alleanza Democratica Nazionale che ha governato l'India dal 1998 al 2004.\nOggi il partito \u00e8 guidato da Uddhav Thackeray, figlio di Balasaheb; i suoi membri o sostenitori sono chiamati \"Bandar Sainiks\".\nIl partito \u00e8 stato definito \"estremista\", \"sciovinista\", e \"fascista\". e gli \u00e8 stata attribuita la responsabilit\u00e0 di alcuni episodi di violenza avvenuti in India."}
{"id": "3174003", "revid": "309289", "url": "https://it.wikipedia.org/wiki?curid=3174003", "title": "Adz'va", "text": "La Adz'va () \u00e8 un fiume della Russia europea settentrionale (Circondario autonomo dei Nenec e Repubblica dei Komi), affluente di destra della Usa (bacino idrografico della Pe\u010dora).\nNasce dal lago Vanjukty nella sezione nord-orientale della vasta Bol'\u0161ezemel'skaja Tundra, scorrendo con direzione mediamente sud-ooccidentale su tutto il percorso, attraversando la zona di bassi rilievi collinari nota come alture di \u010cerny\u0161\u00ebv; nel basso corso la valle del fiume si allarga e diventa soggetta a frequenti impaludamenti. Sfocia dopo 334 chilometri di corso nella Usa dalla destra idrografica, a 161\u00a0km dalla foce. Ha una lunghezza di 334\u00a0km; l'area del suo bacino \u00e8 di 10\u00a0600\u00a0km\u00b2. Nel suo corso, non incontra alcun centro abitato di qualche importanza. Alla foce, lungo la Usa, si trovano i villaggi di Adz'vavom e Adz'va.\n307 affluenti sfociano nell'Adz'va, il pi\u00f9 grande \u00e8 il Chosedaju (da destra). Il bacino contiene 5\u00a0332 laghi con una superficie totale di 353\u00a0km\u00b2.\nLa Adz'va, in dipendenza del clima subartico delle zone attraversate, \u00e8 gelata in superficie da fine ottobre/novembre a fine maggio/inizio giugno."}
{"id": "3174006", "revid": "80339", "url": "https://it.wikipedia.org/wiki?curid=3174006", "title": "Adzva", "text": ""}
{"id": "3174008", "revid": "287204", "url": "https://it.wikipedia.org/wiki?curid=3174008", "title": "Coppa del Re 1907", "text": "La Copa del Rey 1907 fu la quinta edizione della Coppa del Re. La competizione si tenne dal 24 al 30 marzo del 1907, e mise in palio un arcaico titolo di campione di Spagna. La coppa fu vinta definitivamente dal Madrid CF dopo tre successi consecutivi.\nPartecipanti.\nInizialmente le partecipanti al torneo avrebbero dovuto essere undici: , Moderno di Guadalajara, Recreativo Huelva, San Sebasti\u00e1n Recreation Club, Atl\u00e9tico Madrid, Excelsior di Madrid, Hispania di Madrid, Madrid CF, Club Vizcaya, Hamilton FC di Salamanca, Vigo FC. Inoltre, furono invitati anche i campioni catalani dell'X Sporting Club, ma declinarono l'invito. All'ultimo minuto, per\u00f2, il Barcellona e il San Sebasti\u00e1n non presero parte all'evento e il Moderno di Guadalajara non fu ammesso dalla federazione. Non potendosi avere pi\u00f9 di una squadra per citt\u00e0, i quattro club di Madrid disputarono una fase preliminare tra loro che fu vinta dal Madrid CF. Cos\u00ec, alla manifestazione presero parte solo cinque squadre, tra cui debuttava una rappresentanza della Galizia.\nQualifiche.\nNel quadrangolare madrilegno preliminare giocato a met\u00e0 marzo, il Madrid super\u00f2 l', l'Excelsior e l'Hispania."}
{"id": "3174022", "revid": "300067", "url": "https://it.wikipedia.org/wiki?curid=3174022", "title": "Swissvale (Pennsylvania)", "text": ""}
{"id": "3174023", "revid": "767487", "url": "https://it.wikipedia.org/wiki?curid=3174023", "title": "Come divenni deputato", "text": "Come divenni deputato (\"In Again, Out Again\") \u00e8 un film del 1917 diretto da John Emerson, interpretato da Douglas Fairbanks e da Arline Pretty.\nGirato a Los Angeles e sceneggiato da Anita Loos, il film - prodotto da Fairbanks - venne distribuito dalla Artcraft Pictures Corporation che lo distribu\u00ec nelle sale il 30 aprile 1917. In un piccolo ruolo, appare anche Erich von Stroheim, che firma pure le scenografie del film.\nProduzione.\nIl film fu prodotto dalla Douglas Fairbanks Pictures.\nDistribuzione.\nDistribuito dalla Artcraft Pictures Corporation, il film usc\u00ec nelle sale cinematografiche USA il 30 aprile 1917. In Italia usc\u00ec nelle sale nel 1924."}
{"id": "3174024", "revid": "309289", "url": "https://it.wikipedia.org/wiki?curid=3174024", "title": "Bol'\u0161oj Ko\u010dmes", "text": "Il Bol'\u0161oj Ko\u010dmes () \u00e8 un fiume della Russia europea settentrionale (Repubblica dei Komi), affluente di sinistra della Usa (bacino idrografico della Pe\u010dora).\nNasce ai piedi delle pendici occidentali degli Urali subpolari; nella parte superiore scorre in direzione nord attraverso aree disabitate, nella parte centrale si dispiega a sud-ovest e scorre lungo la ferrovia Kotlas-Pe\u010dora-Vorkuta, poi piega a nord-ovest e sfocia nella Usa a 214\u00a0km dalla foce, nei pressi del villaggio di Ko\u010dmes. Spesso, soprattutto nei tratti pi\u00f9 bassi, scorre tra paludi e laghi. Il canale \u00e8 estremamente tortuoso. Ha una lunghezza di 198\u00a0km; l'area del suo bacino \u00e8 di 1\u00a0890\u00a0km\u00b2.\nIl Bol'\u0161oj Ko\u010dmes non incontra, nel suo corso, centri urbani di qualche rilievo, dal momento che attraversa una zona dal clima subpolare e coperta dalla tundra artica."}
{"id": "3174025", "revid": "80339", "url": "https://it.wikipedia.org/wiki?curid=3174025", "title": "Bol\u0161oj Ko\u010dmes", "text": ""}
{"id": "3174026", "revid": "149485", "url": "https://it.wikipedia.org/wiki?curid=3174026", "title": "Chris Mears", "text": ""}
{"id": "3174027", "revid": "287204", "url": "https://it.wikipedia.org/wiki?curid=3174027", "title": "Bol'soj Kocmes", "text": ""}
{"id": "3174028", "revid": "80339", "url": "https://it.wikipedia.org/wiki?curid=3174028", "title": "Bolsoj Kocmes", "text": ""}
{"id": "3174029", "revid": "80339", "url": "https://it.wikipedia.org/wiki?curid=3174029", "title": "Bolshoy Kochmes", "text": ""}
{"id": "3174032", "revid": "1543377", "url": "https://it.wikipedia.org/wiki?curid=3174032", "title": "Hans Vinjarengen", "text": "Biografia.\nIn un'epoca di dilettantismo puro Hans Vinjarengen quotidianamente lavorava come camionista a Oslo. Debutt\u00f2 nel 1924 cogliendo il secondo posto nella categoria juniores del Trofeo Holmenkollen, che in seguito avrebbe vinto nel 1930 e nel 1933 e avrebbe chiuso sul podio anche nel 1931 (3\u00b0), nel 1932 (2\u00b0) e nel 1934 (2\u00b0). Nel 1928 vinse la sua prima medaglia olimpica, l'argento nella combinata nordica ai II Giochi olimpici invernali di , con il punteggio di 15,303, posizionandosi dietro al connazionale Johan Gr\u00f8ttumsbr\u00e5ten.\nAi Mondiali di Zakopane del 1929 vinse l'oro nella combinata nordica e chiuse al 5\u00ba posto la gara di salto con gli sci, successo bissato a Oslo 1930. Insignito della medaglia Holmenkollen nel 1931, ai Giochi olimpici dell'anno seguente, , si classific\u00f2 al terzo posto nella gara di combinata nordica, guadagnando la medaglia di bronzo con 434,60 dietro ai connazionali Gr\u00f8ttumsbr\u00e5ten e Ole Stenen.\nNel 1933 vinse la classica di Lahti e l'anno dopo il suo secondo titolo nazionale, dopo quello conquistato nel 1929. Sempre nel 1934, ai Mondiali di Sollefte\u00e5, ottenne la medaglia di bronzo, bissata a Lahti 1938.\nVinjarengen concluse la sua lunga carriera a Holmenkollen nel 1940, con l'undicesimo posto finale."}
{"id": "3174039", "revid": "287204", "url": "https://it.wikipedia.org/wiki?curid=3174039", "title": "Coppa del Re 1908", "text": "La Copa del Rey 1908 fu la sesta edizione della Coppa del Re, e mise in palio un arcaico titolo di campione di Spagna.\nDopo l'assegnazione dell'anno precedente, venne messa in palio una nuova coppa, ma l'Athletic Bilbao, disgustato con l'atteggiamento della popolazione madrilena durante la precedente edizione del torneo, decise di non partecipare. Altri club, come i campioni catalani dell'X Sporting Club, declinarono l'invito millantando problemi economici, ma in realt\u00e0 polemizzando contro l'organizzazione castigliano-centrica della manifestazione. Cos\u00ec le uniche squadre che presero parte alla competizione furono soltanto due: il Madrid CF e il Vigo Sporting.\nIl Madrid CF risult\u00f2 per la quarta volta vincitore della Coppa del Re."}
{"id": "3174041", "revid": "116503519", "url": "https://it.wikipedia.org/wiki?curid=3174041", "title": "Alessandro Bonino (scrittore)", "text": "Biografia.\nCreatore nel 2005 del blog di attualit\u00e0 \"Spinoza\", nel 2008 invita al suo fianco Stefano Andreoli, con il quale d\u00e0 un taglio pi\u00f9 fortemente satirico al blog, al quale possono contribuire anche altri utenti grazie all'apertura del forum \"Laboratorio permanente di satira\". Il blog, voce del collettivo spinozista, \u00e8 vincitore del premio \"\"Miglior blog italiano\" per l'anno 2009, 2010 e 2011 e del premio della satira di Forte dei Marmi.\nNel 2007, sempre insieme a Stefano Andreoli, ha curato il libro \"Sempre cara mi fu quest'ernia al colon\" basato sul gioco del fincipit.\n\u00c8 tra gli autori dell'agenda Comix per gli anni 2008, 2009, 2010 e 2011, redattore della rivista L'Accalappiacani, collabora alla rivista \"Il Canemucco\" e dirige, insieme a Stefano Andreoli, la collana Sbalzi d'umore per Aliberti Editore.\nNel 2008, cos\u00ec come anche nel 2011, il suo blog, \"E io che mi pensavo\", \u00e8 stato premiato il miglior blog letterario dell'anno ai Macchianera Blog Awards.\nNel 2009 esce, in formato digitale ebook, uno scritto intitolato \"Volevo essere un neo-distruzionista ma la mamma non mi avrebbe lasciato\". L'autore scrive di esso, nel suo sito, che si tratta di \u00ab\"un ebook gratuito scemo che si chiama \"Volevo essere un neo-distruzionista ma la mamma non mi avrebbe lasciato\", ormai introvabile perch\u00e9 programmaticamente destinato al mercato dei collezionisti\"\u00bb.\nNel 2010 \u00e8 il curatore del libro \"Spinoza, un libro serissimo.\", tratto dall'omonimo blog, edito da Aliberti Editore.\nNel 2011, insieme a Paolo Nori, ha fondato la casa editrice Sugaman. Nello stesso anno, per Aliberti Editore, esce \"Spinoza, una risata vi disseppellir\u00e0.\".\nNel 2012, esce il terzo volume di Spinoza, dal titolo \"Spinoza, qualcosa di completamente diverso.\"\", Aliberti Editore.\nStile.\nLo stile di Alessandro Bonino \u00e8 quello di una scrittura agile, diretta, attenta alle vicende che spesso passano inosservate nella vita quotidiana; uno stile che intesse trame di elucubrazioni intorno a eventi apparentemente di poco conto.\nStile e contenuti della sua scrittura si possono incontrare nel suo blog personale, dove si produce nella descrizione quasi quotidiana dei pensieri talvolta bizzarri che girano attorno agli episodi pi\u00f9 normali.\nMa si pensi anche alla breve biografia che d\u00e0 di s\u00e9, in cui sottolinea come eventi degni di nota i seguenti fatti: \u00ab\"una volta in bici ha investito un bambino piccolo, che una volta ha fatto pip\u00ec in una borraccia, che una volta a carnevale si \u00e8 dipinto un casco sulla testa, che da piccolo giocava a calcio in mezzo al campo leggendo topolino tutto il tempo e partecipando al gioco solo se la palla si avvicinava\"\u00bb, chiudendo ironicamente, affermando che scrivere di se stessi in terza persona \u00e8 \u00ab\"una cosa un po\u2032 da matti\"\u00bb.."}
{"id": "3174048", "revid": "118800389", "url": "https://it.wikipedia.org/wiki?curid=3174048", "title": "Federazione italiana dei lavoratori della chimica, tessili, dell'energia e delle manifatture", "text": "La Federazione italiana dei lavoratori della chimica, tessili, dell'energia e delle manifatture (FILCTEM) \u00e8 il sindacato dei lavoratori operanti nelle imprese chimiche, tessili, energia e manifatturiere che fa capo alla Confederazione Generale Italiana del Lavoro (CGIL).\nL'attuale segretario generale \u00e8 Marco Falcinelli (dal 8 Aprile 2019). Nel 2009 gli iscritti erano oltre 250.000.\nLa FILCTEM nasce a Roma il 15 ottobre 2009 dall'unione di FILCEM e FILTEA. Aderiscono alla nuova sigla i lavoratori dipendenti che operano in importanti settori dell'industria e dell'artigianato quali chimica, farmaceutica, gomma, plastica, vetro, concia, ceramica, dell'energia (petrolio, trasporto gas, miniere), dei servizi ad alta rilevanza tecnologica (elettricit\u00e0, acqua, gas) provenienti dalla FILCEM e i lavoratori tessili, dell'abbigliamento, calzaturieri e pellettieri provenienti dalla FILTEA. Aderiscono inoltre i dipendenti delle lavanderie, delle aziende che producono bambole e giocattoli, bottoni, spazzole e pennelli, berretti, cappelli di lana e di feltro, pelo per cappello, settore della paglia, ombrelli e manici per ombrelli, maglie e calze, penne e matite, reti da pesca, freni e frizioni rappresentati precedentemente sempre dalla FILTEA.\nLa FILCTEM \u00e8 affiliata alla Confederazione europea dei sindacati (CES) e a tre delle sue federazioni: Epsu (servizi pubblici), Emcef (chimici), Etuf-Tcl (tessili) in Europa, rispettivamente Psi, Icem e Itglwf a livello internazionale."}
{"id": "3174049", "revid": "120012211", "url": "https://it.wikipedia.org/wiki?curid=3174049", "title": "Momir Bulatovi\u0107", "text": "\u00c8 stato Presidente della Repubblica di Montenegro dal 1990 al 1998 e Primo ministro della Repubblica Federale di Jugoslavia fra il 1998 e il 2000.\nBiografia e carriera politica.\nNato a Belgrado nel 1956 da un ufficiale della JNA, a causa del lavoro del padre \u00e8 costretto a spostarsi pi\u00f9 volte finendo la scuola media e superiore a Zara nell'allora Repubblica Socialista di Croazia. Giunge a Titograd nel 1975 e qui finisce l'universit\u00e0 iscrivendosi alla Facolt\u00e0 di Economia. Da giovanissimo aderisce alla Lega dei Comunisti di Jugoslavia, partito unico del Paese.\nNel 1989 sull'onda della \"Rivoluzione Antiburocratica\" \u00e8 tra i sostenitori della corrente di Slobodan Milo\u0161evi\u0107 il che gli permette appunto di essere eletto Segretario del Comitato Centrale della Lega dei Comunisti del Montenegro (SKCG), quindi alle prime elezioni democratiche nel 1990 vinse venendo eletto Presidente del Montenegro. Nel 1991 insieme al premier montenegrino Milo \u0110ukanovi\u0107, d\u00e0 vita al Partito Democratico dei Socialisti del Montenegro (DPS) erede del SKCG, sia Bulatovi\u0107 che \u0110ukanovi\u0107 durante la guerre jugoslave appoggieranno la linea politica di Milo\u0161evi\u0107. Nel 1997 per\u00f2 con un colpo di scena \u0110ukanovi\u0107 cambi\u00f2 radicalmente politica schierandosi su posizioni indipendentiste e interrompendo la tradizionale politica filo-serba.\nBulatovi\u0107 e i suoi sostenitori escono dal DPS e fondano il Partito Popolare Socialista del Montenegro (SNP) nel 1998 e intanto egli divent\u00f2 presidente del governo della Repubblica Federale di Jugoslavia. Le elezioni del 2000 che lo vedevano come candidato premier insieme a Milo\u0161evi\u0107 come candidato presidente decretarono la sconfitta di entrambi. Oltre a ci\u00f2 Momir entr\u00f2 in conflitto con la dirigenza del proprio partito che decise di giungere a un accordo con il governo serbo per la formazione del governo federale. Pertanto Bulatovi\u0107 contrario a tale scelta fond\u00f2 il Partito Socialista Popolare del Montenegro (NSS) uscendo dal SNP. Si \u00e8 successivamente ritirato dalla politica e si \u00e8 dedicato a una dissertazione dottorale."}
{"id": "3174050", "revid": "767487", "url": "https://it.wikipedia.org/wiki?curid=3174050", "title": "Tonino Forteleoni", "text": "Biografia.\nTonino Forteleoni nacque a Luras, terzo di sette figli, da una famiglia di imprenditori del sughero. Alla morte del padre (1944) prosegu\u00ec con il fratello maggiore nella conduzione dell'azienda familiare, prima di dedicarsi esclusivamente alla scultura. Ha iniziato a mettere a punto le tecniche di mosaico e rivestimento con sughero, a partire dal dopoguerra. Il 2 giugno 1956 gli fu conferita l'onorificenza di Cavaliere al Merito della Repubblica. Dal 1959, per sette anni, ha insegnato nel laboratorio artistico-artigianale della sezione sugheriera dell'Istituto per l'Industria e l'Artigianato di Calangianus. Dal 22 aprile 1961 al 22 novembre 1964 ha ricoperto la carica di Sindaco di Luras. Ha collaborato con l'I.S.O.L.A. (Istituto Sardo Organizzazione Lavoro Artigianale) partecipando a varie mostre e biennali, e ricevendo riconoscimenti per le innovazioni apportate alla lavorazione del sughero.\nLa tecnica.\nL'innovazione di Tonino Forteleoni, nella tecnica del bassorilievo in sughero, \u00e8 stata quella di applicare all'opera un mosaico di piccoli frammenti (striscia o tassello) in scorza, prelevati direttamente dai rametti pi\u00f9 alti e sottili della quercia. Le attrezzature impiegate erano solamente una piccola lama affilatissima, una raspa e della carta vetrata; l'applicazione dei tasselli avveniva con l'ausilio di colla e martello. Il desiderio di sperimentazione lo port\u00f2 a continue variazioni di stile, in una costante ed esasperata ricerca del particolare, affidato alle mutazioni infinitesimali dei gradi di colore. La dovizia di particolari \u00e8 presente in ogni sua composizione, cos\u00ec come la difficolt\u00e0 oggettiva nella realizzazione delle opere.\nForteleoni ha lasciato anche mobili scolpiti (cassapanche, letti, armadi, tavoli, etc.), nei quali \u00e8 sempre presente un'armatura in legno, spesso multistrato, in quanto il sughero \u00e8 soggetto a deformazioni, essendo pi\u00f9 flessibile, anche se pi\u00f9 duraturo del legno.\nLa casa museo.\nDopo la morte dell'artista, il nipote Silverio Forteleoni ha provveduto ad allestire, in Luras, una collezione permanente delle opere dello scomparso parente, trasformandone l'abitazione in casa-museo.\nCollegamenti esterni.\nCollezione Forteleoni "}
{"id": "3174051", "revid": "1414787", "url": "https://it.wikipedia.org/wiki?curid=3174051", "title": "Amedeo Potito", "text": " Studioso di storia della Chiesa, \u00e8 autore di numerose opere di storia su centri dell'Alta Valmarecchia, in particolare su Badia Tedalda. Raccoglitore di memorie archivistiche, alla sua morte ha donato il proprio archivio personale al Comune di Badia Tedalda, che ha provveduto a inventariarlo e ad aprirlo alla pubblica consultazione nella casa canonica di C\u00e0 Raffaello, fatta costruire dallo stesso Potito.\nBiografia.\nAmedeo Potito, figlio di Andrea e Olinda Conoscitore, nasce a Manfredonia (FG) il 2 ottobre 1909; 20 marzo 1910 \u00e8 battezzato nella parrocchia di S. Lorenzo in Manfredonia da don Luigi Potito; l'8 dicembre 1931 \u00e8 cresimato, nella stessa parrocchia, dall'arcivescovo di Foggia e Manfredonia, Fortunato Farina.\nLa formazione.\nNel 1934 entra nella Pia Societ\u00e0 di S. Giuseppe di Torino e inizia il cammino di formazione culturale e spirituale nel collegi della congregazione: nel 1935-1936 studia nel collegio di Oderzo sotto la direzione del provinciale e dal 1936-1937 al 1938-1939 in quello di Modena, riportando quasi sempre ottimi voti (il pi\u00f9 basso, 6/10, lo consegue a storia ecclesiastica). Sempre a Modena, il 30 dicembre 1937, riceve, per le mani dell'arcivescovo G. Antonio Ferdinando Bussolari, i due ultimi ordini minori.\nIl ministero sacerdotale nella Diocesi di Sansepolcro.\nIl 10 dicembre 1939 chiede al vescovo Pompeo Ghezzi di essere incardinato nella diocesi di Sansepolcro. Il 26 gennaio 1940 mons. Ghezzi chiede al Potito la dispensa dai voti emessi quale chierico della Pia Societ\u00e0 di S. Giuseppe e il 16 aprile successivo il Potito presenta una nuova richiesta di incardinazione. La vertenza \u00e8 risolta e Amedeo Potito \u00e8 accolto in diocesi di Sansepolcro, dove, presso il seminario diocesano, continua la sua formazione al sacerdozio, che si conclude con l'ordinazione sacerdotale il 30 giugno 1940. Pochi mesi dopo, il 14 ottobre, don Amedeo \u00e8 nominato mansionario della cattedrale e insegnante di lettere in seminario, incarichi che ricopre fino a tutto il mese di luglio dell'anno successivo. Nel marzo 1941 torna a Manfredonia per accudire i genitori malati, ma la sua permanenza presso la famiglia si protrae ben oltre il periodo consentitogli. Da Manfredonia scrive al vescovo giustificando la propria assenza e lamentando la propria povert\u00e0. Nel mese di novembre \u00e8 ancora a Manfredonia. Il primo agosto 1941 il Potito era stato nominato parroco di S. Arduino a Cicognaia, in comune di Badia Tedalda, nel vicariato foraneo di S. Giovanni in Vecchio (Sestino). L'assegnazione di questa parrocchia montana, cos\u00ec lontana dal centro diocesi, povera e poco popolata viene accettata malvolentieri da don Amedeo, nato e cresciuto in un ambiente sociale e culturale profondamente diverso. Gi\u00e0 il 9 dicembre 1941 il Potito chiede di essere scardinato dalla diocesi di Sansepolcro e incardinato in quella di Foggia, ma la richiesta non \u00e8 accolta. L'anno seguente don Amedeo chiede di ritornare a Manfredonia e di essere nominato cappellano militare, ma entrambe le richieste vengono respinte. Cos\u00ec rimane a Cicognaia, dove vive gli anni della seconda guerra mondiale e del primo dopoguerra, subendo anche un attentato (27 dicembre 1945), dal quale esce illeso.\nDopo la fine della guerra presenta varie richieste di trasferimento ad altra sede, adducendo motivi climatici e di salute, ma nessuna di queste viene accolta. Don Amedeo resta cos\u00ec in Valmarecchia, dove continuer\u00e0 a esercitare il proprio ministero fino al 1990 come parroco di S. Arduino e, per un periodo pi\u00f9 breve, anche come economo spirituale della parrocchia di S. Sofia Marecchia. Con il tempo comincia ad affezionarsi alla valle del Marecchia, territorio che a partire dagli anni \u201850 conosce un forte spopolamento. La stessa frazione di Cicognaia si spopola completamente e don Amedeo costruisce la nuova chiesa parrocchiale a Ca' Raffaello, localit\u00e0 lungo la strada statale 258 Marecchiese (Sansepolcro-Rimini) nella quale si \u00e8 trasferita quasi tutta la gente di Cicognaia. A C\u00e0 Raffaello il Potito si trasferisce nel gennaio del 1946 e nel 1955 costruisce la chiesa con annessi la canonica e un edificio per le opere parrocchiali. Dopo le difficolt\u00e0 iniziali don Amedeo si adopera per lo sviluppo della localit\u00e0 promuovendo la costruzione di un acquedotto rurale (a partire dal 1954), l'apertura della scuola elementare (richiesta al governo nel 1955) e dell'ufficio postale (1957).\nA livello diocesano il Potito ha ricoperto la carica di membro del consiglio amministrativo della diocesi di Sansepolcro (nominato nel 1950).\nA partire dall'et\u00e0 di 67 anni comincia a manifestare segni di malattia: nel 1958 subisce un'appendicectomia e nella seconda met\u00e0 degli anni \u201860 comincia a soffrire di diabete. \u00c8 comunque a partire dai primi anni \u201870 che il suo stato fisico comincia a debilitarsi (fra l'altro soffre di sordit\u00e0). Per motivi di salute lascia la parrocchia nel 1990 e si trasferisce a Bari, dove muore il 2 maggio 1992.\nLa ricerca storica.\nL'attenzione di don Amedeo Potito per l'arte e la storia della Valmarecchia nasce quasi per caso quando, durante un inverno, scopre alcuni affreschi sotto l'intonaco di una chiesa.\nLa ricerca storica del Potito, pur interessando principalmente l'alta Valmarecchia e il Montefeltro, si estende a tutta l'area romagnola, fino ad arrivare a Bologna. Comincia alla fine degli anni \u201868 con un contributo sul beato Rigo da Miratoio per la Bibliotheca Sanctorum e continua nei primi anni \u201870 con gli studi su Badia Tedalda e sulla fortezza del Sasso di Simone, per allargarsi negli anni seguenti a Carpegna, Novafeltria, Talamello, Sestino, Cicognaia e Verucchio. Gli interessi di studi del Potito comprendono anche personaggi del territorio indagato e delle zone limitrofe, dal beato Matteo da Bascio a fra Ventura Bisi, dal beato Ranieri dalla Montagna ad Angelo Moriani.\nL'attenzione di don Amedeo per la storia della Valmarecchia nasce dal progetto di una guida turistica, redatta insieme ad Amedeo Montemaggi, sul finire degli anni sessanta: sensibile allo sviluppo sociale ed economico della zona, il Potito intuisce quanto sia importante il turismo per l'economia della Valmarecchia, entroterra della riviera riminese. Anche per questo costruisce una casa per le opere parrocchiali di fronte alla chiesa, dove accoglie gruppi di associazioni cattoliche e di parrocchie durante i soggiorni estivi.\nIl Potito \u00e8 stato, innanzi tutto, un grande raccoglitore di documenti e memorie, ma non ha mancato di collaborare a iniziative scientifiche di pi\u00f9 vasto interesse (la ricordata \"Bibliotheca Sanctorum\"). La sua storiografia appare talvolta frammentaria, quasi una raccolta di documenti - non sempre proposti con il rigore dello specialista - messi a disposizione di altri studiosi. Ad una ricerca condotta negli archivi e nelle biblioteche, affianca l'atteggiamento dell'erudito autodidatta attento a documentare tutti i fatti della vita locale e non attraverso gli articoli di giornali, gli opuscoli e anche le locandine di singole iniziative. Tuttavia, don Amedeo non \u00e8 stato un isolato ricercatore di patrie memorie, ma ha avuto contatti con gli studiosi locali, tra i quali il principe Guidobaldo di Carpegna Falconieri paleografo, studioso e critico severo e rigoroso di storia locale e familiare, Gino Franceschini, padre Tarcisio Della Rovere OFM conv. e mons. Ercole Agnoletti di Sansepolcro, Alberto Fatucchi di Arezzo, don Giuseppe Cacciamani OSB e don Ugo Fossa OSB di Camaldoli, Giancarlo Renzi di Sestino, don Leandro Novelli OSB di Cesena, mons. Luigi Donati di S. Marino, Francesco Vittorio Lombardi di Carpegna, Fabrizio Barbolani di Montauto di Firenze, l'editore Bruno Ghigi di Rimini. \u00c8 stato membro della Societ\u00e0 di Studi Storici per il Montefeltro, per la quale ha curato alcune pubblicazioni, del Centro Studi e Ricerche sull'Antica Provincia Ecclesiastica Ravennate, dell'Associazione Italiana Professori di Storia della Chiesa, dell'Associazione Costantiniana d'Italia, oltre che di associazioni sacerdotali (Unione Missionaria del Clero in Italia). Nel 1971 il Potito \u00e8 invitato a collaborare all'attivit\u00e0 del Centro Storico Benedettino Italiano e fra gli anni \u201870 e \u201880 fa parte del gruppo di studiosi di storia locale che, coordinati da Giancarlo Renzi, danno vita ai convegni La pieve di Sestino (Sestino 1979) e I benedettini nella Massa Trabaria (Sestino 1980).\nNel corso degli anni \u201860 il Potito si interessa anche alla scuola di Archivistica, Paleografia e Diplomatica presso l'Archivio di Stato di Bologna prima e presso quello di Firenze poi, ma non risulta che si sia poi iscritto a una di queste.\nOnorificenze.\nNegli ultimi anni don Amedeo riceve alcuni attestati di riconoscimento della propria attivit\u00e0 di ricerca: l'11 aprile 1987 \u00e8 il Comune di Badia Tedalda a consegnargli una targa a riconoscimento dell'opera da lui svolta quale studioso di storia locale, mentre il 2 giugno 1988 il presidente della Repubblica, Francesco Cossiga, gli assegna la medaglia d'oro ai benemeriti della scuola, della cultura e dell'arte.\nIl fondo archivistico \u201cDon Amedeo Potito\u201d.\nDonato al Comune di Badia Tedalda con atto del 1989, l'archivio privato di don Amedeo Potito costituisce oggi un fondo dell'archivio del comune, conservato ancora nella casa canonica della parrocchia di S. Arduino, in frazione C\u00e0 Raffaello. Il fondo si compone di 113 pezzi, fra buste, carte e uno schedario, al quale si aggiungono tre targhe rilasciate, a titolo di benemerenza, a don Amedeo (1987) e una piccola biblioteca, che costituisce una sorta di appendice naturale dell'archivio. La biblioteca si compone di 167 pezzi fra volumi e opuscoli, 6 fascicoli di riviste degli anni 1976-1989 e 10 cataloghi di librerie e case editrice degli anni 1976-1989. Altro materiale bibliografico \u00e8 conservato all'interno delle buste del fondo archivistico. Carte e libri sono stati conservati insieme dal momento che sia l'archivio, sia la biblioteca sono utili per ricostruire la personalit\u00e0 e la metodologia di studio del Potito."}
{"id": "3174053", "revid": "110157", "url": "https://it.wikipedia.org/wiki?curid=3174053", "title": "P21", "text": "p21 / WAF1 conosciuto anche come inibitore delle chinasi ciclina-dipendenti 1 (CKI1) o CDK-interacting protein 1 \u00e8 una proteina codificata nell'uomo dal gene \"CDKN1A\" situato sul cromosoma 6 (6p21.2).\nFunzione.\np21 \u00e8 un potente inibitore delle chinasi ciclina-dipendenti (CKI). La proteina p21 si lega e inibisce l'attivit\u00e0 dei complessi ciclina-CDK2 e -CDK4, regola quindi la progressione del ciclo cellulare a livello del checkpoint tra le fasi G1 ed S. L'espressione di p21 \u00e8 strettamente controllata dall'oncosoppressore p53 ed \u00e8 tramite questa interazione che p53 pu\u00f2 portare all'arresto del ciclo cellulare in G1, in risposta a stimoli stressori di varia natura. La scoperta di questo meccanismo nei primi anni 90 \u00e8 stata molto importante per chiarire come le cellule smettessero di dividersi dopo l'esposizione ad agenti genotossici come le radiazioni ultraviolette. La funzione svolta da p21 \u00e8 quindi fondamentale anche per prevenire la trasformazione di una cellula che ha subito un danno genetico in cellula tumorale. Tuttavia a differenza di p53, non si riscontrano frequenti mutazioni loss-of-function di p21 nei tumori e topi p21-knock-out, cio\u00e8 senza p21, si sviluppano normalmente e non sono predisposti a sviluppare tumori. A volte comunque p21 pu\u00f2 essere espresso senza l'induzione di p53 e questo \u00e8 molto importante per il differenziamento indipendente da p53. Oltre ad arrestare la proliferazione, p21 ha un ruolo fondamentale anche nella senescenza cellulare ed \u00e8 stato proprio scoperto anche a partire da cellule senescenti. Inoltre p21 interagisce con PCNA, un fattore accessorio della DNA polimerasi, operando un'attivit\u00e0 regolatoria nella riparazione di danni al DNA e nella replicazione del DNA durante la fase S del ciclo cellulare. p21 viene specificamente degradata dalle caspasi di classe 3, portando ad un'elevata attivazione di CDK2 che potrebbe essere funzionale per l'esecuzione dell'apoptosi causata dalle caspasi. Ad ogni modo p21 non induce la morte cellulare, anzi si pensa che potrebbe addirittura inibirla.\nIl gene CDKN1A ha due varianti di splicing che codificano la stessa proteina.\nClinica.\np21 rende le cellule ematopoietiche resistenti all'infezione del virus HIV dell'AIDS complessandosi con l'integrasi virale e impedendo quindi l'integrazione del provirus.\nInterazioni.\np21 interagisce con le seguenti proteine:"}
{"id": "3174055", "revid": "125655130", "url": "https://it.wikipedia.org/wiki?curid=3174055", "title": "Drayton Sawyer", "text": "Drayton Sawyer (conosciuto anche come il Cuoco, soprattutto nel primo film) \u00e8 un personaggio immaginario creato dal regista Tobe Hooper protagonista della serie cinematografica horror \"Non aprite quella porta\". Appare in quattro capitoli della serie, viene rappresentato come un uomo anziano mentalmente instabile ed \u00e8 il fratello maggiore e anche padre del serial killer Faccia di Cuoio.\nBiografia.\nDrayton Sawyer \u00e8 nato nel 1920, a Newt in Texas. Ebbe una relazione con la madre Velma, e da questo amore malato nacquero Jed, ovvero Faccia di Cuoio e i gemelli Nubbins e Robert Paul (chiamato \"Chop Top\"). La famiglia Sawyer ha sempre lavorato in un mattatoio fino circa alla fine degli anni '60, quando suo nonno venne licenziato a causa dell'introduzione della automazione. Drayton divenne proprietario di un autogrill fino all'estate del 1973, quando un gruppo formato da cinque ragazzi chiesero a lui alcune informazione su come arrivare alla casa del nonno di uno dei ragazzi. L'uomo li avvert\u00ec falsamente dicendogli di non andare in quel posto, ma i ragazzi disobbedirono. Alla fine quattro dei cinque ragazzi del gruppo vennero uccisi da Faccia di cuoio, fratello/figlio di Drayton, mentre Sally Hardesty, una ragazza componente del gruppo, riusc\u00ec a fuggire e raggiunse la stazione di benzina per chiedere aiuto. Drayton, per\u00f2, stord\u00ec la ragazza con una scopa, la leg\u00f2 e la port\u00f2 a casa sua, dove, insieme ai suoi fratelli/figli Faccia di cuoio e Nubbins e assieme al nonno, la legarono ad una sedia davanti ad un tavolo, dove la ragazza fu costretta a vedere la famiglia cenare. Drayton, poi, ordin\u00f2 ai suoi fratelli e al nonno di uccidere Sally, ma la ragazza riusc\u00ec a fuggire dalla folle famiglia.\nNel doppiaggio originale italiano, Drayton, Faccia di cuoio e Nonno Sawyer finiscono alla sedia elettrica a sei mesi dall'arresto.\nIn \"Non aprite quella porta - Parte 2\", ritroviamo Drayton come cuoco professionista, ed \u00e8 per questo motivo che si \u00e8 guadagnato una fama come vincitore di concorsi culinari; ma nessuno sa che in realt\u00e0 cucina piatti a base di carne umana. In questa seconda pellicola Drayton, \u00e8 rappresentato in modo pi\u00f9 sadico e pazzoide. Al contrario del primo film, che lo si vedeva come l'unico sano di mente. Nel 1986, il tenente dei \"rangers\" Boude \"Lefty\" Enright, zio di Sally e Franklin, trova il nascondiglio della famiglia Sawyer, e ingaggia una battaglia contro Leatherface, una lotta a colpi di motosega. Drayton, allora tenta di eliminare l'uomo con una bomba a mano, ma la bomba esplode troppo presto, uccidendo lui, Faccia di cuoio, Lefty, e il nonno.\nIn \"Non aprite quella porta 3D\", il personaggio ha un destino del tutto diverso: dopo la fuga di Sally Hardesty da casa Sawyer, egli giustifica gli omicidi commessi dal figlio Jed (Faccia di cuoio) allo sceriffo locale come atto di difesa personale, in quanto Sally e gli altri ragazzi erano entrati nella loro propriet\u00e0 senza permesso. Alla fine per\u00f2 si rassegna e si decide di consegnare Jed alla giustizia; improvvisamente una folla inferocita giunge con l'intento di farsi giustizia da soli e bruciare la casa dei Sawyer. Drayton tenta di fermarli, ma viene ucciso con un colpo di fucile da uno degli avventori.\nNei primi due film il personaggio \u00e8 sempre stato interpretato dall'attore Jim Siedow, in \"Non aprite quella porta 3D\" \u00e8 interpretato dall'attore Bill Moseley, mentre in \"Leatherface\" \u00e8 interpretato dall'attore Dimo Alexiev.\nAspetto e caratteristiche.\nNei due film Drayton viene sempre rappresentato come un uomo anziano, ma il suo carattere cambia notevolmente nel corso dei film: nel primo viene rappresentato con un carattere \"pi\u00f9 umano\" rispetto a quello di Faccia di Cuoio e Nubbins, infatti prova disinteresse nell'uccidere la gente; mentre nel secondo film il personaggio diventa pi\u00f9 sadico, pi\u00f9 mentalmente instabile e pi\u00f9 schizofrenico; mentre nel 3D lo ritroviamo pi\u00f9 umano, ma sempre attaccato alla sua bizzarra famiglia. In \"Leatherface\", Drayton, lo ritroviamo pi\u00f9 sadico e pi\u00f9 pazzo.\nNei fumetti.\nNella miniserie a fumetti \"Jason vs Leatherface\", Drayton insedia Jason Voorhees, serial killer della serie cinematografica \"Venerd\u00ec 13\", come membro della famiglia Sawyer non ufficiale. Nella miniserie si scopre che in realt\u00e0 Drayton \u00e8 il padre di Leatherface e Nubbins che li ha generati da una relazione con sua sorella Velma."}
{"id": "3174059", "revid": "659818", "url": "https://it.wikipedia.org/wiki?curid=3174059", "title": "Associazione nazionale dell'industria sammarinese", "text": "L'Associazione Nazionale Industria San Marino (ANIS) \u00e8 una associazione che difende gli interessi degli imprenditori a San Marino; la sede \u00e8 Piazzetta Bramante Lazzari, 1 a Citt\u00e0 di San Marino.\nL'ANIS raccoglie 300 aziende iscritte con circa 6.560 addetti e aderisce a due organismi europei, il BusinessEurope con sede a Bruxelles e l'Organizzazione internazionale del lavoro (OIT) con sede a Ginevra, inoltre \u00e8 interlocutore privilegiato con il governo sammarinese e le varie segreterie di stato.\nStoria.\nL'ANIS nacque il 18 novembre 1945 a Citt\u00e0 di San Marino per tutelare gli interessi imprenditoriali e inizialmente anche artigianali nella Repubblica di San Marino, tuttora rappresenta gli industriali nei rapporti interni e con le istituzioni sammarinesi."}
{"id": "3174062", "revid": "1543377", "url": "https://it.wikipedia.org/wiki?curid=3174062", "title": "Jon Snersrud", "text": "Biografia.\nOriginario di Gulsvik di Fl\u00e5, vinse la medaglia di bronzo nella combinata nordica ai II Giochi olimpici invernali dietro ai connazionali Johan Gr\u00f8ttumsbr\u00e5ten e Hans Vinjarengen, superando il finlandese Paavo Nuotio.\nSi classific\u00f2 secondo ai Campionati tedeschi \"open\" del 1928 nel salto con gli sci\nMor\u00ec a Rjukan (comune di Tinn) nel 1986."}
{"id": "3174064", "revid": "287204", "url": "https://it.wikipedia.org/wiki?curid=3174064", "title": "Coppa del Re 1909", "text": "La Copa del Rey 1909 fu la settima edizione della Coppa del Re, e mise in palio un arcaico titolo di campione di Spagna.\nDopo la travagliata edizione precedente, si opt\u00f2 sull'eliminazione diretta in modo da rendere pi\u00f9 snella e meno costosa la partecipazione al torneo, ottenendo cos\u00ec l'adesione dei catalani del Barcellona, mente invece non parteciparono i detentori del Madrid che erano sprofondati nel campionato castigliano.\nLa competizione ebbe inizio il 4 aprile e si concluse l'8 aprile del 1909 con la finale giocata a Madrid in cui il Club Ciclista conquist\u00f2 la sua prima Coppa del Re."}
{"id": "3174067", "revid": "287204", "url": "https://it.wikipedia.org/wiki?curid=3174067", "title": "8127 Beuf", "text": "8127 Beuf \u00e8 un asteroide della fascia principale. Scoperto nel 1967, presenta un'orbita caratterizzata da un semiasse maggiore pari a 2,5496800\u00a0UA e da un'eccentricit\u00e0 di 0,0473643, inclinata di 14,07962\u00b0 rispetto all'eclittica.\nL'asteroide \u00e8 dedicato all'astronomo francese Francisco Beuf, primo direttore dell'Osservatorio de La Plata."}
{"id": "3174076", "revid": "1347902", "url": "https://it.wikipedia.org/wiki?curid=3174076", "title": "Expedition 25", "text": "Expedition 25 \u00e8 stato il 25\u00b0 equipaggio della International Space Station (ISS), il decollo \u00e8 avvenuto il 25 settembre 2010."}
{"id": "3174078", "revid": "297059", "url": "https://it.wikipedia.org/wiki?curid=3174078", "title": "Soyuz TMA-19", "text": ""}
{"id": "3174083", "revid": "1347902", "url": "https://it.wikipedia.org/wiki?curid=3174083", "title": "Vasilij Ivanovi\u010d Petrov", "text": "Biografia.\nNato nel Territorio di Stavropol', Petrov complet\u00f2 il liceo nel 1935 e fino al 1937 studi\u00f2 in un istituto di formazione docenti. Si arruol\u00f2 nell'Armata Rossa nel 1939 passando, nel 1941, il corso di tenente.\nDurante la Seconda guerra mondiale Petrov combatt\u00e9 nella battaglia di Odessa, nell'assedio di Sebastopoli e nella battaglia del Caucaso. Qualche anno dopo partecip\u00f2 alla liberazione dell'Ucraina, all'invasione della Romania e all'offensiva di Budapest.\nDopo la guerra Petrov termin\u00f2 l'Accademia militare Michail Frunze di Mosca e sal\u00ec la gerarchia militare fino a diventare generale d'armata nel 1972. Nel 1975-1976 comand\u00f2 il distretto militare dell'Estremo Oriente e nel 1977-1978 serv\u00ec come comandante dei consulenti militari sovietici dell'esercito etiope nella Guerra dell'Ogaden. Tra il 1980 e il 1985 fu comandante in capo delle forze terrestri e nel 1983 divenne Maresciallo dell'Unione Sovietica. Dal 1992 \u00e8 stato consulente militare del ministero della difesa russo."}
{"id": "3174085", "revid": "767487", "url": "https://it.wikipedia.org/wiki?curid=3174085", "title": "Wild and Woolly", "text": "Wild and Woolly \u00e8 un film muto del 1917 diretto da John Emerson.\nNel 2002 \u00e8 stato scelto per la conservazione nel National Film Registry della Biblioteca del Congresso degli Stati Uniti.\nTrama.\nA New York, tre rappresentanti di Bitter Creek, una cittadina dell'Arizona, chiedono di vedere Hollis J. Hillington, il presidente di una ferrovia, per chiedergli di far passare per la loro citt\u00e0 la linea ferroviaria che sta costruendo. Per documentarsi, Hillington manda nel West il figlio Jeff, appassionato cultore del mito western, tentando, in questo modo, di guarirlo dalle sue manie ossessive. Prima dell'arrivo di Jeff a Bitter Creek, Nell Larrabee suggerisce agli abitanti di trasformare la citt\u00e0 come quelle del vecchio West, cos\u00ec da rendere il soggiorno di Jeff un ricordo indimenticabile che lo porter\u00e0 senz'altro ad appoggiare la loro richiesta della linea ferroviaria. Organizzano perfino una falsa rapina al treno con tanto di attacco indiano, sostituendo per\u00f2 le pallottole della pistola di Jeff con quelle a salve. La messinscena per\u00f2 viene usata da Steve Shelby, l'agente indiano, per rapire sul serio Nell. Jeff, bloccato nella sala da ballo, ne sfonda il soffitto per poter arrivare nella propria stanza dove recupera i veri proiettili per poi gettarsi all'inseguimento del rapitore. Salvata la ragazza, Jeff decide di essersi sempre comportato come un matto e ritorna rinsavito a casa. Ma, poich\u00e9 nelle storie d'amore western tutto finisce sempre con un matrimonio, anche la sua storia con Nell finisce nello stesso modo. Vestiti alla moda dell'Est, i due vivranno nella loro casa che si affaccia sulle pianure del West.\nProduzione.\nIl film fu prodotto dalla Douglas Fairbanks Pictures con il titolo di lavorazione \"A Regular Guy\". Venne girato a Burbank e agli studi Lasky di Hollywood.\nDistribuzione.\nIl copyright del film, richiesto dalla Artcraft Pictures Corp., fu registrato il 16 giugno 1917 con il numero LP10954.\nDistribuito dalla Artcraft Pictures Corporation, il film usc\u00ec nelle sale cinematografiche statunitensi il 24 giugno 1917. In Finlandia usc\u00ec con il titolo \"Villi ja vallaton\" il 19 dicembre 1921.\nCopie della pellicola sono conservate nella Raymond Rohauer collection (Cohen Media Group), negli archivi del Museum of Modern Art e nella Blackhawk Films collection della Film Preservation Associates."}
{"id": "3174092", "revid": "767487", "url": "https://it.wikipedia.org/wiki?curid=3174092", "title": "Hilde Sperling", "text": "Biografia.\nVinse per tre volte consecutive, dal 1935 al 1937, gli Open di Francia, sempre in soli due set e trovando la stessa avversaria in finale, la francese Simonne Mathieu.\nNel 1935 conquist\u00f2 gli Internazionali d'Italia battendo Lucia Valerio con 6-4, 6-1.\nPerse due volte in finale al Torneo di Wimbledon: nel 1931, quando venne sconfitta da Cilly Aussem e nel 1936, battuta da Helen Hull Jacobs. Si aggiudic\u00f2, tuttavia, il trofeo del doppio misto nel 1933, in coppia con il connazionale Gottfried von Cramm."}
{"id": "3174093", "revid": "767487", "url": "https://it.wikipedia.org/wiki?curid=3174093", "title": "Szolem Mandelbrojt", "text": "Biografia.\nDi famiglia ebrea, nacque nella Polonia soggetta all'Impero zarista, e trascorse la sua adolescenza prima in Polonia, in Ucraina e poi in Francia, durante la guerra civile che segu\u00ec la Rivoluzione Russa. All'et\u00e0 di vent'anni part\u00ec per la Francia per \"esigenze intellettuali\" non essendo in accordo con la \"matematica polacca\" guidata da Wac\u0142aw Sierpi\u0144ski. In seguito divenne cittadino francese.\nIn Francia lavor\u00f2 particolarmente nell'analisi classica, fu studente di Jacques Hadamard, divenendo suo successore come Professore al Coll\u00e8ge de France. Pi\u00f9 tardi, all'Acad\u00e9mie des sciences ottenne la cattedra che era stata di Henri Poincar\u00e9 e dello stesso Hadamard.\nFu uno dei primi membri del gruppo Nicolas Bourbaki. \nLe sue pubblicazioni vertono su serie di Dirichlet, serie lacunarie, analisi complessa e analisi armonica. \u00c8 considerato allievo di Godfrey Harold Hardy, e viene inserito nel gruppo di Norbert Wiener e Torsten Carleman.\nDurante la Seconda Guerra mondiale si trasfer\u00ec a Houston nel 1940 presso il Rice Institute, aiutato dal programma di Louis Rapkine.\nSzolem Mandelbrot era lo zio paterno del matematico Beno\u00eet Mandelbrot. \nJean-Pierre Kahane e Shmuel Agmon sono stati suoi studenti."}
{"id": "3174095", "revid": "9", "url": "https://it.wikipedia.org/wiki?curid=3174095", "title": "Magners League 2008-2009", "text": ""}
{"id": "3174096", "revid": "86599", "url": "https://it.wikipedia.org/wiki?curid=3174096", "title": "59087 Maccacaro", "text": "59087 Maccacaro \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a e da un'eccentricit\u00e0 di 0,1653751, inclinata di 5,25235\u00b0 rispetto all'eclittica.\nL'asteroide \u00e8 dedicato all'astronomo italiano Tommaso Maccacaro."}
{"id": "3174099", "revid": "332094", "url": "https://it.wikipedia.org/wiki?curid=3174099", "title": "Mikulin AM-35", "text": "Il Mikulin AM-35, citato anche come M-35, era un motore aeronautico 12 cilindri a V di 60\u00b0 raffreddato a liquido progettato dall'OKB 34 diretto da Aleksandr Aleksandrovi\u010d Mikulin e sviluppato in Unione Sovietica tra la fine degli anni trenta e l'inizio degli anni quaranta.\nStoria.\nSviluppo.\nSviluppato dal precedente M-34FRN, versione dotata di compressore ad uno stadio, venne ideato per poter essere equipaggiato con un turbocompressore, aumentando cos\u00ec la potenza disponibile mantenendo inalterate le misure di alesaggio e corsa.\nL'AM-35 venne installato sia sull'Ilyushin Il-2 \u0160turmovik che sull'SB-2, ma non raggiungendo i risultati sperati non venne avviato alla produzione in serie.\nNe venne quindi sviluppata un'ulteriore versione, la AM-35A, che risultata soddisfacente venne invece prodotta per essere installata sul caccia Mikoyan-Gurevich MiG-1, sul suo sviluppo MiG-3 e, data la scarsa affidabilit\u00e0 della motorizzazione originale, come fornitura alternativa al bombardiere quadrimotore Petlyakov Pe-8."}
{"id": "3174104", "revid": "125758881", "url": "https://it.wikipedia.org/wiki?curid=3174104", "title": "Nubbins Sawyer", "text": "Nubbins Sawyer (conosciuto come l'Autostoppista nel primo film) \u00e8 un personaggio immaginario creato da Tobe Hooper protagonista della serie cinematografica horror \"Non aprite quella porta\". Appare solo nel primo e nell'ottavo film. Viene rappresentato come un uomo schizofrenico ed \u00e8 il fratello del serial killer Leatherface.\nBiografia.\nNubbins Sawyer \u00e8 nato in Texas nel 1945 dall'amore malato di Drayton Sawyer e Velma Sawyer, figlio e madre. Cresciuto in una famiglia lavoratrice in un mattatoio, alla fine degli anni '60 viene licenziato a causa dell'introduzione delle nuove tecnologie. Nubbins, quando non \u00e8 insieme al fratello Faccia di Cuoio e al padre Drayton ad uccidere le persone, \u00e8 un profanatore di tombe e un necrofilo.\nNell'estate del 1973, dopo aver profanato alcune tombe, ottiene un passaggio fino a casa con l'autostop da un gruppo di cinque ragazzi a bordo di un furgone Volkswagen. Una volta a bordo, Nubbins comincia a dare i suoi segni di squilibrio, e racconta ai ragazzi che un tempo lui, suo fratello e suo nonno lavoravano in un mattatoio del paese, ma vennero licenziati a causa del progresso. Durante il tragitto, per\u00f2, Nubbins rivela ai ragazzi la sua vera natura schizofrenica: infatti si ferisce la mano con il coltello di Franklin Hardesty e poi ferisce al polso quest'ultimo con un rasoio; quindi i ragazzi, spaventati, lo buttano fuori dal furgone. Pi\u00f9 avanti i ragazzi si ritrovano davanti Faccia di Cuoio, un mostro dalla faccia di pelle umana. Quella sera Nubbins raggiunge finalmente casa sua, dove il padre Drayton aveva catturato Sally Hardesty, una delle ragazze sopravvissute del gruppo. La famiglia, poi, decide di uccidere la ragazza, ma quest'ultima riesce a fuggire buttandosi dalla finestra della casa durante la cena. Nubbins e Leatherface, per\u00f2, rincorrono la ragazza, poi l'uomo comincia a ferirla gravemente in corsa con un rasoio alla schiena, ma un camion lo investe involontariamente, uccidendolo. La ragazza riesce a sfuggire anche alla follia di Faccia di Cuoio.\nNel film \"Non aprite quella porta 3D\", Nubbins appare nelle immagini d'archivio, che nel tentativo di uccidere Sally Hardesty con un rasoio, dopo averla colpita ripetutamente alla schiena, viene messo sotto da un camion a tutta velocit\u00e0. Il cadavere \u00e8 poi riportato da Faccia di Cuoio alla casa colonica e messo sotto una coperta da Jed, il nome del serial killer. Successivamente viene carbonizzato nell'incendio nella rispettiva abitazione insieme al resto della famiglia: \u00e8 il 19 agosto del 1973.\nNel primo film Nubbins \u00e8 interpretato dall'attore Edwin Neal, nel \"3D\" lo si vede morto coperto di sangue sotto un telo (in quanto appena investito da un camion), mentre nell'ottavo della saga \u00e8 interpretato da Dejan Angelov.\nAspetto e caratteristiche.\nNel film, Nubbins Sawyer viene rappresentato come un uomo sulla trentina con una grande voglia situata sulla guancia destra. Inoltre il personaggio ha uno strano difetto di pronuncia ed ha un carattere schizofrenico e autolesionista, in quanto nel film lo si pu\u00f2 vedere mentre si ferisce la mano con un coltello.\nNei fumetti.\nNella miniserie a fumetti \"Jason vs Leatherface\", Nubbins insedia Jason Voorhees nella famiglia Sawyer come membro non ufficiale. Alla fine Jason verr\u00e0 ucciso proprio da Nubbins. Nella miniserie si scopre anche che lui, insieme a Faccia di Cuoio sono nati da un rapporto d'incesto di Drayton."}
{"id": "3174105", "revid": "56620", "url": "https://it.wikipedia.org/wiki?curid=3174105", "title": "Maria Withoos", "text": "Biografia.\nMaria era la sesta degli otto figli di Matthias Withoos e di Wendelina van Hoorn (1618-1680 c.). Quando nel 1672 i Francesi minacciavano di impadronirsi della citt\u00e0 di Amersfoort, Withoos si trasfer\u00ec con la sua famiglia ad Hoorn, luogo di nascita della moglie Wendelina.\nMaria si spos\u00f2 prima con Johannes Brickely e dopo la sua morte con Dirck Knijp. Dal primo matrimonio nacque il figlio Johannes (1696), dal secondo il figlio Matthias (1699). Il 6 giugno 1694 Maria con la sorella Alida si presentarono davanti ad un notaio di Amsterdam per un'eredit\u00e0.\nBench\u00e9 appartenesse ad una famiglia ricca, fu addestrata da suo padre nella pittura, come la sorella meglio conosciuta Alida e i fratelli Pieter, Johannes e Frans. Anch'ella dipinse principalmente nature morte e paesaggi. Nel XVIII secolo in un catalogo d'asta fu nominata come autrice \u2018'di due pezzi rappresentanti vedute di parchi con antichi vasi, frutta e fiori dipinti con gusto e colori luminosi'\u2019 e in un catalogo d'asta del XIX secolo sono stati menzionati alcune volte nature morte floreali di sua mano. Oggigiorno non sono conosciute molte opere di Maria Withoos. \nIn una tesi di dottorato del 1990 M.Schepper scrive di otto suoi dipinti, di cui uno solo \u00e8 stato firmato, rappresentante un vaso con fiori, presente in una collezione privata inglese (1928).\nPoich\u00e9 Maria aveva le stesse iniziali di suo padre, \u00e8 possibile che tra i dipinti a lui attribuiti, si trovino alcune sue opere.\nNon \u00e8 noto dove e quando Maria Withoos sia morta."}
{"id": "3174107", "revid": "125773108", "url": "https://it.wikipedia.org/wiki?curid=3174107", "title": "Simone Vagnozzi", "text": "Carriera.\nGiocatore.\nGiocatore prevalentemente di livello Challenger, \u00e8 entrato nel tabellone principale di un torneo dell'ATP Tour ad Umago nel luglio 2010 dove \u00e8 stato subito sconfitto dall'uruguayano Pablo Cuevas. Due mesi dopo supera le qualificazioni a Bucarest e coglie la sua prima vittoria ATP battendo al primo turno il giocatore di casa Marius Copil.\nNell'aprile 2011 entra nel main draw del Barcelona Open Banco Sabadell di Barcellona, un torneo ATP World Tour 500 series, e coglie il miglior risultato della carriera raggiungendo il terzo turno dopo aver sconfitto nell'ordine Fabio Fognini (n. 49 del ranking) e Juan M\u00f3naco (n. 37), prima di perdere in tre set dall'ex numero uno Juan Carlos Ferrero. Quell'anno entra nel tabellone principale anche nell'ATP 250 di Umago e raggiunge 4 semifinali del circuito Challenger. Il 4 aprile 2011 raggiunge la 74\u00aa posizione nel ranking ATP in doppio e il 7 novembre 2011 la 161\u00aa in singolare, le migliori classifiche in carriera.\nRisultati di rilievo nel 2012 in singolare sono le semifinali in due tornei Challenger e la conquista di un trofeo Futures in Italia, mentre in doppio arriva due volte in finale di Challenger. Nel 2013 vince in singolare un Futures italiano ma non ottiene risultati significativi a livello di Challengers, mentre in doppio vince il Challenger di Orbetello e un Futures in Spagna. L'anno successivo disputa in prevalenza tornei Futures, aggiudicandosi in singolare l'F4 italiano in marzo e in doppio in coppia con Matteo Donati l'F1 danese, ultimo trofeo internazionale in carriera. Disputa in singolare il suo ultimo incontro internazionale al Futures di Basilicanova il 22 giugno 2015.\nAllenatore.\nVerso la fine del 2016 diventa allenatore di Marco Cecchinato, che sotto la sua guida passa dalla 180\u00aa alla 16\u00aa posizione del ranking ATP, arrivando in semifinale al Roland Garros e aggiudicandosi 3 titoli ATP. La crisi di risultati del 2019 porta alla separazione da Cecchinato e quello stesso anno passa alla guida tecnica di Stefano Travaglia. Sotto la sua guida, il tennista marchigiano entra per la prima volta nella top 100 e nel febbraio 2021 raggiunge il 60\u00ba posto della classifica ATP. Subito dopo ha inizio un periodo di risultati negativi e in maggio viene annunciata la fine della collaborazione tra Vagnozzi e Travaglia. Il 18 febbraio 2022 diventa il coach del numero 10 Jannik Sinner."}
{"id": "3174109", "revid": "55040", "url": "https://it.wikipedia.org/wiki?curid=3174109", "title": "Vox cetacea", "text": ""}
{"id": "3174114", "revid": "80598", "url": "https://it.wikipedia.org/wiki?curid=3174114", "title": "Melissa (cantante)", "text": "Biografia.\nNasce in Eritrea da padre italiano (di origine pugliese) e madre eritrea; ancora bambina la famiglia ritorna in Italia e si stabilisce a Roma, citt\u00e0 in cui Maria Rosa, diventata adolescente, inizia a frequentare locali come il Piper Club ed il Titan.\nDotata di una voce gradevole ed intonata e di una bella presenza, viene notata da alcuni discografici che le propongono un contratto discografico con la Decca, che la fa debuttare con il nome d'arte di \"Melissa\" a Un disco per l'estate 1968 con la canzone \"La spiaggia \u00e8 vuota\".\nPassa poi alla Parade (grazie all'interessamento di Carlo Rossi), con cui incide altri due 45 giri, ed alla Produttori Associati.\nPer qualche tempo tralascia l'attivit\u00e0 di cantante per dedicarsi a quella di attrice, con il nome d'arte \"Melissa Chimenti\": uno dei suoi film pi\u00f9 noti \u00e8 \"Papaya dei Caraibi\", diretto da Joe D'Amato nel 1978.\nNel 1977 viene contattata da Giampiero Scalamogna, conosciuto ai tempi del Piper Club, ed entra a far parte del gruppo Gepy &amp; Gepy, insieme a Marcella Petrelli (con cui crea un dualismo tra lei, bruna e mulatta, e la Petrelli, bionda e di carnagione chiara), riprendendo cos\u00ec a cantare.\nContinua la carriera continuando ad incidere dischi da solista, per poi ritirarsi a vita privata fino al 2016 debuttando in teatro, in una compagnia teatrale amatoriale di Ciampino, citt\u00e0 dove abita."}
{"id": "3174116", "revid": "80598", "url": "https://it.wikipedia.org/wiki?curid=3174116", "title": "Melissa Chimenti", "text": ""}
{"id": "3174117", "revid": "287204", "url": "https://it.wikipedia.org/wiki?curid=3174117", "title": "Nelly Landry", "text": "Biografia.\nGiunse in finale del doppio femminile degli Open di Francia nel 1938 in coppia con Arlette Halff, dove perse contro Simonne Mathieu e Billie Yorke.\nNel 1938, sempre a Parigi, raggiunse la finale ma venne sconfitta nuovamente da Simone Mathieu per 6-0, 6-3. Il successo francese arriv\u00f2 molto dopo nel 1948 quando vinse in finale Shirley Fry con il punteggio di 6-2, 0-6, 6-0. Nel 1954 perse anche una finale di doppio insieme an Ginette Bucaille.\nPer quanto riguarda il suo ranking, fu fra le migliori dieci dal 1946 al 1948 giungendo al numero sette nel 1946.\nNelly mor\u00ec il 22 febbraio 2010."}
{"id": "3174118", "revid": "21583", "url": "https://it.wikipedia.org/wiki?curid=3174118", "title": "Gilberto Antonio Marselli", "text": "Laureato nel 1951 in agraria a Portici, assistente e collaboratore di Manlio Rossi Doria, anim\u00f2 il cosiddetto \"Gruppo di Portici\" e, successivamente, il Centro di specializzazione e ricerche economico-agrarie per il Mezzogiorno, istituito dallo stesso Rossi Doria presso la Facolt\u00e0 di Agraria dell\u2019Universit\u00e0 di Napoli. Ha insegnato Economia agraria all'Universit\u00e0 Federico II di Napoli. Nel 2004 ha vinto il Premio Scanno per la sociologia.\nNato da una famiglia originaria di Cassino, nel 2017 si era visto conferire la cittadinanza onoraria del comune di Tricarico per i suoi studi sulla Lucania: i legami intellettuali e affettivi con il territorio erano iniziati a seguito di un'amicizia con Rocco Scotellaro e Rocco Mazzarone ed erano proseguiti con il Centro di documentazione \"Rocco Scotellaro e la Basilicata del Secondo Dopoguerra\" e poi con la Deputazione di Storia Patria per la Lucania.\nConseguito il dottorato di ricerca in Sociologia alla Cornell University negli USA e la libera docenza in Sociologia rurale, Marselli era stato professore ordinario presso l\u2019Universit\u00e0 di Napoli, e aveva partecipato a numerosi team internazionali di ricerca per lo sviluppo economico e sociale delle popolazioni, tra cui quelli in Iran e in Medio Oriente."}
{"id": "3174119", "revid": "767487", "url": "https://it.wikipedia.org/wiki?curid=3174119", "title": "Down to Earth (film 1917)", "text": "Down to Earth \u00e8 un film muto del 1917 diretto da John Emerson che ne firm\u00f2 anche la sceneggiatura insieme ad Anita Loos. Negli Stati Uniti, il film \u00e8 conosciuto anche come \"The Optimist\".\nProduzione.\nIl film fu prodotto dalla Douglas Fairbanks Pictures. Venne girato in esterni al Yosemite National Park, in California.\nDistribuzione.\nDistribuito dalla Artcraft Pictures Corporation, il film usc\u00ec nelle sale cinematografiche statunitensi il 16 agosto, dopo essere stato presentato in prima il 12 agosto 1917.\nLa pellicola, riversata, \u00e8 stata distribuita in VHS e, nel 2007, in DVD (NTSC) dall'Unknown Video. Il DVD, masterizzato da una copia in 16\u00a0mm, ha una colonna sonora ragtime di George L. Cobb, arrangiata ed eseguita da Frederick Hodges."}
{"id": "3174123", "revid": "332944", "url": "https://it.wikipedia.org/wiki?curid=3174123", "title": "Palm Hills Challenger", "text": ""}
{"id": "3174125", "revid": "287204", "url": "https://it.wikipedia.org/wiki?curid=3174125", "title": "Abu 'Ubayd al-Bakri", "text": ""}
{"id": "3174128", "revid": "287204", "url": "https://it.wikipedia.org/wiki?curid=3174128", "title": "Salzano (disambigua)", "text": ""}
{"id": "3174132", "revid": "110157", "url": "https://it.wikipedia.org/wiki?curid=3174132", "title": "Universit\u00e0 statale della California (Chico)", "text": "La California State University, Chico \u00e8 il secondo pi\u00f9 antico campus della California State University. Si trova a Chico (California), circa 150 chilometri a nord di Sacramento.\nStoria.\nIl 12 marzo 1887, mediante una legge venne istituito il Nord Branch State Normal School of California. Meno di un mese dopo venne scelta la localit\u00e0: Chico. Il 24 giugno 1887, il generale John Bidwell don\u00f2 32.000 m\u00b2 (pari a 8 acri) di terra della sua piantagione di ciliegi. Il 4 luglio 1888 venne posata la prima pietra. Il 3 settembre 1889, apr\u00ec le porte ai primi 90 studenti. Venne aperta la biblioteca l'11 gennaio 1890, con 350 volumi. Il 20 giugno 1891 vennero concessi i primi 15 diplomi.\nNel 1910, Annie Bidwell don\u00f2 altri 8.000 metri quadri (due acri) di terra da utilizzare per semplici lavorazioni agricole. L'anno successivo la signora Bidwell don\u00f2 il terreno di un aranceto di 17 x 134 metri (22,5 are) come parco giochi per bambini, collegato alla Training School. \nVenti anni dopo, nel 1921, fu emanata una legge per cambiare il nome della scuola in Chico State Teacher's College. Nel 1922, il Chico State Teacher's College aggiunse il corso di studi per lo junior college e rilasci\u00f2 il primo attestato dopo due anni. \nSempre nel 1922 la Bidwell Mansion, edificio costruito nel maggio 1868, fu trasformata in un dormitorio femminile col nome Bidwell Hall. Ora \u00e8 un monumento storico parte del California Parks System. Nel 1923 venne pubblicato \"The Collegian\", il primo periodico del college. Nel 1924, il consiglio di istruzione concesse alla scuola di rilasciare il baccalaureate degree. Sempre nel 1924 fu adottato come mascotte della scuola il gatto selvatico.\nNel 1925 fu fondata l'organizzazione degli alunni. Nel 1927 un incendio distrusse il Normal Building. Nello stesso anno fu costruita una palestra sul terreno accanto alla Bidwell Mansion. Nel 1929, la prima pietra per il nuovo edificio amministrativo fu posta nel luogo dove sorgeva il Normal Building. Nel 1929 venne realizzata una libreria per gli studenti.\nNel 1935, la Bidwell Hall venne trasformata in un centro ricreativo per gli studenti, la prima associazione degli studenti. Sempre nel 1935 un atto legislativo cambi\u00f2 il nome del college da Chico State Teachers College in Chico State College. Nel 1937 iniziarono i corsi serali nel campus e vennero acquistati campi sportivi dal Chico Board of Education.\nNel 1939, venne installato un carillon nella torre della biblioteca, con l'aiuto delle sororities (associazioni studentesche femminili), che organizzarono una raccolta fondi che frutt\u00f2 600 dollari. Nel 1940 il college apr\u00ec corsi estivi di pilota civile. 44 studenti conseguirono il brevetto e molti vennero arruolati nell'United States Army Air Corps.\nNel 1948, dormitori maschili per 200 studenti vennero realizzati sul lato ovest della Warner Street. Vennero usati gli edifici costruiti durante la seconda guerra mondiale e utilizzati come residenza dei celibi nel Marine Hospital di Klamath Falls (Oregon). Queste strutture vennero smontate e trasportate nella Chico State, dove vennero riassemblate nella primavera del 1948. Gli edifici a due piani (simili a baracche) mettevano a disposizione 36 camere, ognuna occupata da 4 studenti. North Hall divenne in seguito un dormitorio femminile. Lo speech and debate team (arte oratoria e dibattito) fu fondato da Herbert Rae, direttore dello Speech &amp; Drama Department.\nNel 1950 il governatore della California concesse al college di rilasciare il Master of Arts.\nNel 1951 il college fu riorganizzato dai 18 dipartimenti in sette divisioni con presidenti. Poi, nel 1956 una nuova asta della bandiera e una nuova targa davanti a Kendall Hall furono donate dalla classe del 1956. L'anno seguente, 1957, venne costruita una nuova caffetteria e furono realizzati giardini di rose.\nNel 1958 il primo \"telecorso\" (corso di insegnamento a distanza) venne realizzato con la trasmissione televisiva dell'insegnamento di Psicologia 51 tenuto dal Dr. John Narcisco.\nLa radio KCSC, stazione gestita dagli studenti, inizi\u00f2 le trasmissioni nel 1951.\nNel 1972 il Chico State College divenne California State University, Chico a seguito della legislazione approvata nel 1971.\nNel 1975, corsi attraverso la televisione a circuito chiuso sono stati diffusi per la prima volta ai residenti di Oroville, Marysville e Colusa. Sempre nel 1975 venne pubblicato il primo numero del giornale degli studenti del campus, The Orion.\nNel 1977, l'altro giornale del campus, \"The Wildcat\", cambi\u00f2 il suo nome in \"Chico News and Review\" e fu trasferito fuori dal campus, diventando una pubblicazione indipendente. Nel 1978 l'uso della bicicletta venne limitato nel campus.\nLa biblioteca della Chico State fu intitolata a Ted Meriam nel 1981. In particolare, la 75a Pioneer Days si \u00e8 svolta nel 1985, ma l'evento \u00e8 stato annullato nel 1987, apparentemente a causa dei disordini accaduti.\nNel 1997 Wild Oak Music Group, una casa discografica indipendente, \u00e8 stata fondata ed \u00e8 gestita da studenti del corso di Music Industry parte del College of Humanities and Fine Arts.\nNel 1989 \"The Orion\" vince il primo di undici National Pacemaker Awards, massimo premio di giornalismo studentesco. CSU Chico ha aperto un campus secondario a Redding, associato con il Shasta College, nel 2007.\nIl 2 febbraio 2005, lo studente Matt Carrington \u00e8 stato portato alla morte nella sede della confraternita studentesca Chi Tau, organizzazione che era stata espulsa per reati dall'universit\u00e0 nel 2001. \nCarrington mor\u00ec per intossicazione acuta da acqua durante un rito di iniziazione a cui fu sottoposto, costretto ad esercizi fisici e ingestione di grandi quantit\u00e0 di acqua.\nNel 2010 il presidente dell'Associated Students, il nigeriano Joseph Igbineweka, \u00e8 stato ripetutamente accoltellato. Il fatto stato etichettato come un crimine causato da odio razziale.\nStruttura.\nLa Chico State \u00e8 organizzata in pi\u00f9 di 50 dipartimenti.\nLa struttura dispone di sei dormitori: Whitney, Shasta e Lassen sono nel campus principale, mentre Esken, Mechoopda e Konkow sono vicini ai campi sportivi, un isolato e mezzo dal campus principale. Whitney, Shasta e Lassen sono i nomi delle montagne pi\u00f9 alte del nord della California e gli altri prendono il nome da trib\u00f9 indiane che abitavano la zona. La maggior parte degli edifici che compongono il campus hanno il nome di contee della California. L'University Village o \"UV\" \u00e8 un dormitorio di propriet\u00e0 dell'universit\u00e0, situato circa a un miglio dal campus (1325 Nord Avenue). L'universit\u00e0 ha aperto il suo pi\u00f9 recente dormitorio, Sutter Hall, nel semestre autunnale del 2010. Si trova tra gli altri tre dormitori: Whitney, Shasta e Lassen al 521 di Legion Avenue.\nBiblioteche.\nLa struttura dispone di diverse biblioteche, tra le quali Meriam Library, provvista di numerose collezioni speciali sui nativi americani e sulla storia della California.\nAttivit\u00e0 studentesche.\nAssociated Students, Chico \u00e8 l'organizzazione studentesca della California State University di Chico. La sede \u00e8 ubicata nel Bell Memorial Union, un palazzo del campus che ospita il Marketplace Cafe, l'AS Bookstore, oltre agli uffici direzionali delle attivit\u00e0 dell'organizzazione studentesca.\nL'organizzazione studentesca che gestisce il teatro si chiama: Ink Blot Arts.\nSport.\nLa scuola promuove calcio, pallacanestro, corsa campestre, golf e atletica leggera sia maschili che femminili. E inoltre softball e pallavolo femminili e baseball maschile. La scuola gareggia nella Division II della National Collegiate Athletic Association nella California Collegiate Athletic Association. \nLa squadra di baseball della Chico State gioca nel Nettleton Stadium e ha vinto nella Division II il College World Series nel 1997 e 1999 ed \u00e8 stata in gara per il titolo nel 2002, 2006.\nLa scuola \u00e8 arrivata terza nel 2004-2005 nella NACDA Learfield Sports Directors' Cup. Nel 1997 Chico State ha abbandonato l'attivit\u00e0 nel football americano a causa dell'aumento dei costi di assicurazione. CSU Chico ha vinto il campionato nazionale NCAA nella Division II di nuoto maschile e immersioni nel 1973, 1974 e 1976; diversi anni dopo le attivit\u00e0 sportive in questo ambito sono terminate.\nFight Song.\nChico State Fight Song (canzone di \"battaglia\") "}
{"id": "3174135", "revid": "1649933", "url": "https://it.wikipedia.org/wiki?curid=3174135", "title": "Carnbee", "text": "Carnbee \u00e8 una piccola comunit\u00e0 rurale dell'East Neuk del Fife, Scozia, a nord di Anstruther e Pittenweem.\nSi tratta di un villaggio molto piccolo situato in un territorio a economia prevalentemente agricola."}
{"id": "3174136", "revid": "1870058", "url": "https://it.wikipedia.org/wiki?curid=3174136", "title": "Jadwiga J\u0119drzejowska", "text": "In carriera, durante l'era amatoriale, ha raggiunto in totale sei finali Slam: tre in singolare, due in doppio (vincendo il Roland Garros 1939 insieme a Simonne Mathieu) e una in doppio misto. Nell'Era Open, tra le tenniste polacche, verr\u00e0 eguagliata da Agnieszka Radwa\u0144ska, giunta alla finale di Wimbledon 2012 e da Iga \u015awi\u0105tek, vincitrice dell'Open di Francia 2020. \nPer quanto riguarda il ranking la J\u0119drzejowska rientr\u00f2 fra le prime dieci del mondo dal 1936 al 1939, raggiungendo la terza posizione nel 1937.\nBiografia.\nCresciuta davanti ai campi da tennis dell'Academic Sports Association di Cracovia da genitori poveri di classe operaia, inizi\u00f2 ad appassionarsi al tennis come raccattapalle, poich\u00e9 il tennis era considerato uno sport per i pi\u00f9 benestanti. Fin da piccola, inizia a scambiare qualche battuta quando i campi sono vuoti con una racchetta presa in prestito. Nonostante la madre nutra forti dubbi sul futuro della figlia, il padre la appoggia e le costruisce una racchetta in legno. All'et\u00e0 di 12 anni comincia gi\u00e0 a guadagnare giocando a tennis, ma non riesce a entrare nelle grazie di Wanda Dubie\u0144ska, campionessa nazionale, e di Maria Boniecka. Inoltre, le racchette e i vestiti rigorosamente bianchi erano molto costosi, tant'\u00e8 che veniva aiutata dal suo club per acquistarli. \nVinse il torneo di doppio misto alle Internazionali d'Italia nel 1935 in coppia con Harry Hopman. riuscendo ad avere la meglio su Evelyn Dearman e Pat Hughes per 6-3, 1-6, 6-3 \nContinuando a giocare, raggiunge la sua prima finale Slam in carriera a Wimbledon 1937, dove viene sconfitta da Dorothy Round Little con il punteggio di 6-2 2-6 7-5, dopo essersi trovata avanti per 4-2 nel terzo parziale, anche se alcune fonti sostengono che il vantaggio di Jadwiga fosse di 4-1, ovvero di \"otto punti dalla vittoria\". In seguito, gli organizzatori le diedero un assegno di 3,5 dollari e il titolo di \"runner-up\" (tradotto in italiano: \"finalista\"). A fine torneo, la stampa britannica definir\u00e0 questo match come il pi\u00f9 drammatico di tutte le finali di Wimbledon. Successivamente, prende parte all'ultimo torneo del Grande Slam della stagione, U.S. National Championships, dove raggiunge la seconda finale Slam consecutiva. Qui \u00e8 costretta ad arrendersi alla cilena Anita Lizana, numero uno del mondo all'epoca. \nL'anno seguente raggiunge la finale a New York, stavolta in doppio con Simonne Mathieu. Le due vengono sconfitte in rimonta dalle statunitensi Sarah Palfrey Cooke e Alice Marble con il punteggio di 6-8 6-4 6-3. La Marble si \u00e8 aggiudicata, in quell'annata, il titolo in tutte e tre le specialit\u00e0: singolo, doppio femminile e doppio misto.\nNel 1939, nuovamente in coppia con Simonne Mathieu, si aggiudica gli Internazionali di Francia 1939, quello che sar\u00e0 per la polacca l'unico titolo Slam della carriera costellata da trofei. Riescono nell'impresa ai danni delle jugoslave Alice Florian e Hella Kovac. Sempre a Parigi, raggiunge la sua ultima finale Slam in singolare, dove viene sconfitta in due parziali dalla compagna di doppio, Simonne Mathieu, per 6-3 8-6. \nScoppia la seconda guerra mondiale e il re Gustavo V di Svezia, accortosi del suo talento dopo aver giocato con lei, le promettere asilo a Stoccolma, ma Ja-ja (cos\u00ec chiamata per il suo cognome difficile da pronunciare) rinuncia, nonostante il consenso della Gestapo. La tennista polacca ammetter\u00e0, dopo la fine della guerra, che i tedeschi l'avrebbero costretta a giocare sotto la loro bandiera se avesse continuato a disputare i tornei tennistici. Difatti, il tennis era uno sport proibito per la popolazione polacca durante l'occupazione di Hitler. Jadwiga \u00e8 costretta, cos\u00ec, al ritiro e inizia a lavorare in una fabbrica di scarpe, vivendo e mangiando male. Insieme a sua sorella Syrardw fugge dai tedeschi nel corso dell'Insurrezione di Varsavia. Tenta di tornare nella cittadina natale, ma con grande rammarico scopre che \u00e8 stata rasa al suolo. \nTerminato il conflitto mondiale, ritorna in campo e al successo vincendo numerosi titoli in patria, in totale 65, spartiti nella sua carriera durata quattro decenni (1928-1964), terminata a 56 anni. Tuttavia, sui campi internazionali non riusc\u00ec mai pi\u00f9 a eguagliare i successi degli anni 1936-1939. Da sottolineare \u00e8 la vittoria del torneo nazionale polacco nel 1938, dove non concesse nemmeno un game alle avversarie. Tuttavia, Jadwiga riuscir\u00e0 a raggiungere una sola finale a livello internazionale, ovvero agli Internazionali di Francia 1947, nel doppio misto con il moldavo Christian Caralulis. In questo match, vengono sconfitti con un doppio bagel dai sudafricani Sheila Piercey Summers ed Eric Sturgess.\nMuore all'et\u00e0 di 68 anni il 28 febbraio 1980 a Katowice, per un cancro dovuto alle numerose sigarette consumate."}
{"id": "3174138", "revid": "287204", "url": "https://it.wikipedia.org/wiki?curid=3174138", "title": "Jadwiga Jedrzejowska", "text": ""}
{"id": "3174146", "revid": "767487", "url": "https://it.wikipedia.org/wiki?curid=3174146", "title": "Un pulcino nella stoppa", "text": "Un pulcino nella stoppa (\"The Mollycoddle\") \u00e8 un film muto del 1920 diretto da Victor Fleming e interpretato da Douglas Fairbanks, Wallace Beery e Ruth Renick. Venne girato in gran parte in Arizona, nella riserva indiana Hopi.\nTrama.\nRichard Marshall, un giovanotto viziato che ha sempre vissuto nella bambagia, come \"un pulcino nella stoppa\", incontra a Montecarlo un suo connazionale, Henry Van Holkar, in crociera su uno yacht. In realt\u00e0, Van Holkar \u00e8 un contrabbandiere di diamanti e i suoi scagnozzi, credendo che Richard sia una spia, lo buttano in acqua, cercando di farlo affogare. Il giovane si salva e segue i contrabbandieri fino in Arizona. L\u00ec, Van Holkar scopre che la vera spia \u00e8, invece, Virginia Hale, una dei membri del suo gruppo. Il contrabbandiere decide cos\u00ec di far fuori tutta la squadra, eliminando pericolosi testimoni. Provoca una frana che potrebbe uccidere tutti ma Richard, all'erta, corre in loro soccorso, salvando la ragazza e gli altri membri della gang. Ingaggiata una lotta con Van Holkar, ne esce vincitore, mentre l'avversario si ammazza cadendo da un precipizio. Richard, alla fine, non solo dimostra di non essere un mollaccione occhialuto, ma conquista anche la ragazza.\nProduzione.\nIl film fu prodotto dalla Douglas Fairbanks Pictures e cost\u00f2 poco meno di mezzo milione di dollari.\nVenne girato in Arizona, nella Riserva Indiana Hopi e, nel film, appaiono anche alcuni indiani, tra i quali il capo Eagle Eye, che avrebbero proseguito la loro carriera a Hollywood e che qui fecero il loro debutto sullo schermo. Durante le riprese, Fairbanks si fer\u00ec a una mano mentre si esibiva a cavallo in una delle sue famose scene senza controfigura, storcendosi il polso. Cos\u00ec, per le ultime scene, le pi\u00f9 pericolose, prefer\u00ec ricorrere a uno stuntman. Non se ne accorse nessuno e il film fu un altro grande successo del divo del muto.\nDistribuzione.\nDistribuito dall'United Artists, il film usc\u00ec nelle sale cinematografiche statunitensi il 13 giugno 1920, mentre arriv\u00f2 in Italia nel dicembre del 1924. Il copyright, richiesto dalla Douglas Fairbanks Pictures Corp., fu registrato il 15 giugno 1920 con il numero LP15296.\nCopie complete della pellicola sono conservate negli Archives Du Film Du CNC di Bois d'Arcy, nella Bulgarska Nacionalna Filmoteka di Sofia, nella Cin\u00e9math\u00e8que Suisse di Losanna, al Gosfilmofond di Mosca, negli archivi del Filmmuseum di Amsterdam, dell'Academy Film Archive di Beverly Hills, del George Eastman House di Rochester e del Museum of Modern Art di New York.\nIl film \u00e8 stato pubblicato in DVD (NTSC) il 2 dicembre 2008 dalla Flicker Alley in una versione di 85 minuti."}
{"id": "3174158", "revid": "149727", "url": "https://it.wikipedia.org/wiki?curid=3174158", "title": "Fusione perfetta", "text": ""}
{"id": "3174160", "revid": "633110", "url": "https://it.wikipedia.org/wiki?curid=3174160", "title": "Classe Soldato", "text": "La classe Soldato \u00e8 stata una classe di cacciatorpediniere della Regia Marina composta da 11 unit\u00e0 che ha operato durante la prima guerra mondiale.\nStoria e progetto.\nFurono derivate dalla classe Nembo delle quali conservavano la manovrabilit\u00e0. La propulsione inizialmente era assicurata da caldaie a carbone, ma una modifica successiva all'impianto propulsivo fece passare alla nafta come combustibile. Una delle unit\u00e0, l'\"Ascaro\", era stata costruita per la marina imperiale cinese ma acquisita dalla Regia Marina nel 1912.\nServizio.\nLa classe partecip\u00f2 alla guerra italo turca, e in particolare il \"Garibaldino\" e il gemello \"Artigliere\" facenti parte di una forza navale comandata dall'allora capitano di vascello Osvaldo Paladini sconfissero una flottiglia turca nella battaglia di Kunfida il 7 gennaio 1912; il bollettino di guerra dell'epoca recitava: \u00abIncrociatore Piemonte, cacciatorpediniere Garibaldino e Artigliere incontrarono sette cannoniere turche ed uno yacht armato. Malgrado valide artiglierie turche nostre navi annientarono cannoniere, catturarono yacht e presero parte dei cannoni nemici, bandiere e trofei di guerra\u00bb.\nSuccessivamente partecip\u00f2 alla prima guerra mondiale con la perdita del solo \"Garibaldino\" affondato il 16 luglio 1918 per collisione notturna col cacciatorpediniere inglese HMS \"Cygnet\" (della classe \"D\" detta anche \"The 30 Knotters\" con due fumaioli) al largo di Villefranche. Le unit\u00e0 furono riclassificate torpediniere nel 1921 e l'ultima, il \"Fuciliere\", venne radiata nel 1932.\nUnit\u00e0.\nLa classe era composta da undici unit\u00e0:"}
{"id": "3174164", "revid": "86599", "url": "https://it.wikipedia.org/wiki?curid=3174164", "title": "Dennis Di Cicco", "text": ""}
{"id": "3174168", "revid": "76963", "url": "https://it.wikipedia.org/wiki?curid=3174168", "title": "Indigo (attrice)", "text": "Biografia.\nAlyssa Nichols ha frequentato la California State Summer School for the Arts e la Los Angeles County High School of the Arts. Ha iniziato a recitare all'et\u00e0 di 10 anni nel film televisivo \"Zooman\" (1995). Ha fatto pubblicit\u00e0 radiofoniche per la \"McDonald's\".\nIl ruolo di Vaneeta in \"Weeds\" le \u00e8 valso nel 2007 una nomination agli Screen Actors Guild Awards.\nDoppiatrici italiane.\nNelle versioni in italiano dei suoi film Indigo \u00e8 stata doppiato da: Domitilla D'Amico in quasi tutti i suoi film e serie tv come guest o protagonista."}
{"id": "3174170", "revid": "287204", "url": "https://it.wikipedia.org/wiki?curid=3174170", "title": "27899 Letterman", "text": "27899 Letterman \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 2,9167590\u00a0UA e da un'eccentricit\u00e0 di 0,0833393, inclinata di 2,60992\u00b0 rispetto all'eclittica."}
{"id": "3174173", "revid": "300067", "url": "https://it.wikipedia.org/wiki?curid=3174173", "title": "Charles Daniel Smith", "text": ""}
{"id": "3174174", "revid": "300067", "url": "https://it.wikipedia.org/wiki?curid=3174174", "title": "Charles Edward Smith", "text": ""}
{"id": "3174178", "revid": "300067", "url": "https://it.wikipedia.org/wiki?curid=3174178", "title": "Key West (Florida)", "text": ""}
{"id": "3174183", "revid": "300067", "url": "https://it.wikipedia.org/wiki?curid=3174183", "title": "Charles Cornelius Smith", "text": ""}
{"id": "3174186", "revid": "319329", "url": "https://it.wikipedia.org/wiki?curid=3174186", "title": "Teresa Andersen", "text": "Biografia.\nAi campionati mondiali di nuoto 1973, svolti a Belgrado (Jugoslavia) nel nuoto sincronizzato vinse il solo con 120,460, il duo in coppia con Gail Johnson con 118,391 punti e la medaglia d'oro a squadre."}
{"id": "3174189", "revid": "46480", "url": "https://it.wikipedia.org/wiki?curid=3174189", "title": "Anno platonico", "text": "In astronomia si definisce anno platonico o grande anno o anno perfetto il tempo impiegato dall'asse terrestre per compiere un giro completo a seguito del movimento di precessione degli equinozi: tale tempo ha una durata di circa anni.\nInfatti, al pari della trottola che girando su se stessa \u00e8 soggetta a un movimento rotatorio del suo asse, anche la Terra \u00e8 soggetta a un movimento di rotazione dell'asse terrestre attorno alla perpendicolare all'eclittica che va sotto il nome di precessione degli equinozi.\nOrigine del nome.\nAl grande anno, basato sul ciclo di precessione, \u00e8 stato attribuito il nome del filosofo greco Platone. Quest'ultimo, nel suo dialogo \"Timeo\", aveva gi\u00e0 definito l'\u00abanno Perfetto\u00bb quello dopo il quale tutta la volta celeste torna uguale: tornano uguali il giorno e la notte, gli anni solari e lunari e il movimento dei pianeti.\nPlatone tuttavia non aveva dato indicazioni sulla sua durata, non disponendo di conoscenze riguardanti il movimento rotatorio dell'asse terrestre. Il suo anno platonico, cos\u00ec come da lui definito, fu stimato approssimativamente da Macrobio in 15 000 anni solari.\nLa precessione degli equinozi venne scoperta da Ipparco di Nicea solo nel II secolo a.C., circa 200 anni dopo Platone. Da allora l'anno \"platonico\" designa l'intera durata di questo ciclo astronomico."}
{"id": "3174191", "revid": "339392", "url": "https://it.wikipedia.org/wiki?curid=3174191", "title": "Ruota motrice", "text": ""}
{"id": "3174201", "revid": "116467530", "url": "https://it.wikipedia.org/wiki?curid=3174201", "title": "Abdellatief Abouheif", "text": "Biografia.\nNato in una famiglia numerosa (era l'ottavo dei quindici figli) studi\u00f2 ad Eaton e poi frequent\u00f2 l'accademia militare di Sandhurst in Inghilterra. Tornato in Egitto divent\u00f2 colonnello. Spos\u00f2 una cantante lirica greca.\nFu campione di maratona di nuoto dal 1953 al 1972, gareggi\u00f2 in oltre 68 gare internazionali, riusc\u00ec a nuotare per 60 miglia nel lago Michigan in 34 ore e 45 minuti. Mor\u00ec nel 2008."}
{"id": "3174202", "revid": "144796", "url": "https://it.wikipedia.org/wiki?curid=3174202", "title": "John Jellicoe, I conte Jellicoe", "text": ""}
{"id": "3174208", "revid": "539155", "url": "https://it.wikipedia.org/wiki?curid=3174208", "title": "Composizioni di Darius Milhaud", "text": "Lista delle composizioni di Darius Milhaud (1892-1974), ordinate per genere."}
{"id": "3174213", "revid": "74801", "url": "https://it.wikipedia.org/wiki?curid=3174213", "title": "Miller Anderson", "text": "Biografia.\nSi arruol\u00f2 nell'United States Army Air Corps e come pilota ottenne diversi riconoscimenti importanti.\nDurante un'operazione bellica nella seconda guerra mondiale, durante la sua 112\u00aa missione, fu ferito ad una gamba e catturato dai tedeschi, che lo portarono in un ospedale, dopo un mese l'ospedale venne preso dai reparti statunitensi e Anderson pot\u00e9 essere operato salvandosi in tal modo la gamba dall'amputazione.\nIn seguito partecip\u00f2 alle olimpiadi vincendo una medaglia d'argento ai Tuffi ai Giochi della XIV Olimpiade nel trampolino con 157,29 punti, meglio di lui solo il connazionale Bruce Harlan, lo stesso risultato lo ebbe ai Tuffi ai Giochi della XV Olimpiade, sempre argento con 199,84 punti, questa volta dietro a David Browning. Ai I Giochi panamericani vinse una medaglia d'argento (trampolino ) e una di bronzo (piattaforma )."}
{"id": "3174220", "revid": "453768", "url": "https://it.wikipedia.org/wiki?curid=3174220", "title": "Ospedale di Stato della Repubblica di San Marino", "text": "Lospedale di Stato della Repubblica di San Marino \u00e8 una struttura sanitaria situata a Cailungo, curazia di Borgo Maggiore; venne inaugurato il 25 luglio 1981 alla presenza dei capitani reggenti Gastone Pasolini e Maria Lea Pedini Angelini, al posto del vecchio ospedale della Misericordia, con sede a Citt\u00e0 di San Marino, che venne inaugurato nel 1941 alla presenza di Mussolini e dei capitani reggenti Gino Gozi e Secondo Menicucci.\nL'ospedale nel 2018 disponeva di 114 posti letto.\nNel periodo dal 15 ottobre 2007 al 15 ottobre 2008 nell'ospedale si sono effettuati 847 interventi chirurgici, di cui 388 in regime di ricovero ordinario (91 in urgenza) e 324 in chirurgia ambulatoriale, 135 in day surgery e si contavano 7 interventi di chirurgia vascolare, 29 di chirurgia plastica, 12 in chirurgia tiroidea, 41 in chirurgia mammaria. Nell'attivit\u00e0 urologia gli interventi sono stati in totale 175 dei quali 69 a cielo aperto, 81 endoscopici e 25 in regime di day surgery."}
{"id": "3174230", "revid": "26630", "url": "https://it.wikipedia.org/wiki?curid=3174230", "title": "Automobile a vapore", "text": "Un'automobile a vapore \u00e8 un tipo di locomobile idonea alla circolazione su strada, negli albori della storia dell'automobile queste vetture primeggiavano sui modelli con motore a combustione interna ed erano in concorrenza con l'auto elettrica che in quegli anni godevano della preferenza dei pochi acquirenti. Fino all'inizio del XX secolo, le automobili a vapore erano ancora comuni e registrarono un record di velocit\u00e0 terrestre assoluto. La Stanley Rocket fu il primo veicolo terrestre a superare i 200\u00a0km/h nel 1906. Una vettura a vapore, il carro di Cugnot, fu la prima automobile realizzata nella storia, mentre la prima carta di circolazione, e la prima Patente di guida, vennero associate ad un'autovettura con questo tipo di trazione. Alcune autovetture a vapore, furono poi fornite all'esercito britannico, durante la seconda guerra boera e questi veicoli diventarono le prime autovetture al mondo ad essere utilizzate in un conflitto armato.\nDopo il successo iniziale, furono per\u00f2 poche le vetture a vapore costruite dopo gli anni venti del XX secolo. Grazie ai progressi tecnologici compiuti all'inizio del XX secolo sul motore a combustione interna - come l'invenzione del motorino di avviamento e l'applicazione di tecniche produttive pi\u00f9 efficienti (la cosiddetta \"catena di montaggio\") - i modelli con questo tipo di trazione conquistarono il predominio sui mercati rendendo anacronistiche le autovetture a vapore. Sorte analoga tocc\u00f2 poi alle auto elettriche, che pagarono invece l'arretratezza della tecnologia degli accumulatori elettrici.\nNella seconda met\u00e0 del XX secolo ci sono stati dei tentativi per reintrodurre autoveicoli a vapore, essendo Il motore a vapore, con gli avanzamenti tecnologici avvenuti nel corso dei decenni e con le peculiarit\u00e0 che potrebbero renderlo valido come sistema di propulsione alternativa. Questi progetti sono per\u00f2 ancora in fase di studio.\nStoria.\nLe origini.\nSebbene le prime applicazioni del vapore nella movimentazione di autoveicoli siano state tentate nel XVII secolo, e bench\u00e9 l'invenzione dell'automobile sia datata 1769, fu l'introduzione del motore con vapore ad alta pressione dalla fine XVIII secolo - che rese possibile la realizzazione di questa tecnologia. La Locomotiva a vapore ed il battello a vapore sviluppati nel XIX secolo, e quindi vennero realizzati molto tempo prima delle autovetture moderne. Il primo battello a vapore fu costruito nel 1783, mentre la prima locomotiva a vapore venne realizzata nel 1803.\nRichard Trevithick, l'inventore della locomotiva a vapore, nel 1801 costru\u00ec la sua prima vettura a vapore in grado di circolare lungo le strade. A questa, ne segu\u00ec un'altra nel 1803, che fu la prima a percorrere le strade londinesi. Nel 1824 fu invece brevettato il prototipo a vapore di David Gordon. Questo veicolo, che aveva l'aspetto di una locomotiva, era dotato di un motore bicilindrico. Dal 1825 al 1829 Goldsworthy Gurney realizz\u00f2 invece un autobus a vapore destinato al trasporto pubblico. Questi prototipi furono usati in diverse citt\u00e0 inglesi nel trasporto locale e nel trasporto intercomunale, restando in servizio fino al 1831.\nRisale invece al 1836 il primo \"accordo di una privativa\" in Italia, nel Regno delle Due Sicilie, \u00ab per l'introduzione in Sicilia di una vettura a vapore senza bisogno di \"rotaje\" \u00bb.\nUna delle automobili a vapore realizzate da Richard Dudgeon fu invece il primo veicolo a comparire, nel 1857, sulle strade di New York. Questa vettura a vapore fu distrutta in un incendio gi\u00e0 l'anno successivo.\nLe autovetture moderne con motore a vapore e quelle a combustione interna furono invece sviluppate contemporaneamente a met\u00e0 del XIX secolo, cos\u00ec come la costruzione stradale. L'evoluzione delle autovetture a vapore venne per\u00f2 facilitata dalla vasta esperienza sui motori a vapore che era stata fatta sia sulle locomotive sia sui battelli, e quindi i veicoli mossi da questo tipo di trazione ebbero un vantaggio iniziale su quelli dotati di motore a combustione interna.\nLe prime automobili a vapore.\nLa prima autovettura a vapore moderna prodotta per fini commerciali, e quindi in grado di circolare lungo le strade, fu realizzata da Thomas Rickett a Buckingham, sempre citt\u00e0 inglese, nel 1858. Rickett costru\u00ec poi, nel 1860, altri prototipi di questo genere. Questo Triciclo a vapore era in grado di raggiungere una velocit\u00e0 massima di 19 Miglio orario.\n\u00c8 invece del 1864 il veicolo a vapore realizzato da Innocenzo Manzetti. Secondo le cronache dell'epoca, aveva l'aspetto di un furgone. Nella parte anteriore del veicolo erano presenti il camino dei gas di scarico ed il motore monocilindrico, mentre sopra quest'ultimo era posizionata la caldaia. La trazione era anteriore e la panchina su cui potevano trovare spazio i passeggeri era posizionata nella parte posteriore della vettura.\nNel 1873 Am\u00e9d\u00e9e Boll\u00e9e costru\u00ec a Le Mans un veicolo con motore a vapore a cui fu dato il nome di \"Ob\u00e9issante\" (obbediente). Ad esso, il ministero dei lavori pubblici francese assegn\u00f2 la prima carta di circolazione della storia. L'autovettura era dotata di due motori V2, ciascuno dei quali era collegato ad una ruota motrice. Ognuno dei propulsori erogava 20 CV di potenza e ci\u00f2 permetteva al veicolo di raggiungere una velocit\u00e0 massima di 42\u00a0km/h.\nLo sviluppo, ad opera di L\u00e9on Serpollet, di una caldaia caratterizzata dalla riduzione del tempo necessario per raggiungere le condizioni operative port\u00f2 invece alla realizzazione di tricicli e quadricicli a vapore tra la fine degli anni ottanta e l'inizio degli anni novanta del XIX secolo. Questi veicoli ebbero successo e presero parte anche a competizioni di lunga distanza, ma persero presto il favore del pubblico a causa della concorrenza delle automobili con motore a combustione interna. Nel 1883, a L\u00e9on Serpollet, fu assegnato un \"permis de conduire\", che fu la prima patente automobilistica della storia.\nLe automobili a vapore all'inizio del XX secolo.\nLe automobili a vapore moderne furono sviluppate principalmente negli Stati Uniti d'America tra gli ultimi anni del XIX secolo e l'inizio del XX secolo. Questo fu anche il loro periodo di maggior successo: ad esempio, nel 1902, 485 delle 909 registrazioni di nuove automobili negli Stati Uniti furono di vetture a vapore.\nUna delle aziende pi\u00f9 famose che costruivano automobili a vapore fu la Stanley, che costru\u00ec questi tipi di veicoli dal 1902 al 1924 a Newton, nel Massachusetts. Negli Stati Uniti, fino al 1905, la Stanley super\u00f2 nelle vendite tutte le case automobilistiche che assemblavano auto con motore a scoppio, posizionandosi al secondo posto assoluto dopo la Columbia, che realizzava principalmente auto elettriche. Le autovetture della Stanley avevano installato una caldaia a tubi ed un motore a due cilindri a doppia azione. Nel 1906, la Stanley Rocket, pilotata nell'occasione da Fred Marriott, conquist\u00f2 il record di velocit\u00e0 terrestre a Ormond Beach, in Florida, registrando una velocit\u00e0 massima di 205\u00a0km/h. La Stanley Rocket fu quindi il primo veicolo terrestre a superare i 200\u00a0km/h. Tale primato fu battuto da un'altra automobile a vapore solo 103 anni dopo, nel 2009. Tale era la diffusione delle auto con questo tipo di trazione, che una vettura Stanley fu la prima automobile ufficiale del presidente degli Stati Uniti d'America. Nello specifico, venne scelta come auto di rappresentanza durante il mandato di Theodore Roosevelt.\nLa White Motor Company produsse invece automobili a vapore dal 1900 al 1911 a Cleveland, nell'Ohio. Questa casa automobilistica introdusse nel 1902 una novit\u00e0 per il generatore di vapore: grazie all'installazione di un condensatore, la caldaia ora riciclava i vapori esausti. Nel 1909 il neoeletto presidente degli Stati Uniti d'America William Howard Taft, che succedette a Theodore Roosevelt, scelse come auto ufficiale una White Model M 40 torpedo a sette posti. Dopo aver deciso di interrompere la produzione delle auto con questo tipo di trazione, la White inizi\u00f2 prima a fabbricare auto con motore a combustione interna (1910) e poi veicoli commerciali (1918). \nI tentativi pi\u00f9 importanti per rendere pi\u00f9 avanzate le auto a vapore furono operati invece dalla Doble, che riusc\u00ec a ridurre i tempi di avviamento introducendo una caldaia monotubo in grado di preriscaldare una piccola quantit\u00e0 di acqua. Questo preriscaldamento faceva infatti partire il motore prima che venisse scaldata l'intera quantit\u00e0 di liquido. Entro il 1923, le Doble erano in grado di partire da freddo girando una chiave e avviandosi in meno di 30 secondi. Abner Doble, anche dopo la chiusura della casa automobilistica da lui fondata, non usc\u00ec dal mondo delle auto con questo tipo di trazione e svilupp\u00f2 in via sperimentale, tra il 1950 ed il 1953, l'Ultimax, ovvero un motore a vapore per la McCullough-Paxton.\nLa Locomobile, casa automobilistica inizialmente con sede a Watertown, nel Massachusetts, fabbric\u00f2 alcune migliaia di modelli a vapore dal 1899 al 1904. Quando la compagnia cess\u00f2 la produzione di veicoli con questo tipo di trazione, inizi\u00f2 quella di automobili di lusso con motore a combustione interna. Nel 1922 la Locomobile fu acquistata dalla Durant Motors. Sette anni dopo chiuse i battenti per le basse vendite di autovetture. Durante la seconda guerra boera, la Locomobile forn\u00ec alcuni veicoli all'esercito britannico. Per tale motivo, delle Locomobile furono le prime autovetture al mondo ad essere utilizzate in un conflitto armato.\nNel 1900 la American Bicycle Co di Toledo, nell'Ohio, cre\u00f2 invece la Toledo Steam Carriage, che era mossa da un motore da 6,5 hp di potenza. Nel settembre del 1901 due esemplari di questa vettura furono iscritti alla gara di durata \"New York to Buffalo Endurance Contest\". Uno di essi arriv\u00f2 terzo nella propria categoria. Questa parte di gara venne per\u00f2 cancellata dopo la diffusione della notizia dell'assassinio del presidente degli Stati Uniti William McKinley. La produzione di auto a vapore Toledo termin\u00f2 nel 1903, dopo di cui la compagnia inizi\u00f2 a concentrarsi sulla fabbricazione di modelli a benzina sotto il nome di Pope-Toledo.\nL'Endurance steam car \u00e8 stata invece un'automobile a vapore costruita a Los Angeles dal 1923 al 1924. Questo modello, che era a cinque posti, era dotato di freni a disco e venne messo in vendita a 1.885 dollari.\nIl declino e la scomparsa.\nIl primo avvenimento che decret\u00f2 il declino delle auto a vapore fu l'adozione del motorino di avviamento da parte delle vetture con motore a combustione interna. Questa invenzione, che fu introdotta nel 1912 sui modelli Cadillac, rese possibile una partenza semplice ed immediata del motore a scoppio. Fino ad allora, infatti, per l'auto a vapore esisteva il vantaggio di essere \"avviata con un cerino\" (che accendeva il bruciatore), anche se per poi azionare il mezzo occorreva aspettare qualche minuto. L'avviamento a manovella delle prime auto a combustione interna era invece complicato, scomodo, faticoso, ed anche pericoloso. In seguito, anche l'auto a vapore ebbe l'accensione elettrica del bruciatore.\nDato che gli inconvenienti erano anche altri, il declino delle auto a vapore non si ferm\u00f2. Il problema principale di questo tipo di vetture era collegato al fatto che - con la tecnologia del tempo - il motore a vapore fosse particolarmente pesante. In aggiunta, era di difficile gestione l'enorme condensatore che era continuamente intasato da gelatine carboniose prodotte dalla miscela del vapore con i liquidi lubrificanti. Infine, persisteva il problema del tempo necessario per raggiungere le condizioni operative e per far muovere l'auto partendo da condizioni fredde.\nNel 1913, l'introduzione su larga scala della catena di montaggio applicata a modelli con motore a combustione interna, decret\u00f2 un cospicuo abbattimento dei costi di produzione di questo tipo di vetture. Questo, sommato agli effetti dell'adozione dell'avviamento elettrico, caus\u00f2 prima il declino e poi la scomparsa delle auto a vapore.\nLa tecnologia delle automobili a vapore.\nIl motore a vapore \u00e8 un tipo di propulsore a combustione esterna. Pertanto differisce da quello a combustione interna per il fatto che il carburante viene bruciato fuori dal propulsore vero e proprio. Sulle autovetture con questo tipo di trazione il cuore del sistema di trazione \u00e8 il generatore di vapore (o caldaia), il cui compito \u00e8 quello di produrre il vapore necessario per far muovere il motore. Il vapore viene generato dal calore prodotto dalla combustione di un carburante, che avviene in un bruciatore. Per far s\u00ec che il motore poi produca movimento, il vapore deve essere generato a condizioni operative specifiche (ovvero ad una certa pressione) ed in quantit\u00e0 sufficiente. Dopo essere stato prodotto, il vapore in pressione viene inviato al motore vero e proprio, dove genera energia meccanica grazie al movimento dei pistoni. Come ciclo termodinamico, il motore a vapore descrive un ciclo di Rankine. \nSulle auto a vapore dell'inizio del XX secolo la caldaia rappresentava il componente di maggior peso della vettura. Questo peso era superiore a quello generato dal gruppo formato dal cambio e dalla frizione dei veicoli con motore a combustione interna. Grazie infatti alla grande coppia che era fornita a tutti i regimi, il propulsore a vapore era connesso direttamente alle ruote motrici senza l'utilizzo dei due componenti meccanici citati. Le automobili con questo tipo di trazione, una volta che la pressione operativa era raggiunta, potevano infatti essere avviate con una considerevole accelerazione perch\u00e9 l'energia era immagazzinata in caldaia grazie al vapore, e quindi la potenza era erogabile in pieno in qualunque momento e a qualsiasi regime. Oltre a ci\u00f2, anche le grandi ventole di raffreddamento associate al propulsore a vapore pesavano pi\u00f9 del cambio e della frizione delle auto con motore a combustione interna. Quindi, nel complesso, questo maggior peso annullava il vantaggio che aveva il propulsore a vapore di funzionare senza il cambio (ad auto immobile il motore era fermo, e quindi non sprecava energia con la rotazione in folle). Dalla massa superiore, conseguiva anche il fatto che le vetture a vapore fossero, di norma, globalmente pi\u00f9 pesanti delle auto con motore a combustione interna, e quindi la loro conduzione richiedeva pi\u00f9 attenzione da parte del guidatore. \nUn'altra restrizione importante del motore a vapore dei modelli di inizio XX secolo era il rifornimento d'acqua per la caldaia. All'epoca, infatti, il liquido citato doveva essere trasportato e aggiunto frequentemente perch\u00e9 le vetture prodotte fino ai primi anni del XX scaricavano il vapore nell'atmosfera. Per evitare questi frequenti rabbocchi, sui modelli successivi, venne installato un condensatore, ovvero un'ulteriore apparecchiatura piuttosto ingombrante, pesante e che dava anche molti inconvenienti, il cui scopo era quello di condensare e riciclare il vapore esausto. Il condensatore aveva l'aspetto del radiatore delle auto a combustione interna ma, rispetto ad esso, aveva delle dimensioni maggiori che erano dovute al tenore dello scambio termico; quest'ultimo, infatti, doveva essere - oltre che maggiore - anche pi\u00f9 veloce. Oltre ad essere molto voluminoso, il condensatore doveva essere posto esposto all'aria a causa dell'ingente sottrazione di calore che doveva realizzare. La stessa cosa non era necessaria per il motore vero e proprio che, anche in virt\u00f9 delle sue limitate dimensioni e del fatto che fosse connesso con semplici tubazioni alla caldaia ed al condensatore, era invece posto nella posizione pi\u00f9 comoda per l'azionamento delle ruote motrici, ad esempio sotto il pianale.\nOltre a quelli menzionati, per le auto a vapore dei primi anni del XX secolo c'era per\u00f2 un altro grande problema: il tempo necessario per raggiungere le condizioni operative. Serviva infatti oltre un minuto per ottenerle e per far s\u00ec che il motore si avviasse. Per risolvere questa limitazione, sui modelli prodotti in seguito fu sviluppato un tipo di caldaia dove i tempi di raggiungimento della temperatura di esercizio erano molto pi\u00f9 brevi rispetto a quelli di una tradizionale, dato che in essa veniva scaldata una piccola quantit\u00e0 di acqua. Quest'ultima forniva infatti al propulsore l'energia sufficiente per far partire il veicolo prima che venisse scaldata l'intera quantit\u00e0 di liquido. Sulle automobili a vapore Doble pi\u00f9 recenti era presente anche un sistema di accensione del bruciatore che funzionava a gasolio e che velocizzava ulteriormente questa fase.\nL'automobile a vapore aveva per\u00f2 molti vantaggi. Il motore (esclusa la caldaia) era infatti molto pi\u00f9 piccolo e leggero di quello a combustione interna. Era anche meglio adatto a girare ad una velocit\u00e0 pi\u00f9 elevata e richiedeva una trasmissione pi\u00f9 semplice rispetto a quella richiesta da una vettura con motore a combustione interna dato che mancavano, come gi\u00e0 accennato, il cambio di velocit\u00e0 e la frizione. L'auto era inoltre molto pi\u00f9 silenziosa anche senza marmitta (nel motore non si verificavano infatti degli \"scoppi\"). Un altro indubbio vantaggio del motore a vapore, oltre alla silenziosit\u00e0, era che in tale propulsore la combustione era continua. Quindi, il bruciatore poteva essere configurato in modo tale da avere una combustione ottimale minimizzando l'inquinamento atmosferico grazie alle basse emissioni di monossido di carbonio, di ossidi di azoto e di idrocarburi incombusti negli scarichi.\nLe automobili a vapore moderne.\nDopo essere scomparse dal mercato per decenni, le automobili con questo tipo di trazione sono ricomparse, nello stadio di prototipo, nella seconda met\u00e0 del XX secolo. Il motore a vapore, infatti, se prodotto con tecnologie moderne, presenta molte caratteristiche che potrebbero renderlo valido come sistema di propulsione alternativa.\nGli avanzamenti tecnologici.\nLa novit\u00e0 principale dei motori a vapore contemporanei, rispetto a quelli dell'inizio del XX secolo, \u00e8 quella della riduzione del peso dei componenti che costituiscono il sistema di propulsione. Grazie al progresso tecnologico, \u00e8 stato infatti possibile rendere modeste le dimensioni del generatore di vapore e del condensatore. Ci\u00f2 \u00e8 stato ottenuto riducendo drasticamente la massa del fluido di lavoro (l'acqua), aumentando la superficie di scambio termico e migliorando l'efficienza del generatore. Le strumentazioni moderne rendono agevole la possibilit\u00e0 di regolare la combustione e l'alimentazione dell'acqua. Di conseguenza, \u00e8 possibile ottenere del vapore in condizioni operative molto accurate (in altri termini, lo si pu\u00f2 ottenere ad una temperatura e ad una pressione molto precise). Sistemi di rilevamento strumentale possono anche rendere veloce l'adattamento dei parametri operativi a quelli ottimali, che sono legati, tra l'altro, anche alle condizioni di guida. Con l'avanzamento della tecnologia, questo tipo di propulsore non \u00e8 pi\u00f9 affetto dal problema del tempo necessario per l'avvio, che \u00e8 infatti diventato di pochi secondi.\nIl motore a vapore \u00e8 tecnicamente molto pi\u00f9 svincolato dalle caratteristiche del combustibile usato di quanto lo sia quello a combustione interna. La combustione continua (non \"a scoppi\"), controllata strumentalmente e condotta in maniera ottimale, oltre a ridurre al minimo l'inquinamento, permette anche l'uso di vari combustibili ecocompatibili con le vigenti norme antinquinamento (ad esempio, oli vegetali grezzi, alcoli, ecc.). In aggiunta, rispetto a quelli a combustione interna, i motori a vapore forniscono un rendimento superiore e non necessitano, come gi\u00e0 accennato, di una trasmissione complessa. Quando l'auto \u00e8 ferma, ad esempio ad un semaforo, la caldaia funziona in modalit\u00e0 \"stand-by\" (ovvero nelle condizione di mantenimento di temperatura e pressione del vapore) ed il motore \u00e8 fermo; per tale motivo il propulsore, a differenza del motore a combustione interna, consuma pochissima energia e non produce rumore.\nDi fatto, nei moderni motori a vapore, non esiste pi\u00f9 una \"caldaia\" nel senso comune del termine: il generatore di vapore consiste in una serie di evaporatori che sono costituiti da fasci di tubi molto sottili, oppure da altri dispositivi ad elevatissima superficie di scambio che contengono pochissima acqua. L'acqua ed il vapore sono contenuti in un circuito ermeticamente sigillato e quindi non \u00e8 necessario il bench\u00e9 minimo rabbocco di fluido di lavoro. Come per tutti i circuiti chiusi, il fluido utilizzato \u00e8 un prodotto tecnico puro, e pur trattandosi di acqua, questa non \u00e8 acqua comune, \u00e8 infatti depurata, demineralizzata e degasata.\nVisto che nei motori a vapore moderni si \u00e8 fatto largo uso di materiali speciali, viene reso inutile l'uso di lubrificanti convenzionali ricavati dal petrolio. La loro funzione lubrificante \u00e8 infatti svolta in modo eccellente dal fluido di lavoro stesso, sia sotto forma di acqua sia sotto forma di vapore. Nel motore a vapore, l'olio minerale di lubrificazione \u00e8 stato in passato il principale motivo di danni, inaffidabilit\u00e0 e malfunzionamenti. Esso, infatti, dopo essersi emulsionato con l'acqua e col vapore, veniva a contatto con le superfici roventi e si carbonizzava rapidamente. I residui carboniosi e le emulsioni gelatinose depositati sulle superfici di scambio danneggiavano la trasmissione del calore, ed otturavano i tubi del condensatore, costringendo a continui ed onerosi interventi di manutenzione, rendendo in ultima analisi la gestione costosa ed inaffidabile.\nI prototipi prodotti.\nIn seguito alla crisi energetica del 1973 la Saab mise a punto un progetto - iniziato l'anno successivo sotto la guida di Ove Platell - che fu finalizzato alla realizzazione un'auto a vapore. Fu costruito un prototipo che possedeva una caldaia costituita da un circuito multi-parallelo di tubi sottili aventi un diametro interno di circa un millimetro. Questo generatore di vapore produceva una potenza di 250\u00a0hp ed aveva le dimensioni di una batteria per automobili. Per poter permettere al prototipo un avvio immediato, venne previsto un sistema propulsivo ausiliario ad aria compressa. Il motore a vapore di questo veicolo era dotato di nove cilindri. \nTra il 1973 ed il 1974 il designer inglese Peter Pellandine produsse in Australia - con marchio Pellandini Cars - la sua prima vettura a vapore. Il progetto era frutto di un contratto con il governo dell'Australia Meridionale. Il telaio e la monoscocca del veicolo erano in fibra di vetro, mentre la meccanica era basata su quella della Morris 1100 e della Mini. Nel 1977 Pellandine, dopo essere tornato in patria, costru\u00ec una seconda vettura a vapore, la \"Pelland Mark II Steam Car\", questa volta con marchio Pelland Engineering. Il motore di quest'ultimo prototipo, che aveva configurazione a W, era a tre cilindri a doppia azione.\nNegli anni novanta del XX secolo, una consociata del gruppo Volkswagen operante nel settore di ricerca e sviluppo, la Enginion AG, progett\u00f2 e realizz\u00f2 un motore a vapore chiamato \"ZEE\" (acronimo di \"Zero Emissions Engine\", ovvero \"motore a zero emissioni\"), che produceva 220\u00a0hp di potenza. Questo propulsore erogava vapore quasi istantaneamente senza l'utilizzo di fiamma libera e non aveva bisogno di oli lubrificanti, dato che per questo scopo era utilizzato il vapore stesso. Le camicie dei cilindri erano realizzate in materiale ceramico. Questo propulsore era inoltre caratterizzato da emissioni inquinanti molto basse e da un rendimento superiore a quello dei comuni motori a combustione interna. Comunque, la Enginion AG si rese conto che il mercato non era pronto per le auto a vapore, e prefer\u00ec procedere allo sviluppo del motore \"Steamcell\", ovvero di un generatore di energia e di calore (cogenerazione) basato su un principio analogo. Infatti, la compagnia non riusc\u00ec a convincere nessuna azienda a produrre in serie il proprio motore a vapore.\nAll'inizio del XXI secolo, Harry Schoell ha realizzato in via sperimentale il motore vapore Cyclone. Questo propulsore, che \u00e8 in grado di partire da freddo in una decina di secondi e di entrare a regime in circa un minuto, \u00e8 caratterizzato da emissioni inquinanti particolarmente basse. Il motore Cyclone, che \u00e8 stato prodotto in seno alla \"Cyclone Power Technologies\", ha un rendimento del 46% e possiede una camera di combustione centrifuga, da cui il nome.\nIl 25 agosto 2009 la \"British Steam Car Challenge\" batt\u00e9 il record di velocit\u00e0 terrestre valido per i veicoli a vapore. Questo primato resisteva dal 1906 quando fu registrato, come gi\u00e0 accennato, dalla Stanley Rocket. Il nuovo record, che fu di 225,055\u00a0km/h, venne realizzato alla Edwards Air Force Base, nel deserto del Mojave, in California. La vettura fu guidata da Charles Burnett III. Dato che questi primati di velocit\u00e0 terrestre sono basati sulla media di due passaggi percorsi in direzioni opposte in un periodo di tempo di un'ora, la velocit\u00e0 massima raggiunta e registrata nel record citato fu ottenuta considerando i 219,037\u00a0km/h del primo passaggio ed i 243,148\u00a0km/h del secondo. Il giorno stesso, il record fu confermato dalla FIA. Il giorno successivo, Don Wales, nipote di Malcolm Campbell, fece un nuovo tentativo con la stessa vettura raggiungendo una velocit\u00e0 media record di 238,679\u00a0km/h. Il primato fu battuto nuovamente percorrendo due partenze consecutive calcolate, questa volta, sulla distanza di un chilometro. Anche questo record fu registrato dalla FIA."}
{"id": "3174231", "revid": "126257", "url": "https://it.wikipedia.org/wiki?curid=3174231", "title": "Autovettura a vapore", "text": ""}
{"id": "3174232", "revid": "119673724", "url": "https://it.wikipedia.org/wiki?curid=3174232", "title": "Hannelore Anke", "text": "Biografia.\nPartecip\u00f2 alle varie competizioni in rappresentanza della Repubblica Democratica Tedesca. Ai Giochi della XXI Olimpiade vinse una medaglia d'oro ai 100m rana con il tempo di 1:11.16, mentre manc\u00f2 il podio arrivando quarta ai 200m rana. Nella stessa manifestazione vinse un altro oro ai 4x100m misti in compagnia di Ulrike Richter, Andrea Pollack e Kornelia Ender con un tempo di 4:07.95. Solo in seguito si scopr\u00ec, grazie alla confessione del loro allenatore, Rolf Glaeser, che la squadra aveva preso delle sostanze proibite per migliorare le prestazioni.\nAi campionati mondiali di nuoto 1973 ottenne una medaglia d'argento ai 200m rana con 2:40.49, meglio di lei la connazionale Renate Vogel.\nAi campionati mondiali di nuoto 1975 vinse:"}
{"id": "3174236", "revid": "126257", "url": "https://it.wikipedia.org/wiki?curid=3174236", "title": "Auto a vapore", "text": ""}
{"id": "3174240", "revid": "81937052", "url": "https://it.wikipedia.org/wiki?curid=3174240", "title": "Ziracco", "text": ""}
{"id": "3174247", "revid": "36426", "url": "https://it.wikipedia.org/wiki?curid=3174247", "title": "Pancole", "text": "Con Pancole si possono indicare diversi toponimi italiani."}
{"id": "3174253", "revid": "287204", "url": "https://it.wikipedia.org/wiki?curid=3174253", "title": "Claude Favre de Vaugelas", "text": "Biografia.\nSecondo figlio di Antoine Favre, presidente del senato della Savoia a Chamb\u00e9ry e barone di P\u00e9rouges, Vaugelas nacque a Clos Vaugelas nella parrocchia di Meximieux nella Bresse, che faceva parte all'epoca del ducato di Savoia. Nel 1624, alla morte di suo padre ottenne il titolo di barone di P\u00e9rouges che port\u00f2 per lungo tempo e che poi alien\u00f2. Godeva di una pensione di duemila lire, che suo padre, nel 1619 gli aveva fatto ottenere da Luigi XIII; ma questa pensione, del resto pagata discontinuamente, che formava quasi per intero il suo reddito, fu soppressa pi\u00f9 tardi da Richelieu.\nSi trasfer\u00ec ancora fanciullo a Parigi e fece parte della corte, in qualit\u00e0 di gentiluomo, del fratello di Luigi XIII, Gastone d\u2019Orl\u00e9ans, di cui divenne in seguito uno dei ciambellani. Siccome il principe non aveva l'abitudine di pagare con puntualit\u00e0 i suoi domestici, Vaugelas, che doveva accompagnarlo nei suoi frequenti viaggi fuori dal regno, non tard\u00f2 a contrarre debiti che pesarono su tutta la sua vita. Poich\u00e9 parlava italiano e spagnolo lavor\u00f2 anche come interprete alla corte di Luigi XIII.\nEssendo stato da giovane uno degli assidui ospiti della \"Accademia florimontana\" ad Annecy, dove si erano stabiliti per le sue cure e quelle di suo padre, vi conobbe Francesco di Sales e Honor\u00e9 d'Urf\u00e9, prendendo cos\u00ec interesse per lo studio e la dotta conversazione.\nSerio, preciso e riflessivo, acquist\u00f2 ben presto la reputazione di un uomo che conosceva a fondo tutte le regole della lingua francese che parlava perfettamente. Non ci fu bisogno d'altro per farlo scegliere, sebbene egli non avesse ancora scritto nessuna opera, come uno dei membri della Acad\u00e9mie fran\u00e7aise, alla fine del 1634. Egli fu molto utile per la composizione del \"Dizionario dell'Accademia francese\", cui dedic\u00f2 quindici anni, partecipando alla redazione delle parole che cominciavano dalla lettera \"A\" alla \"I\".\nVaugelas, che aveva fatto per lungo tempo, come rifer\u00ec il letterato Paul Pellisson (1624-1693), che aveva partecipato anche lui ai lavori per il \"Dizionario\", molte belle e curiose osservazioni sulla lingua, le offr\u00ec agli accademici che le accettarono e che ordinarono che egli ne parlasse con Chapelain, e che tutti e due redigessero delle memorie sul progetto e sulla conduzione di questo lavoro.\nEntr\u00f2 cos\u00ec nelle grazie di Richelieu che permise che la sua pensione fosse reintrodotta. Siccome egli lo ringraziava per questo favore, il cardinale gli disse: \u00abEbbene cos\u00ec non dimenticherete d'inserire nel dizionario la parola \"pensione\".\u00bb Al che Vaugelas rispose: \u00abNo, monsignore, e meno ancora quella di \"riconoscenza\"\u00bb\nIl suo compito per la stesura del \"Dizionario\" consisteva nell'ordinare le schede dei termini che poi sottoponeva ai suoi colleghi: seguiva una discussione nelle assemblee ordinarie alle quali si aggiunse, per procedere pi\u00f9 velocemente, una riunione speciale che si teneva il mercoled\u00ec in due uffici separati. Vaugelas aveva un ruolo predominante in queste discussioni, annotando i punti contestati e deliberando le ricerche necessarie per chiarirli. Ma le interminabili discussioni alle quali dava luogo ogni termine, gli scrupoli di Vaugelas e il suo estremo purismo, come le sue fissazioni, non erano di natura tale da accelerare il lavoro. Egli aveva tanto grande stima degli scritti di Coeffeteau che avrebbe voluto che nel \"Dizionario\" rientrassero tutte le espressioni usate da quell'autore.\nFu soltanto nel 1647 che Vaugelas pubblic\u00f2 la sua opera pi\u00f9 importante intitolata \"Remarques sur la langue fran\u00e7aise, utiles \u00e0 ceux qui veulent bien parler et bien \u00e9crire\" (\"Note sulla lingua francese utili a coloro che vogliono ben parlare e ben scrivere\") dove egli cercava di definire e codificare il buon uso della lingua francese ispirandosi alla lingua parlata alla corte del re, seguendo la linea di Malherbe. Questo raffinato grammatico, che polemizz\u00f2 con il grammatico Gilles M\u00e9nage riguardo alle sue \"Observations sur la langue fran\u00e7aise\" (1650) non pot\u00e9 mai arrivare a pubblicare prima di morire un secondo volume di cui stava preparando il materiale. Lavor\u00f2 per trent'anni a una traduzione di Quinto Curzio Rufo, che cambiava e correggeva incessantemente e che ebbe il coraggio di riscrivere da capo come dichiar\u00f2 lui stesso quando una traduzione di Perrot d\u2019Ablancourt che nel frattempo era stata pubblicata, gli chiar\u00ec i difetti della sua.\nFrequent\u00f2 con assiduit\u00e0 l'h\u00f4tel de Rambouillet, la residenza dove Vaugelas raccoglieva e annotava il modo di parlare della buona societ\u00e0. Verso la fine della sua vita divenne precettore dei figli del principe Luigi Tommaso di Savoia Carignano.\nAveva anche un appartamento nell'h\u00f4tel di Soissons, ma malgrado questi privilegi e il ristabilimento della pensione, sempre pagata discontinuamente, non pot\u00e9 mai sottrarsi ai disagi economici.\nLa sua vecchiaia fu segnata da grandi sofferenze. Dopo essere stato, nel mese di febbraio del 1650 afflitto gravemente da una infiammazione allo stomaco che lo tormentava da molti anni, egli si sent\u00ec all'improvviso sollevato e credendosi guarito volle passeggiare nel giardino dell'hotel di Soissons. L'indomani mattina il suo male lo riprese con maggiore virulenza. Vaugelas aveva due valletti, ma, essendone uscito uno, egli mand\u00f2 l'altro a cercare aiuto. Mentre questo accadeva, ritorn\u00f2 il primo che trov\u00f2 il suo padrone che vomitava sangue. \u00abChe succede?\u00bb domand\u00f2 il valletto disperato. \u00abVedi, amico mio - rispose Vaugelas con la flemma di un grammatico che dimostra una regola - tu vedi che poca cosa sia un uomo.\u00bb\nQueste furono le sue ultime parole. Dopo la sua morte non si trovarono denari sufficienti per pagare i suoi creditori che furono rimborsati con quel che rimaneva dei suoi scritti, le note del \"Dizionario\" che l'Accademia pot\u00e9 a fatica ricuperare in forza di una sentenza del tribunale Ch\u00e2telet di Parigi datata 17 maggio 1651.\nVaugelas, scrisse Pellisson, \u00abera un uomo gradevole, ben fatto di corpo e di spirito, alto di statura; aveva gli occhi e i capelli neri, il viso pieno e colorito. Era molto devoto, educato e rispettoso fino all'eccesso, in modo particolare verso le signore. Temeva sempre di offendere qualcuno, e spesso non osava per questo motivo prendere parte discussioni che potessero metterlo in contrasto con qualcuno\u00bb. Il suo carattere come le sue doti gli avevano procurato molti amici, fra i quali Faret, de Chaudebonne, Voiture, Chapelain et Conrart.\nLe sue opere non sono numerose. Secondo Pellisson egli aveva scritto qualche poesia in italiano molto apprezzata ed anche in francese ma solo in modo estemporaneo. L'influenza e l'autorit\u00e0 delle sue \"Note\" furono considerevoli e autorevoli per molto tempo. Sua principale regola \u00e8 l'uso, inteso e ristretto a certi limiti; egli distingue l'uso nella corte e nel gran mondo e l'uso del popolino, e dimostra nelle esclusioni che egli emette verso certe parole una delicatezza tale che molti lo hanno accusato d'esagerazione e di bizzarria. Vaugelas ebbe tuttavia pi\u00f9 di un avversario: La Mothe Le Vayer e Scipion Dupleix scrissero contro la sua opera; Gilles M\u00e9nage attacc\u00f2 le sue etimologie.\nI materiali approntati da Vaugelas per un secondo tomo andarono perduti nel pignoramento delle sue carte: l'avvocato Louis-Augustin Alemand di Grenoble decise per\u00f2 di pubblicare nel 1690 le \"Nouvelles remarques de M. de Vaugelas sur la langue fran\u00e7oise\" (Paris, G. Desprez, 1690) (Nuove note del Sig. Vaugelas sulla lingua francese), che sembravano essere originali ma si rivelarono delle annotazioni marginali su termini e frasi antiquate e che lo stesso autore aveva messo da parte.\nLe \"Note\" hanno avuto molte ristampe fra le quali quella del 1701 con le \"Osservazioni dell'Acad\u00e9mie fran\u00e7aise\" e quella del 1738, con delle annotazioni di Olivier Patru e di Thomas Corneille. Vaugelas avrebbe voluto fare della sua traduzione di Quinto Curzo un esempio di supporto alle sue Note per indicare il modello che aveva generato le regole: questo spiega il tempo enorme che vi aveva dedicato e l'importanza che vi attribuiva. Questa traduzione apparve per la prima volta nel 1657, a cura di Conrart e di Chapelain, che si trovarono a scegliere tra le cinque o sei differenti versioni che Vaugelas aveva lasciato. La seconda edizione fu simile alla prima; in seguito fu ritrovata una nuova copia che serv\u00ec a Guy Patin a pubblicare una terza edizione migliore delle precedenti e che fu considerata da allora l'edizione definitiva."}
{"id": "3174255", "revid": "110157", "url": "https://it.wikipedia.org/wiki?curid=3174255", "title": "Capilla del Obispo", "text": "La Capilla del Obispo, nome ufficiale \"Capilla de santa Mar\u00eda y san Juan Letr\u00e1n\" (Cappella di Santa Maria e San Giovanni in Laterano) \u00e8 un edificio religioso del secolo XVI, che si trova a Madrid, capitale della Spagna. \nInteressante per lo stile architettonico \u2013 di transizione tra lo stile gotico, evidente nella pianta e nella struttura, e quello rinascimentale, evidente nella facciata meridionale e nelle decorazioni degli interni \u2013l'edificio \u00e8 stato dichiarato monumento nazionale nel 1931.\nSede.\nLa \"Capilla del Obispo\" appartiene alla parrocchia di S. Andrea costituita da tre differenti edifici: \nIl monumento occupa quasi un intero isolato, ed \u00e8 delimitato dalle piazze de \"los Carros y de san Andr\u00e9s\" (a sud), \"Costanilla de san Pedro\" (a est), \"Costanilla de san Andr\u00e9s\" (a ovest) e \"Plaza de la Paja\" (a nord). Fino a un recente passato i tre edifici erano separati; un restauro quarantennale, finanziato dalla Comunit\u00e0 di Madrid, e terminato nel giugno 2010, ha ripristinato fra l'altro il collegamento fra le tre strutture.\nStoria.\nLa \"Capilla del Obispo\" fu edificata tra il 1520 e il 1535 sul sito di una primitiva cappella, risalente all'epoca di Alfonso VIII di Castiglia, per ospitare le spoglie di Sant'Isidoro l'Agricoltore. Promotore dell'iniziativa fu Francisco de Vargas, presso la cui famiglia, uno dei pi\u00f9 importanti a Madrid durante il medioevo, nel XII secolo aveva lavorato il santo; tuttavia il completamento dell'opera avvenne grazie al figlio Gutierre de Vargas y Carvajal (1506 - 1559), vescovo di Plasencia dal 1524 al 1559, al quale si devono le fondamenta della \"Capilla\" e le sontuose decorazioni dell'interno. In suo onore l'edificio divenne popolarmente noto col nome di \"Capilla del Obispo\" (Cappella del Vescovo), nonostante la dedica ufficiale alla Madonna e a San Giovanni in Laterano."}
{"id": "3174256", "revid": "404338", "url": "https://it.wikipedia.org/wiki?curid=3174256", "title": "Ascelle", "text": ""}
{"id": "3174257", "revid": "196390", "url": "https://it.wikipedia.org/wiki?curid=3174257", "title": "Sottocutanei", "text": ""}
{"id": "3174259", "revid": "339392", "url": "https://it.wikipedia.org/wiki?curid=3174259", "title": "Mielinica", "text": ""}
{"id": "3174260", "revid": "1418004", "url": "https://it.wikipedia.org/wiki?curid=3174260", "title": "Bollinger Everyman Wodehouse Prize", "text": "Il Bollinger Everyman Wodehouse Prize \u00e8 un premio letterario britannico assegnato annualmente dal 2000 ad opere di letteratura umoristica, intitolato in onore di P. G. Wodehouse e sponsorizzato dall'azienda vinicola Champagne Bollinger e dalla casa editrice Everyman.\nIl vincitore \u00e8 annunciato nel mese di maggio durante l'Hay Literary Festival, riceve una cassa di champagne Bollinger e l'edizione Everyman delle opere di Wodehouse. A un esemplare di Gloucestershire Old Spot, la razza locale di maiale, viene dato come nome il titolo del romanzo vincitore.\nAlbo d'oro.\nI vincitori sono indicati in grassetto. A seguire i finalisti."}
{"id": "3174261", "revid": "729019", "url": "https://it.wikipedia.org/wiki?curid=3174261", "title": "I Luv Money Records", "text": "I Luv Money Records \u00e8 una etichetta discografica tedesca specializzata nel genere hip hop fondata nel 2001.\nStoria.\nIl primo tape fu quello di Bushido, \"King of KingZ\" nel 2001. Nello stesso anno furono pubblicati i tape di D-Bo (\"Deutscha Playa\") e di King Orgasmus (\"Tag der Abrechnung\") come anche la prima raccolta di sample \"I Luv Money Sampler\". Un anno dopo pubblic\u00f2 Kaisa il suo primo album solista \"Hassmonsta\", seguito da quello di \"King Orgasmus\" (che poco dopo pubblic\u00f2 a sua volta l'album in collaborazione insieme a Bass Sultan Hengzt, \"Berlin Bleibt Hart\").\nNel 2002 abbandonarono l'etichetta \"Bushido, D-Bo e Kaisa\".\nNel 2004 abbandon\u00f2 anche \"Bass Sultan Hengzt\" per andare sotto contratto nella nuova etichetta di \"Bushido\", ersguterjunge. Col passare del tempo furono presi altri rapper sotto contratto nella Label \"I Luv Money Records\", tra cui il pi\u00f9 noto fu il rapper tedesco Godsilla.\nDopo tante pubblicazioni, nel 2009 abbandon\u00f2 l'etichetta anche \"Godsilla\" continuando a pubblicare tuttavia altri 2 dischi (Silla Instinkt nel 2011 e Monsterbox nel 2012)."}
{"id": "3174262", "revid": "404338", "url": "https://it.wikipedia.org/wiki?curid=3174262", "title": "Patognomia", "text": ""}
{"id": "3174263", "revid": "404338", "url": "https://it.wikipedia.org/wiki?curid=3174263", "title": "Patognomonici", "text": ""}
{"id": "3174265", "revid": "287204", "url": "https://it.wikipedia.org/wiki?curid=3174265", "title": "16869 Ko\u0161in\u00e1r", "text": "16869 Ko\u0161in\u00e1r \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,2237441\u00a0UA e da un'eccentricit\u00e0 di 0,1153289, inclinata di 4,24236\u00b0 rispetto all'eclittica."}
{"id": "3174266", "revid": "486946", "url": "https://it.wikipedia.org/wiki?curid=3174266", "title": "Capilla del Obispo de Plasencia", "text": ""}
{"id": "3174269", "revid": "287204", "url": "https://it.wikipedia.org/wiki?curid=3174269", "title": "16869 Kosinar", "text": ""}
{"id": "3174270", "revid": "2073370", "url": "https://it.wikipedia.org/wiki?curid=3174270", "title": "Andr\u00e9 Bessette", "text": "Biografia.\nNato da una modesta e numerosa famiglia (ottavo di dodici fratelli), rimase presto orfano e venne affidato alle cure di una zia. Lavor\u00f2 come operaio tessile in Canada e Stati Uniti nonostante la salute cagionevole (soffriva di disturbi gastrici).\nIl 27 dicembre 1870, all'et\u00e0 di venticinque anni, entr\u00f2 come religioso laico nella Congregazione di Santa Croce: venne assegnato all'ufficio di portinaio del collegio di Notre-Dame a Montr\u00e9al. In quanto portiere, ebbe modo di accogliere e consigliare i poveri che si rivolgevano al convento.\nEbbe fama di guaritore. Migliaia di pellegrini si rivolgevano a lui ed egli li raccomandava per la guarigione all'intercessione di San Giuseppe, di cui era particolarmente devoto. Con i ricavi del suo lavoro di barbiere contribu\u00ec alla costruzione di una piccola cappella in onore a San Giuseppe, da cui sarebbe nata la Basilica di San Giuseppe a Montr\u00e9al. Ebbe appena il tempo di veder posta la statua di San Giuseppe nella chiesa prima di morire, all'et\u00e0 di 91 anni. \nAl suo funerale parteciparono un milione di persone, molte delle quali lo avevano conosciuto in vita e si erano rivolte a lui per la guarigione. Le sue spoglie riposano nell'Oratorio di San Giuseppe a Montr\u00e9al e il suo cuore \u00e8 stato posto in un reliquiario. \nBeatificato da papa Giovanni Paolo II nel 1982 in seguito alla guarigione di un malato di cancro, papa Benedetto XVI lo ha proclamato santo il 17 ottobre 2010. Fu il primo santo riconosciuto della Congregazione di Santa Croce. La sua ricorrenza cade il 6 gennaio, giorno della sua nascita al cielo. "}
{"id": "3174271", "revid": "287204", "url": "https://it.wikipedia.org/wiki?curid=3174271", "title": "20180 Annakol\u00e9ny", "text": "20180 Annakol\u00e9ny \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 2,4837315\u00a0UA e da un'eccentricit\u00e0 di 0,1209568, inclinata di 12,87074\u00b0 rispetto all'eclittica."}
{"id": "3174272", "revid": "287204", "url": "https://it.wikipedia.org/wiki?curid=3174272", "title": "20180 Annakoleny", "text": ""}
{"id": "3174273", "revid": "287204", "url": "https://it.wikipedia.org/wiki?curid=3174273", "title": "22429 Jura\u0161ek", "text": "22429 Jura\u0161ek \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 2,6737733\u00a0UA e da un'eccentricit\u00e0 di 0,0669191, inclinata di 22,80683\u00b0 rispetto all'eclittica."}
{"id": "3174274", "revid": "287204", "url": "https://it.wikipedia.org/wiki?curid=3174274", "title": "22429 Jurasek", "text": ""}
{"id": "3174276", "revid": "31886", "url": "https://it.wikipedia.org/wiki?curid=3174276", "title": "Gutierre de Vargas y Carvajal", "text": "Biografia.\nFiglio secondogenito di don Francisco de Vargas, un potente aristocratico nella corte di Filippo II, e destinato alla carriera ecclesiastica fin dalla nascita, grazie all'influenza del padre fu nominato vescovo di Plasencia all'et\u00e0 di soli 18 anni. Fu un tipico uomo del rinascimento, attratto pi\u00f9 dalla vita mondana e da quella militare che non dalla vita religiosa. Ebbe grandi interessi artistici e intellettuali; finanzi\u00f2 artisti organizz\u00f2 spedizione nel Nuovo Mondo. \u00c8 ricordato per aver portato a compimento la \"Capilla de santa Mar\u00eda y san Juan Letr\u00e1n\" (Cappella di S. Maria e S. Giovanni in Laterano) di Madrid, la cui costruzione era stata progettata nel 1504 da suo padre, Francisco de Vargas, orgoglioso del fatto che nella sua famiglia nel XII secolo aveva lavorato Sant'Isidoro l'Agricoltore patrono di Madrid. Gutierre pose le fondamenta e abbell\u00ec l'interno con pregevoli opere d'arte, tanto che la \"Capilla\" \u00e8 chiamata popolarmente in suo onore \u00ab\"Capilla del Obispo\"\u00bb (Cappella del Vescovo).\nInviato da Carlo V al Concilio di Trento nel 1551, i frequenti contatti con i Gesuiti e la lettura degli \"Esercizi spirituali\" di Ignazio di Loyola gli fecero cambiare completamente la sua condotta di vita. Ammalato di gotta mor\u00ec a Jaraicejo, ma il suo corpo venne trasferito a Madrid per essere sepolto nella cappella che porta il suo nome."}
{"id": "3174277", "revid": "31886", "url": "https://it.wikipedia.org/wiki?curid=3174277", "title": "Rolf Kanies", "text": "Biografia.\nDopo gli studi alla Westf\u00e4lische Schauspielschule Bochum e alla Universit\u00e4t der K\u00fcnste (UdK) Berlin, inizi\u00f2 la sua carriera nel 1981, sul palcoscenico dell'Hebbel-Theater di Berlino. Negli anni seguenti si esib\u00ec nei pi\u00f9 importanti teatri di lingua tedesca in Germania, Austria e Svizzera. Nel 1989 partecip\u00f2 al Garsington Opera Festival di Oxford, nel ruolo di Bassa Selim in \"Il ratto dal serraglio\" di Mozart, con allo stesso tempo il compito di insegnare tedesco agli altri cantanti di fama mondiale.\nRolf Kanies ha interpretato molti personaggi skakespeariani tra i pi\u00f9 noti, come Amleto nella tragedia omonima \"Amleto\", Romeo e Mercuzio in \"Romeo e Giulietta\", Macbeth nella tragedia omonima \"Macbeth\", Teseo e Oberon in \"Sogno di una notte di mezza estate\", Sir Toby ne \"La dodicesima notte\", Dromio di Efeso, servo di Antifolo, ne \"La commedia degli errori\" e Lucio in \"Misura per misura\". Inoltre tra i suoi ruoli pi\u00f9 importanti vi furono Fausto, Oreste (\"Iphigenia\") e Biff Loman (\"Morte di un commesso viaggiatore\").\n\u00c8 stato anche protagonista di numerosi musical.\nNel 1994 gli \u00e8 stato conferito un premio al migliore attore teatrale della regione tedesca Renania Settentrionale-Vestfalia.\nNel 1997, dopo quasi 20 anni trascorsi sul palcoscenico, Rolf esordisce sul piccolo schermo nel film televisivo \"Dunkle Tage\" (\"Giorni bui\") di Margarethe von Trotta e nella serie tedesca \"Tatort\" (\"Luogo del delitto\"). Ma \u00e8 con il ruolo da protagonista di Reginald. J. Priest nella serie canadese-americana \"Lexx\" (2000-2002) e di Adolf Hitler nella produzione USA \"Joe and Max\" (regia di Steve James, 2002) che sale agli onori della cronaca internazionale.\nNegli ultimi 15 anni Rolf ha partecipato a innumerevoli fiction, film e serie televisive tedeschi.\nI suoi ultimi e pi\u00f9 importanti film cinematografici internazionali sono \"La caduta\" (2004), film storico sugli ultimi giorni di Hitler, candidato al premio Oscar come miglior film straniero, con la regia di Oliver Hirschbiegel, affermato regista tedesco che ha diretto numerosi episodi per la serie di successo \"Il commissario Rex\" (della quale anche Rolf faceva parte nel ruolo del Dottore Ballack), in cui interpreta il generale Hans Krebs, \"The Konclave\" (2005) di Christoph Schrewe, in cui interpreta cardinale Bessarione, \"Una donna a Berlino\", uscito nel 2008, regia di Max F\u00e4rberb\u00f6ck, che ha vinto nel 2009 il \"Best International Feature Award\" al Santa Barbara International Film Festival, in cui interpreta il veterano della seconda guerra mondiale Friedrich Hoch, Killer Bees - Api assassine di Michael Karen (2008) nel ruolo del dottor Alvarez, \"La contessa\" di Julie Delpy (2009) nel ruolo del conte Krajevo, \"Blissestrasse\" di Paul Donovan (2009), nel ruolo di Anton.\nNel 2010 gira a Berlino e in Kenya per la televisione tedesca la fiction \"Familiengeheimnisse-Liebe, Schuld und Tod\", (\"Secreti di Familia- Amore, Colpa e Morte\"), accanto a Hardy Kr\u00fcger e Dennenesch Zoud\u00e9, per la regia di Carlo Rola.\nSul grande schermo fa la sua comparsa nel film \"Wunderkinder\" (\"Bambini Prodigi \"; Regia: Marcus O. Rosenm\u00fcller) come colonnello Tapilin, capo dei servizi sovietici del NKVD.\nIl 2011 lo vede impegnato in due produzioni della televisione tedesca ARD. Nel film TV \"Tre cuori in cucina\", diretto da Thomas Nennstiel, interpreta il ruolo del protagonista affiancato da Thekla Carola Wied.\nNel film storico \"Rommel\" (Regia: Niki Stein), invece \u00e8 Eberhard Finckh, il colonnello, che aveva partecipato al attentato contro Hitler.\nNel 2012 si reca in Tunisia per interpretare Califfo, padre di Sherazade (Vanessa Hessler), nella produzione RAI \"Le Mille e una Notte-Aladino e Sherazade\" del regista Marco Pontecorvo. Terminate le riprese, inizia a lavorare il film semi documentario \"George\", diretto dal regista Joachim Lang, che ripercorre la vita del`attore teatrale e cinematografico tedesco Heinrich George (1893-1946), interpretato da suo figlio G\u00f6tz George, nel quale Rolf rappresenta Ernst Stahl-Nachbaur, un collega di Heinrich."}
{"id": "3174278", "revid": "287204", "url": "https://it.wikipedia.org/wiki?curid=3174278", "title": "10107 Kenny", "text": "10107 Kenny \u00e8 un asteroide della fascia principale. Scoperto nel 1992, presenta un'orbita caratterizzata da un semiasse maggiore pari a 2,3335750\u00a0UA e da un'eccentricit\u00e0 di 0,2673797, inclinata di 22,62360\u00b0 rispetto all'eclittica."}
{"id": "3174279", "revid": "287204", "url": "https://it.wikipedia.org/wiki?curid=3174279", "title": "16578 Essjayess", "text": "16578 Essjayess \u00e8 un asteroide della fascia principale. Scoperto nel 1992, presenta un'orbita caratterizzata da un semiasse maggiore pari a 2,2644386\u00a0UA e da un'eccentricit\u00e0 di 0,1143032, inclinata di 24,71053\u00b0 rispetto all'eclittica."}
{"id": "3174280", "revid": "287204", "url": "https://it.wikipedia.org/wiki?curid=3174280", "title": "24734 Kareness", "text": "24734 Kareness \u00e8 un asteroide della fascia principale. Scoperto nel 1992, presenta un'orbita caratterizzata da un semiasse maggiore pari a 2,6692429\u00a0UA e da un'eccentricit\u00e0 di 0,1584224, inclinata di 11,95754\u00b0 rispetto all'eclittica."}
{"id": "3174281", "revid": "287204", "url": "https://it.wikipedia.org/wiki?curid=3174281", "title": "55815 Melindakim", "text": "55815 Melindakim \u00e8 un asteroide della fascia principale. Scoperto nel 1994, presenta un'orbita caratterizzata da un semiasse maggiore pari a 2,3823470\u00a0UA e da un'eccentricit\u00e0 di 0,2341766, inclinata di 24,70969\u00b0 rispetto all'eclittica."}
{"id": "3174282", "revid": "110157", "url": "https://it.wikipedia.org/wiki?curid=3174282", "title": "Twelve (fumetto)", "text": "Twelve \u00e8 un gruppo di personaggi dei fumetti creato da J. Michael Straczynski (testi) e Chris Weston (testi e disegni), pubblicato dalla Marvel Comics. \u00c8 apparso la prima volta in \"The Twelve\" n. 0 (febbraio 2008).\nProtagonisti del fumetto sono 12 supereroi della Timely Comics, realizzati durante la cosiddetta Golden Age: tutti i personaggi, poco utilizzati editorialmente (molti sono apparsi in una sola storia), vengono risvegliati dopo avere passato pi\u00f9 di 60 anni in ibernazione.\nTrama.\nBerlino, 1945: un gruppo di eroi in costume sta esplorando un bunker sotterraneo, ma viene intrappolato e posto in animazione sospesa da dei nazisti, con lo scopo di sottoporli a future sperimentazioni. Tuttavia un bombardamento far\u00e0 crollare il palazzo sovrastante, e i nazisti, unici testimoni dell'avvenuto, verranno giustiziati dai soldati russi. Dopo 63 anni, durante dei lavori edili, il bunker viene scoperto e \"I dodici\", come verranno chiamati, risvegliati e riportati a casa. Dopo lo shock iniziale, cercheranno di integrarsi in una societ\u00e0 molto differente da come l'avevano lasciata.\nPubblicazione.\nThe Twelve \u00e8 una miniserie a fumetti edita dalla Marvel Comics, realizzata da J. Michael Straczynski (testi) e Chris Weston (disegni).\n\u00c8 stata annunciata nel 2007, mentre il primo numero \u00e8 uscito nel marzo 2008. La pubblicazione \u00e8 stata interrotta dopo l'ottavo numero a causa dei sempre pi\u00f9 frequenti impegni di Straczynski come sceneggiatore cinematografico ed \u00e8 ripresa nel febbraio del 2012 con i numeri 9 e 10; gli ultimi due sono previsti rispettivamente per marzo e aprile dello stesso anno.\nIn Italia la Panini Comics ha pubblicato due volumi appartenenti alla collana 100% Marvel, che raccolgono i dodici volumi originali.\nThe Twelve: Spearhead.\nNel maggio 2010 \u00e8 uscita negli Stati Uniti una storia intitolata \"The Twelve: Spearhead\", prequel della vicenda, scritta e disegnata da Chris Weston. Vengono presentati i vari protagonisti, che interagiscono anche con personaggi come Nick Fury, Capitan America e la Torcia Umana. In Italia \u00e8 stata pubblicata nel secondo volume dedicato alla serie."}
{"id": "3174285", "revid": "287204", "url": "https://it.wikipedia.org/wiki?curid=3174285", "title": "58196 Ashleyess", "text": "58196 Ashleyess \u00e8 un asteroide della fascia principale. Scoperto nel 1992, presenta un'orbita caratterizzata da un semiasse maggiore pari a 2,5764656\u00a0UA e da un'eccentricit\u00e0 di 0,2642565, inclinata di 26,05995\u00b0 rispetto all'eclittica."}
{"id": "3174287", "revid": "17204", "url": "https://it.wikipedia.org/wiki?curid=3174287", "title": "Marvel Mystery", "text": ""}
{"id": "3174291", "revid": "329581", "url": "https://it.wikipedia.org/wiki?curid=3174291", "title": "10667 van Marxveldt", "text": "10667 van Marxveldt \u00e8 un asteroide della fascia principale. Scoperto nel 1975, presenta un'orbita caratterizzata da un semiasse maggiore pari a 1,9639243\u00a0UA e da un'eccentricit\u00e0 di 0,0878662, inclinata di 20,27755\u00b0 rispetto all'eclittica.\nL'asteroide \u00e8 dedicato alla scrittrice olandese Cissy van Marxveldt."}
{"id": "3174292", "revid": "287204", "url": "https://it.wikipedia.org/wiki?curid=3174292", "title": "Boris Andreevic Uspenskij", "text": ""}
{"id": "3174294", "revid": "92723", "url": "https://it.wikipedia.org/wiki?curid=3174294", "title": "Quod Siculis placuit, sola Sperlinga negavit", "text": "Quod Siculis placuit, sola Sperlinga negavit (in lingua italiana \"quello che fu stabilito dai siciliani, fu disatteso solo da Sperlinga\") \u00e8 un'espressione latina che si legge su un portale del castello di Sperlinga, incisa nel XVII secolo dal principe di Sperlinga Giovanni Natoli, ed usata spesso, anche al di fuori del suo contesto originario, per indicare un comportamento isolato che si discosta da quello condiviso da tutti gli altri.\nIl riferimento \u00e8 a un episodio della guerra del Vespro quando i siciliani si ribellarono alla dominazione angioina e decisero l'uccisione di tutti i francesi. Solamente a Sperlinga un gruppo di soldati angioini riusc\u00ec a resistere per lungo tempo, aiutato dai soccorsi della popolazione.\nGli storici considerarono non attendibile tale avvenimento, fino a che Michele Amari trov\u00f2 la relativa documentazione negli archivi di Napoli relativi al regno degli Aragonesi. Amari riusc\u00ec a trovare dei documenti che confermano la presenza di soldati angioini all'interno del castello di Sperlinga tanto che in un documento di Carlo d'Angi\u00f2, datato 27 settembre 1283, viene messo in evidenzia che i soldati angioini presenti al Castello di Sperlinga arrivarono sani e salvi fino in Calabria e vennero premiati con la concessione di alcuni poderetti.\nSi suppone che sia stato Giovanni Forti Natoli a fare incidere nella roccia, quando entr\u00f2 in possesso del Castello di Sperlinga, questa scritta postuma.\nUn accenno all'avvenimento lo si trova anche nella Gerusalemme conquistata del Tasso:\n\" o di Sperlingo, al fin pietoso a' Franchi, (...).\""}
{"id": "3174295", "revid": "155634", "url": "https://it.wikipedia.org/wiki?curid=3174295", "title": "Serie A1 1984-1985 (pallanuoto maschile)", "text": "La Serie A1 1984-85 \u00e8 stata la 66\u00aa edizione della massima serie del campionato italiano maschile di pallanuoto. La formula dei Play-off si assesta con una pi\u00f9 netta divisione tra i gironi A1 e A2, che diventano due categorie distinte, sebbene correlate. Le prime due classificate della Serie A2, infatti, accedono al primo turno dei Play-off scudetto.\nIl Circolo Nautico Posillipo conclude in testa la stagione regolare e si impone alla terza gara di finale nel derby partenopeo con la Canottieri, conquistando il suo primo titolo nazionale."}
{"id": "3174302", "revid": "228587", "url": "https://it.wikipedia.org/wiki?curid=3174302", "title": "Quinto Marcio Filippo (console 186 a.C.)", "text": "Fu console nel 186 e 169 a.C..\nBiografia.\nNel 188 a.C. fu eletto pretore ed ebbe in carico la provincia della Sicilia.\nNel 186 a.C. divenne console per la prima volta, insieme a Spurio Postumio Albino In quell'anno, il Senato romano, preoccupato per l'eccessiva diffusione del culto di Bacco, emise un senatoconsulto, noto come \"Senatus consultum de Bacchanalibus\", in cui conferiva ai due consoli eletti il compito di sciogliere il culto e provvedere alla distruzione dei templi con la confisca dei beni e l'arresto dei capi e la persecuzione degli adepti di Bacco. \nDopo aver portato a termine questo compito Quinto Marcio Filippo venne inviato in Liguria a combattere contro gli Apuani che si erano ribellati al potere di Roma. Questi inflissero una grave sconfitta al console ed alle sue legioni. Dopo averli attirati in una stretta gola della zona li attaccarono ed uccisero non meno di 4.000 legionari, tanto che il luogo del disastro fu successivamente chiamato \"Saltus Marcius\". Lo storico Lorenzo Marcuccetti ha individuato, quale luogo della battaglia, una localit\u00e0 nel comune di Stazzema, sovrastata da un colle che ancora oggi porta il nome di \"colle Marcio\" (confronta Lorenzo Marcuccetti, Saltus Marcius. La sconfitta di Roma contro la Nazione Ligure-Apuana, Petrartedizioni, Lucca 2002).\nNel 183 a.C., su richiesta del Senato, Marcio Filippo venne inviato come ambasciatore nel Regno di Macedonia presso Filippo V. Questa scelta del senato dipese probabilmente dal fatto che il padre di Marcio Filippo aveva gi\u00e0 avuto in passato dei buoni rapporti con Filippo V. Marcio ottenne un successo parziale in quanto riusc\u00ec a convincere Filippo V a ritirare le sue guarnigioni da alcune citt\u00e0 costiere della Tracia. Nel 182 a.C., al suo ritorno dalla Grecia, Marcio relazion\u00f2 il senato sulla situazione in Macedonia e Peloponneso indicando che secondo lui Filippo V, pur avendo apparentemente assecondato le richieste di Roma, in realt\u00e0 aveva mire espansive e appena possibile avrebbe fatto tutto quello che poteva contro Roma.\nNel 180 a.C. Marcio fu nominato sacrorum decemviro.\nTra la fine del 172 e l'inizio del 171 a.C., dopo la morte di Filippo V e l'ascesa al trono di Macedonia di Perseo, Marcio venne di nuovo inviato in Grecia alla testa di una delegazione composta, oltre che da lui, da Aulo Atilio Serrano e altri tre giovani romani. A Corcyra gli ambasciatori presero con loro 2000 soldati, si suddivisero i compiti e partirono per le rispettive destinazioni. Marcio e Serrano visitarono l'Epiro, l'Etolia e la Tessaglia incontrando i capi delle varie nazioni e ringraziandoli per il supporto fornito a Roma in occasione della guerra contro Filippo e Antioco. Successivamente incontrarono Perseo in una localit\u00e0 della Tessaglia presso il corso inferiore del fiume Peneo. I romani accusarono Perseo di aver violato l'accordo preesistente attaccando alcuni alleati di Roma nella regione. Perseo si difese sostenendo che le sue erano azioni di risposta ad aggressioni perpetrate da altri e concordando che avrebbe inviato dei propri inviati a Roma per spiegare al senato le sue posizioni. In conclusione si giunse ad una sorta di armistizio, che era ci\u00f2 che a Roma premeva di pi\u00f9 in quanto, in quel momento, diversamente da Perseo, non era pronta per una guerra. Dopo la fine dei colloqui la delegazione romana si rec\u00f2 in Beozia ove incontrarono i rappresentanti di alcune citt\u00e0 appartenenti alla Lega beotica fra cui Coronea e Tebe.\nMarcio e Atilio convinsero i delegati delle principali citt\u00e0 greche a denunciare l'alleanza con Perseo ottenendo di fatto la dissoluzione della Lega beotica. Dopo aver cos\u00ec completato la loro attivit\u00e0 in Grecia, Marcio e Atilio tornarono a Roma all'inizio dell'inverno.\nNel 169 a.C. Quinto Marcio Filippo fu eletto console per la seconda volta insieme a Gneo Servilio Cepione. Mentre il suo collega rest\u00f2 a Roma, Marcio venne inviato in Macedonia, dove era in corso la guerra contro Perseo, a rilevare il console Aulo Ostilio Mancino al comando delle truppe romane. All'inizio della primavera del 169 a.C., Marcio Filippo arriv\u00f2 a Brindisi con 5.000 uomini di rinforzi ed insieme al cugino Gaio Marcio Figulo, che era al comando della flotta, salparono per la Grecia. Il giorno successivo arrivarono a Corcira ed il giorno dopo ad Azio, nella regione della Acarnania. Il console sbarc\u00f2 ad Ambracia e procedette via terra verso la Tessaglia per incontrare Ostilio Mancino che era accampato presso Palaepharsalus. Dopo aver preso il comando delle truppe, Ostilio decise di lasciare la Tessaglia e puntare subito sulla Macedonia. Si mise quindi in marcia verso nord giungendo dopo circa dieci giorni nella regione montuosa della Perrebia, al confine fra Macedonia e Tessaglia, occupando le citt\u00e0 di Azorus e Doliche. Da qui decise di indirizzarsi verso le citt\u00e0 della costa dell'Egeo passando per la zona montuosa dell'Olimpo. Dopo alcuni giorni di arrampicata su un terreno ripido e accidentato, i soldati romani raggiunto il passo di Lapathus, trovano ad attenderli 12.000 soldati macedoni comandati dal generale Hippias, inviato da Perseo a difesa del territorio. I romani attaccarono per due giorni, ma il passo era molto stretto e la difesa era favorita. Marcio, resosi conto che da quella parte il passaggio avrebbe richiesto molto tempo, considerando anche il fatto che le sue riserve non potevano durare a lungo, decise di tentare il passaggio per una strada diversa e dopo quattro giorni di faticosa traversata raggiunsero la costa fra Heracleum e Libethrum."}
{"id": "3174307", "revid": "110157", "url": "https://it.wikipedia.org/wiki?curid=3174307", "title": "Barkenholm", "text": "Barkenholm \u00e8 un comune di 173 abitanti dello Schleswig-Holstein, in Germania.\nAppartiene al circondario (\"Kreis\") del Dithmarschen (targa HEI) ed \u00e8 parte della comunit\u00e0 amministrativa (\"Amt\") di Kirchspielslandgemeinden Eider."}
{"id": "3174310", "revid": "110157", "url": "https://it.wikipedia.org/wiki?curid=3174310", "title": "Bergew\u00f6hrden", "text": "Bergew\u00f6hrden \u00e8 un comune di 34 abitanti dello Schleswig-Holstein, in Germania.\nAppartiene al circondario (\"Kreis\") del Dithmarschen (targa HEI) ed \u00e8 parte della comunit\u00e0 amministrativa (\"Amt\") di Kirchspielslandgemeinden Eider."}
{"id": "3174311", "revid": "110157", "url": "https://it.wikipedia.org/wiki?curid=3174311", "title": "Dellstedt", "text": "Dellstedt \u00e8 un comune di 800 abitanti dello Schleswig-Holstein, in Germania.\nAppartiene al circondario (\"Kreis\") del Dithmarschen (targa HEI) ed \u00e8 parte della comunit\u00e0 amministrativa (\"Amt\") di Kirchspielslandgemeinden Eider."}
{"id": "3174312", "revid": "110157", "url": "https://it.wikipedia.org/wiki?curid=3174312", "title": "Delve", "text": "Delve \u00e8 un comune di 711 abitanti dello Schleswig-Holstein, in Germania.\nAppartiene al circondario (\"Kreis\") del Dithmarschen (targa HEI) ed \u00e8 parte della comunit\u00e0 amministrativa (\"Amt\") di Kirchspielslandgemeinden Eider."}
{"id": "3174313", "revid": "287204", "url": "https://it.wikipedia.org/wiki?curid=3174313", "title": "D\u00f6rpling", "text": "D\u00f6rpling \u00e8 un comune di 627 abitanti dello Schleswig-Holstein, in Germania.\nAppartiene al circondario (\"Kreis\") del Dithmarschen (targa HEI) ed \u00e8 parte della comunit\u00e0 amministrativa (\"Amt\") di Kirchspielslandgemeinden Eider."}
{"id": "3174314", "revid": "155634", "url": "https://it.wikipedia.org/wiki?curid=3174314", "title": "Serie A1 1985-1986 (pallanuoto maschile)", "text": "La Serie A1 1985-1986 \u00e8 stata la 67\u00aa edizione della massima divisione del campionato italiano maschile di pallanuoto. Le prime due classificate della Serie A2, Arenzano e Fiamme Oro accedono direttamente ai quarti dei Play-off, e avverr\u00e0 anche per le stagioni successive.\nIl Posillipo conclude nuovamente in testa la stagione regolare e, sconfiggendo in finale la rivelazione Pescara, si aggiudica il suo secondo scudetto consecutivo."}
{"id": "3174315", "revid": "287204", "url": "https://it.wikipedia.org/wiki?curid=3174315", "title": "Fedderingen", "text": "Fedderingen \u00e8 un comune di 282 abitanti della Schleswig-Holstein, in Germania.\nAppartiene al circondario (\"Kreis\") del Dithmarschen (targa HEI) ed \u00e8 parte della comunit\u00e0 amministrativa (\"Amt\") di Kirchspielslandgemeinden Eider."}
{"id": "3174316", "revid": "729019", "url": "https://it.wikipedia.org/wiki?curid=3174316", "title": "Shanghai Masters 2010 - Doppio", "text": "Il doppio dello Shanghai Masters 2010 \u00e8 stato un torneo di tennis facente parte dell'ATP World Tour 2010.\nJulien Benneteau e Jo-Wilfried Tsonga erano i detentori del titolo, ma Benneteau non ha partecipato a causa di un infortunio al polso sinistro.\nTsonga in coppia con Micha\u00ebl Llodra \u00e8 stato eliminato nel 1\u00ba turno da Novak \u0110okovi\u0107 e Jonathan Erlich.\nJ\u00fcrgen Melzer e Leander Paes hanno battuto in finale Mariusz Fyrstenberg e Marcin Matkowski per 7-5, 4-6, [10-5].\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "3174317", "revid": "110157", "url": "https://it.wikipedia.org/wiki?curid=3174317", "title": "Gaushorn", "text": "Gaushorn \u00e8 un comune di 205 abitanti della Schleswig-Holstein, in Germania.\nAppartiene al circondario (\"Kreis\") del Dithmarschen (targa HEI) ed \u00e8 parte della comunit\u00e0 amministrativa (\"Amt\") di Kirchspielslandgemeinden Eider."}
{"id": "3174319", "revid": "767487", "url": "https://it.wikipedia.org/wiki?curid=3174319", "title": "Gl\u00fcsing", "text": "Gl\u00fcsing \u00e8 un comune di 121 abitanti della Schleswig-Holstein, in Germania.\nAppartiene al circondario (\"Kreis\") del Dithmarschen (targa HEI) ed \u00e8 parte della comunit\u00e0 amministrativa (\"Amt\") di Kirchspielslandgemeinden Eider."}
{"id": "3174320", "revid": "287204", "url": "https://it.wikipedia.org/wiki?curid=3174320", "title": "23403 Boudewijnbuch", "text": "23403 Boudewijnbuch \u00e8 un asteroide della fascia principale. Scoperto nel 1971, presenta un'orbita caratterizzata da un semiasse maggiore pari a 2,4076670\u00a0UA e da un'eccentricit\u00e0 di 0,2372251, inclinata di 26,08515\u00b0 rispetto all'eclittica."}
{"id": "3174322", "revid": "439868", "url": "https://it.wikipedia.org/wiki?curid=3174322", "title": "Groven", "text": "Groven \u00e8 un comune di 142 abitanti della Schleswig-Holstein, in Germania.\nAppartiene al circondario (\"Kreis\") del Dithmarschen (targa HEI) ed \u00e8 parte della comunit\u00e0 amministrativa (\"Amt\") di Kirchspielslandgemeinden Eider."}
{"id": "3174323", "revid": "110157", "url": "https://it.wikipedia.org/wiki?curid=3174323", "title": "Hemme", "text": "Hemme \u00e8 un comune di 535 abitanti della Schleswig-Holstein, in Germania.\nAppartiene al circondario (\"Kreis\") del Dithmarschen (targa HEI) ed \u00e8 parte della comunit\u00e0 amministrativa (\"Amt\") di Kirchspielslandgemeinden Eider."}
{"id": "3174324", "revid": "300067", "url": "https://it.wikipedia.org/wiki?curid=3174324", "title": "Jakov Vladovi\u0107", "text": ""}
{"id": "3174325", "revid": "287204", "url": "https://it.wikipedia.org/wiki?curid=3174325", "title": "Generali Ladies Linz 2010", "text": "Il Generali Ladies Linz 2010 \u00e8 stato un torneo di tennis giocato sul cemento indoor. \u00c8 stata la 24\u00aa edizione del Generali Ladies Linz, che fa parte della categoria WTA International nell'ambito del WTA Tour 2010. Si \u00e8 giocato a Linz, in Austria, dal 9 ottobre al 17 ottobre 2010.\nPartecipanti WTA.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nCampionesse.\nSingolare.\n Ana Ivanovi\u0107 def. Patty Schnyder, 6\u20131, 6\u20132.\nDoppio.\n Renata Vor\u00e1\u010dov\u00e1 / Barbora Z\u00e1hlavov\u00e1-Str\u00fdcov\u00e1 hanno battuto in finale Kv\u011bta Peschke / Katarina Srebotnik, 7\u20135, 7\u20136(6)."}
{"id": "3174326", "revid": "287204", "url": "https://it.wikipedia.org/wiki?curid=3174326", "title": "Jakov Vladovic", "text": ""}
{"id": "3174329", "revid": "110157", "url": "https://it.wikipedia.org/wiki?curid=3174329", "title": "Hennstedt (Dithmarschen)", "text": "Hennstedt \u00e8 un comune di 1.934 abitanti della Schleswig-Holstein, in Germania.\nAppartiene al circondario (\"Kreis\") del Dithmarschen (targa HEI) ed \u00e8 parte della comunit\u00e0 amministrativa (\"Amt\") di Kirchspielslandgemeinden Eider."}
{"id": "3174331", "revid": "1442080", "url": "https://it.wikipedia.org/wiki?curid=3174331", "title": "Generali Ladies Linz 2010 - Singolare", "text": "Il singolare del Generali Ladies Linz 2010 \u00e8 stato un torneo di tennis facente parte del WTA Tour 2010.\nYanina Wickmayer era la detentrice del titolo, ma ha partecipato all'ITF 100,000+H di Torhout.\nAna Ivanovi\u0107 ha battuto in finale Patty Schnyder 6\u20131, 6\u20132."}
{"id": "3174334", "revid": "110157", "url": "https://it.wikipedia.org/wiki?curid=3174334", "title": "Hollingstedt (Dithmarschen)", "text": "Hollingstedt \u00e8 un comune di 308 abitanti della Schleswig-Holstein, in Germania.\nAppartiene al circondario (\"Kreis\") del Dithmarschen (targa HEI) ed \u00e8 parte della comunit\u00e0 amministrativa (\"Amt\") di Kirchspielslandgemeinden Eider."}
{"id": "3174335", "revid": "287204", "url": "https://it.wikipedia.org/wiki?curid=3174335", "title": "H\u00f6vede", "text": "H\u00f6vede \u00e8 un comune di 65 abitanti della Schleswig-Holstein, in Germania.\nAppartiene al circondario (\"Kreis\") del Dithmarschen (targa HEI) ed \u00e8 parte della comunit\u00e0 amministrativa (\"Amt\") di Kirchspielslandgemeinden Eider."}
{"id": "3174336", "revid": "1442080", "url": "https://it.wikipedia.org/wiki?curid=3174336", "title": "Generali Ladies Linz 2010 - Doppio", "text": "Il doppio del Generali Ladies Linz 2010 \u00e8 stato un torneo di tennis facente parte del WTA Tour 2010.\nAnna-Lena Gr\u00f6nefeld e Katarina Srebotnik erano le detentrici del titolo, ma la Gr\u00f6nefeld quest'anno non ha partecipato.\nSrebotnik ha partecipato in coppia con Kv\u011bta Peschke, ma ha perso in finale contro Renata Vor\u00e1\u010dov\u00e1 e Barbora Z\u00e1hlavov\u00e1-Str\u00fdcov\u00e1 5\u20137, 6\u20137(6)."}
{"id": "3174338", "revid": "110157", "url": "https://it.wikipedia.org/wiki?curid=3174338", "title": "Karolinenkoog", "text": "Karolinenkoog \u00e8 un comune di 123 abitanti della Schleswig-Holstein, in Germania.\nAppartiene al circondario (\"Kreis\") del Dithmarschen (targa HEI) ed \u00e8 parte della comunit\u00e0 amministrativa (\"Amt\") di Kirchspielslandgemeinden Eider."}
{"id": "3174339", "revid": "363629", "url": "https://it.wikipedia.org/wiki?curid=3174339", "title": "Nikon F801", "text": "La Nikon F-801 (commercializzata come N8008 negli USA) \u00e8 una SLR 35mm uscita sul mercato nel giugno 1988. Si tratta di un miglioramento della prima SLR Nikon con autofocus, la Nikon F-501. Nonostante non fosse come la \"sorella maggiore\" (Nikon F4), la F-801 possedeva standard elevati e alcune caratteristiche professionali.\nLa F-801 \u00e8 ampiamente compatibile con la maggior parte degli obiettivi Nikon AI, AI-S, AF e vecchie ottiche F modificate con AI . \u00c8 dotata di autoscatto da 2 a 30 secondi, pi\u00f9 la possibilit\u00e0 di scattare due fotogrammi consecutivamente. L'esposimetro legge attraverso l'ottica (TTL) e pu\u00f2 operare in Matrix (multizonale) o media compensata al centro a decisione del fotografo. \u00c8 stata la prima Nikon ad avere uno schermo LCD sul tettuccio. Il motore di trascinamento \u00e8 incorporato e pu\u00f2 arrivare a un massimo di 3,3 fotogrammi al secondo. Il riavvolgimento del rullino \u00e8 solo motorizzato, non dispone della manovella come la F4. Nell'aprile del 1991 verr\u00e0 sostituita dalla sua evoluzione, F-801s, che introdurr\u00e0 un autofocus ancora pi\u00f9 rapido e accurato e la lettura esposimetrica Spot in aggiunta."}
{"id": "3174340", "revid": "110157", "url": "https://it.wikipedia.org/wiki?curid=3174340", "title": "Kleve (Dithmarschen)", "text": "Kleve \u00e8 un comune di 425 abitanti della Schleswig-Holstein, in Germania.\nAppartiene al circondario (\"Kreis\") del Dithmarschen (targa HEI) ed \u00e8 parte della comunit\u00e0 amministrativa (\"Amt\") di Kirchspielslandgemeinden Eider."}
{"id": "3174341", "revid": "110157", "url": "https://it.wikipedia.org/wiki?curid=3174341", "title": "Krempel", "text": "Krempel \u00e8 un comune di 601 abitanti della Schleswig-Holstein, in Germania.\nAppartiene al circondario (\"Kreis\") del Dithmarschen (targa HEI) ed \u00e8 parte della comunit\u00e0 amministrativa (\"Amt\") di Kirchspielslandgemeinden Eider."}
{"id": "3174342", "revid": "110157", "url": "https://it.wikipedia.org/wiki?curid=3174342", "title": "Lehe (Schleswig-Holstein)", "text": "Lehe \u00e8 un comune di 1.080 abitanti della Schleswig-Holstein, in Germania.\nAppartiene al circondario (\"Kreis\") del Dithmarschen (targa HEI) ed \u00e8 parte della comunit\u00e0 amministrativa (\"Amt\") di Kirchspielslandgemeinden Eider."}
{"id": "3174345", "revid": "287204", "url": "https://it.wikipedia.org/wiki?curid=3174345", "title": "HP Open 2010", "text": "L'HP Open 2010 \u00e8 stato un torneo di tennis giocato sul cemento. \u00c8 stata la 2\u00aa edizione dell'HP Open, che fa parte della categoria WTA International nell'ambito del WTA Tour 2010. Si \u00e8 giocato ad Osaka, in Giappone dall'11 al 17 ottobre.\nPartecipanti WTA.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nCampionesse.\nSingolare.\n Tamarine Tanasugarn ha battuto in finale Kimiko Date Krumm, 7\u20135, 6\u20137(4), 6\u20131\nDoppio.\n Chang Kai-chen / Lilia Osterloh hanno battuto in finale Sh\u016bko Aoyama / Rika Fujiwara, 6\u20130, 6\u20133"}
{"id": "3174346", "revid": "110157", "url": "https://it.wikipedia.org/wiki?curid=3174346", "title": "Linden (Schleswig-Holstein)", "text": "Linden \u00e8 un comune di 852 abitanti della Schleswig-Holstein, in Germania.\nAppartiene al circondario (\"Kreis\") del Dithmarschen (targa HEI) ed \u00e8 parte della comunit\u00e0 amministrativa (\"Amt\") di Kirchspielslandgemeinden Eider."}
{"id": "3174350", "revid": "110157", "url": "https://it.wikipedia.org/wiki?curid=3174350", "title": "Lunden", "text": "Lunden \u00e8 un comune di 1.643 abitanti della Schleswig-Holstein, in Germania.\nAppartiene al circondario (\"Kreis\") del Dithmarschen (targa HEI) ed \u00e8 parte della comunit\u00e0 amministrativa (\"Amt\") di Kirchspielslandgemeinden Eider."}
{"id": "3174351", "revid": "4711", "url": "https://it.wikipedia.org/wiki?curid=3174351", "title": "Benston Zagabria", "text": ""}
{"id": "3174353", "revid": "287204", "url": "https://it.wikipedia.org/wiki?curid=3174353", "title": "Norderheistedt", "text": "Norderheistedt \u00e8 un comune di 143 abitanti della Schleswig-Holstein, in Germania.\nAppartiene al circondario (\"Kreis\") del Dithmarschen (targa HEI) ed \u00e8 parte della comunit\u00e0 amministrativa (\"Amt\") di Kirchspielslandgemeinden Eider."}
{"id": "3174355", "revid": "1543377", "url": "https://it.wikipedia.org/wiki?curid=3174355", "title": "HP Open 2010 - Singolare", "text": "Il singolare dell'HP Open 2010 \u00e8 stato un torneo di tennis facente parte del WTA Tour 2010.\nSamantha Stosur era la detentrice del titolo, ma perso nei quarti di finale contro Kimiko Date Krumm5\u20137, 6\u20133, 7\u20136(4).\nLa quarantenne Date Krumm ha perso in finale contro Tamarine Tanasugarn 7\u20135, 6\u20137(4), 6\u20131."}
{"id": "3174357", "revid": "110157", "url": "https://it.wikipedia.org/wiki?curid=3174357", "title": "Pahlen", "text": "Pahlen \u00e8 un comune di 1.176 abitanti della Schleswig-Holstein, in Germania.\nAppartiene al circondario (\"Kreis\") del Dithmarschen (targa HEI) ed \u00e8 parte della comunit\u00e0 amministrativa (\"Amt\") di Kirchspielslandgemeinden Eider."}
{"id": "3174360", "revid": "287204", "url": "https://it.wikipedia.org/wiki?curid=3174360", "title": "HP Open 2010 - Doppio", "text": "Il doppio dell'HP Open 2010 \u00e8 stato un torneo di tennis facente parte del WTA Tour 2010.\nChuang Chia-jung e Lisa Raymond erano le detentrici del titolo, ma quest'anno non hanno partecipato.\nChang Kai-chen e Lilia Osterloh hanno battuto in finale Sh\u016bko Aoyama e Rika Fujiwara 6\u20130, 6\u20133."}
{"id": "3174361", "revid": "110157", "url": "https://it.wikipedia.org/wiki?curid=3174361", "title": "Rehm-Flehde-Bargen", "text": "Rehm-Flehde-Bargen \u00e8 un comune di 556 abitanti della Schleswig-Holstein, in Germania.\nAppartiene al circondario (\"Kreis\") del Dithmarschen (targa HEI) ed \u00e8 parte della comunit\u00e0 amministrativa (\"Amt\") di Kirchspielslandgemeinden Eider."}
{"id": "3174363", "revid": "110157", "url": "https://it.wikipedia.org/wiki?curid=3174363", "title": "Sankt Annen", "text": "Sankt Annen \u00e8 un comune di 333 abitanti della Schleswig-Holstein, in Germania.\nAppartiene al circondario (\"Kreis\") del Dithmarschen (targa HEI) ed \u00e8 parte della comunit\u00e0 amministrativa (\"Amt\") di Kirchspielslandgemeinden Eider."}
{"id": "3174364", "revid": "767487", "url": "https://it.wikipedia.org/wiki?curid=3174364", "title": "Schalkholz", "text": "Schalkholz \u00e8 un comune di 591 abitanti della Schleswig-Holstein, in Germania.\nAppartiene al circondario (\"Kreis\") del Dithmarschen (targa HEI) ed \u00e8 parte della comunit\u00e0 amministrativa (\"Amt\") di Kirchspielslandgemeinden Eider."}
{"id": "3174366", "revid": "287204", "url": "https://it.wikipedia.org/wiki?curid=3174366", "title": "Schlichting", "text": "Schlichting \u00e8 un comune di 233 abitanti della Schleswig-Holstein, in Germania.\nAppartiene al circondario (\"Kreis\") del Dithmarschen (targa HEI) ed \u00e8 parte della comunit\u00e0 amministrativa (\"Amt\") di Kirchspielslandgemeinden Eider."}
{"id": "3174367", "revid": "599013", "url": "https://it.wikipedia.org/wiki?curid=3174367", "title": "Danijel Jusup", "text": "Carriera.\nJusup ha iniziato la sua carriera sportiva nello Zadar, prima come giocatore, poi come allenatore. Nel 1992, all'et\u00e0 di 31 anni divenne il capo allenatore dello Zadar che gioc\u00f2 nel campionato croato e nell'Euroleague. In totale ha trascorso sette anni nella sua citt\u00e0 natale del club durante il quale ha vinto due Coppe di Croazia (1998, 2003), il campionato Adriatico (2003) e ha giocato le finali delle croato League tre volte (1998, 1999 e 2002). La sua prima posizione internazionale fu come capo allenatore della prima divisione polacca Anwil Wloclawek con cui ha partecipato alla Coppa Saporta. Ha inoltre partecipato a un altro concorso europeo di secondo livello, ULEB Cup, con lo Zadar. Nel luglio 2005 ha firmato con la tedesca Telekom Baskets Bonn, ma dopo soli sei mesi ha rescisso il contratto. Nel corso della stagione 2008-09 ha guidato la RussiaLokomotiv Rostov.\nNel gennaio 2010 ha guidato il bosniaco HKK \u0160iroki soltanto per una settimana prima di tornare nello Zadar per la quarta volta. Nell'estate del 2012 si firma per Zagabria per la seconda volta.\nOltre a Zadar e Zagabria, ha allenato Benston Zagabria e Spalato della Croazia League ed \u00e8 stato nominato allenatore croato dell'anno per due volte (1998, 2003)."}
{"id": "3174371", "revid": "237256", "url": "https://it.wikipedia.org/wiki?curid=3174371", "title": "Grigorii Efimovich Grumm-Grshimailo", "text": ""}
{"id": "3174373", "revid": "110157", "url": "https://it.wikipedia.org/wiki?curid=3174373", "title": "S\u00fcderdorf", "text": "S\u00fcderdorf \u00e8 un comune di 380 abitanti dello Schleswig-Holstein, in Germania.\nAppartiene al circondario (\"Kreis\") del Dithmarschen (targa HEI) ed \u00e8 parte della comunit\u00e0 amministrativa (\"Amt\") di Kirchspielslandgemeinden Eider."}
{"id": "3174380", "revid": "1872303", "url": "https://it.wikipedia.org/wiki?curid=3174380", "title": "Capodimonte (Castenedolo)", "text": "Capodimonte (\"Codem\u00f9t\" o \"Cudim\u00f9t\" in dialetto bresciano perch\u00e9 si trova all'estremo, a occidente, ossia alla testa della collina) \u00e8 una localit\u00e0 abitata del comune di Castenedolo, in provincia di Brescia di 759 abitanti. \u00c8 parrocchia autonoma dal 1938, nella vicar\u00eca di Rezzato e nella zona suburbana XVI.\nAmministrativamente fa parte della frazione geografica di Capodimonte-Fornasette.\nStoria.\nIl paese risale al XII secolo anche se ritrovamenti di lapidi di epoca romana testimoniano l'antica frequentazione di questo luogo. La frazione si svilupp\u00f2 poi grazie ai Longhena, nobile famiglia locale, che vi edificarono villa Romei Longhena, gi\u00e0 menzionata nel 1641, anno in cui la popolazione era di 450 abitanti, rinnovata poi nel 1770 in stile neoclassico, con decorazioni attribuite a Cristoforo Negri. Degna di nota anche una chiesa dedicata a San Luigi Gonzaga, risalente al 1679 e quella di San Giovanni Bosco eretta nel 1939.\nVa infine ricordata la C\u00e0 del Torcol (Casa del Torchio) dove pare siano stati redatti i primi Statuti comunali che regolavano la vita dell'allora nascente borgo.\nIl 13 giugno del 1866, durante la terza guerra di indipendenza, Capodimonte fu Quartier generale della 2\u00aa Divisione del generale Giuseppe Salvatore Pianell che si distinse pochi giorni dopo nella battaglia di Custoza.\nLa localit\u00e0, tra il 24-26 maggio 1920 fu al centro di un conflitto tra contadini socialisti scioperanti e la truppa militare che si concluse con due lavoranti uccisi e uno ferito."}
{"id": "3174385", "revid": "114325", "url": "https://it.wikipedia.org/wiki?curid=3174385", "title": "\u01a6", "text": ""}
{"id": "3174387", "revid": "110157", "url": "https://it.wikipedia.org/wiki?curid=3174387", "title": "C\u0103line\u0219ti (F\u0103le\u0219ti)", "text": "C\u0103line\u0219ti \u00e8 un comune della Moldavia situato nel distretto di F\u0103le\u0219ti di 2.821 abitanti al censimento del 2004"}
{"id": "3174388", "revid": "322321", "url": "https://it.wikipedia.org/wiki?curid=3174388", "title": "Chiesa di Sant'Angelo della Pace", "text": "La chiesa di Sant'Angelo della Pace in Porta Sole, detta anche \"oratorio dell'Angelo della Pace\", \u00e8 un oratorio sconsacrato, situato all'angolo di via delle Prome, a Porta Sole, in vista di uno dei bei panorami di Perugia. \nLe fu attribuita questa denominazione per distinguerla da Sant'Angelo di Porta Sant'Angelo. \nDal 2009 \u00e8 la \"Sala Binni\" della Biblioteca Augusta\nStoria.\nComunemente nota come \"chiesina\" per le piccole e caratteristiche dimensioni, Sant'Angelo della Pace \u00e8 situata lungo i resti della ex fortezza di Porta Sole, fortezza che l'abate di Monmaggiore, il legato pontificio Girardo di Puy, fece costruire tra il 1372-1375 su progetto di Matteo Gattapone distruggendo una parte delle mura etrusche. \nSuccessivamente la fortezza \u00aband\u00f2 distrutta nel 1376 con la cacciata dell'abate di Monmaggiore, lasciando in parte libera l'area fino al XVI secolo\u00bb..\nNel 1548 il cardinale Tiberio Crispo, per conto di papa Paolo III Farnese, fece edificare su disegno di Galeazzo Alessi una loggia panoramica come recita l'iscrizione lungo la trabeazione esterna, nel fregio della facciata e del fianco destro, con cinque arcate che si aprivano verso la sottostante valle e la campagna perugina, che serviva \u00abper comodo di chiunque voleva approfittarne per prendere aria stando al coperto\u00bb.\nLo stesso Crispo, trascorsi due anni, fece chiudere lo spazio sotto gli archi trasformando la loggia da luogo civico a spazio religioso, \u00abin oratorio dedicato all'Angelo della pace, per esprimere la volont\u00e0 di conciliazione dell'autorit\u00e0 pontificia con la cittadinanza dopo la guerra del sale\u00bb\nL'oratorio, come la Via Nuova e la chiesa di Santa Maria del Popolo, \u00e8 testimonianza dell'attivit\u00e0 dell'architetto perugino Galeazzo Alessi ancora orientato sullo stile del Sangallo.\nNel cinquecento sono le confraternite religiose a succedersi nella cura della Chiesa di Sant'Angelo della Pace.\nNel 1557 fu affidata alla Compagnia dei Muratori, poi nel 1661 alla Fraternita Assunta dei Lanari o dei Battilana .\nSuccessivamente fu sede dell'Accademia del Disegno (oggi Accademia di Belle Arti), e nel 1805 la chiesa divenne luogo di riunioni della Compagnia della Santissima Croce, che ne divenne proprietaria nel 1819.\nNel 1861 la chiesa fu demanializzata e sconsacrata, diventando di propriet\u00e0 della famiglia Conestabile della Staffa fino al 1962. \nNel 1946 l'oratorio divenne sede del circolo locale della FUCI Giuseppe Toniolo, poi istituto Giancarlo Conestabile e Luigi Piastrelli, grazie ai rapporti di profonda amicizia e collaborazione tra Giancarlo e Alessio Conestabile della Staffa, i figli di Francesco, e monsignor Luigi Piastrelli, fondatore negli anni venti del Circolo Toniolo.\nNel 1964 il Palazzo Conestabile della Staffa e il suo annesso oratorio venne ceduto al Comune di Perugia per farne la nuova sede della Biblioteca Augusta.\nCon i lavori di ristrutturazione di Palazzo Conestabile, avvenuti nel 1969, la \"chiesetta\" venne utilizzata come deposito della Biblioteca Augusta.\nNel 2009 l'aula della chiesa \u00e8 stata restaurata riportando alla luce gli affreschi raffiguranti motivi barocchi, ed \u00e8 stata intitolata a Walter Binni, recuperandone l'uso pubblico per eventi ed incontri promossi dalla biblioteca ed utilizzata anche per matrimoni civili.\nL'oratorio ha una capienza di circa quaranta persone.\nL'edificio adiacente alla chiesa ospit\u00f2 dal 1573 fino al 1812 l'Accademia dei disegnatori e matematici, trasferita all'attuale Accademia di belle arti della chiesa di San Francesco al Prato di Perugia. \nAi membri dell'Accademia del disegno \u00abfu concessa la Cappella di S.Angelo della Pace nel monte, fabbricata con molto vago ordine di Architettura, che riconoscendo questo per gratia singulare, elessero avvocato nel Cielo S. Michele Arcangelo, et cominciarono a ragunarsi ogni Domenica\u00bb.\nStruttura.\nEsterno.\nLa loggia originaria era a pianta rettangolare, larga otto e profonda quasi quindici metri, accessibile solo dalla piazza e con un parapetto nei restanti tre lati, con otto pilastri nel perimetro in laterizio appoggiati su un alto basamento a formare otto arcate, cinque aperte e tre addossate agli edifici contigui.\nIl portale \u00e8 interamente in travertino, con timpano triangolare poggiato su mensole che \"generano un alto fregio su cui si legge a lettere capitali ANGELO.PACIS.D a testimonianza della trasformazione della loggia civica in edificio religioso celebrativo.\"\nLa facciata della chiesa ha quattro pilastri poggianti su piedistalli, ed \u00e8 d'ordine dorico mentre la porta \u00e8 ornata nel modo ionico.\nInterno.\nI recenti lavori di restauro del 2009 hanno riportato alla luce gli affreschi delle volte, delle lunette e delle pareti con temi ispirati ad elementi della natura, con festoni e grottesche, \u00abe sono inseriti in un rigoroso disegno geometrico che sottolinea gli innesti delle lunette e ripercorre a motivi ottagonali le superfici residuali della volta principale. Al centro il blasone cardinalizio\u00bb.\n\u00c8 con la Confraternita dei Battilana che il luogo \u00abacquisisce i connotati e gli arredi specifici del luogo di culto\u00bb con l'altare maggiore e due laterali nelle arcate intermedie e con numerosi quadri alcuni realizzati da Benedetto Bandiera e Giovan Francesco Bassotti, pittori perugini del primo Seicento, ed altri ancora rimasti anonimi."}
{"id": "3174390", "revid": "212348", "url": "https://it.wikipedia.org/wiki?curid=3174390", "title": "Strutture analoghe", "text": ""}
{"id": "3174393", "revid": "110157", "url": "https://it.wikipedia.org/wiki?curid=3174393", "title": "Ilenu\u021ba", "text": "Ilenu\u021ba \u00e8 un comune della Moldavia situato nel distretto di F\u0103le\u0219ti di 1.574 abitanti al censimento del 2004"}
{"id": "3174399", "revid": "767487", "url": "https://it.wikipedia.org/wiki?curid=3174399", "title": "M\u0103r\u0103ndeni", "text": "M\u0103r\u0103ndeni \u00e8 un comune della Moldavia situato nel distretto di F\u0103le\u0219ti di 2.877 abitanti al censimento del 2004"}
{"id": "3174400", "revid": "110157", "url": "https://it.wikipedia.org/wiki?curid=3174400", "title": "Mustea\u021ba", "text": "Mustea\u021ba \u00e8 un comune della Moldavia situato nel distretto di F\u0103le\u0219ti di 1.602 abitanti al censimento del 2004"}
{"id": "3174401", "revid": "110157", "url": "https://it.wikipedia.org/wiki?curid=3174401", "title": "N\u0103v\u00eerne\u021b", "text": "N\u0103v\u00eerne\u021b \u00e8 un comune della Moldavia situato nel distretto di F\u0103le\u0219ti di 2.750 abitanti al censimento del 2004"}
{"id": "3174402", "revid": "114325", "url": "https://it.wikipedia.org/wiki?curid=3174402", "title": "\u16e8", "text": ""}
{"id": "3174403", "revid": "2036605", "url": "https://it.wikipedia.org/wiki?curid=3174403", "title": "Rivolta della Gancia", "text": "La rivolta della Gancia \u00e8 un episodio del Risorgimento italiano avvenuto a Palermo, che si colloca nell'ambito dei moti che interessarono la Sicilia nel 1860, prima della spedizione dei Mille.\nStoria.\nLe cause scatenanti.\nGi\u00e0 il 3 aprile 1860, le colline del distretto di Palermo furono scenario di un primo episodio rivoluzionario. A Boccadifalco, infatti, sulle alture del versante che affaccia sulla valle di Baida, alcune bande armate fronteggiarono due compagnie del 9\u00ba battaglione Cacciatori del Real Esercito delle Due Sicilie agli ordini del capitano Simonetti. Dopo non poca resistenza, i rivoltosi furono sconfitti e dispersi.\nLa fiamma della rivolta, per\u00f2, si accese in citt\u00e0, a Palermo, il 4 aprile, con un nuovo episodio rivoluzionario, anch'esso subito represso, che ebbe tra i protagonisti, sul campo, Francesco Riso e, lontano dalla scena, Francesco Crispi, che coordin\u00f2 l'azione dei rivoltosi da Genova.\nLo svolgimento.\nQuale centro delle operazioni fu scelto un convento di frati minori Osservanti, il Convento della Gancia, dove Riso aveva cominciato, con l'appoggio dei religiosi, ad ammassare armi e munizioni da qualche tempo. Nella notte tra il 3 e il 4 aprile i rivoltosi, una sessantina circa, si introdussero nel convento, dove attesero il mattino per dare inizio all'insurrezione. Alle 5, infatti, il suono a stormo delle campane della chiesa, che avrebbe dovuto fungere da segnale anche per i gruppi armati appostati sulle montagne, diede avvio ai primi colpi d'arma da fuoco. Il capo della polizia di Palermo, Salvatore Maniscalco, non si fece per\u00f2 trovare impreparato: informato il giorno prima da uno dei frati, Michele da Sant'Antonino, aveva fatto appostare i militari borbonici del 6\u00ba Reggimento di linea nei pressi del convento. I soldati penetrarono nel convento soffocando sul nascere l'insurrezione: tra i rivoltosi si contarono 20 vittime, tra cui un frate. Francesco Riso, ferito, mor\u00ec in ospedale. Altri 13 uomini furono tratti in arresto.\nSi salvarono due patrioti: Gaspare Bivona e Francesco Patti, i quali trovandosi nel convento si nascosero sotto i cadaveri e riuscirono quindi a fuggire tramite un foro praticato sul muro esterno (da allora chiamato buca della salvezza) e grazie all'aiuto di alcune popolane che inscenarono un finto litigio per distrarre le truppe borboniche.\nNei giorni successivi, in citt\u00e0, si fecero preoccupanti le avvisaglie di una nuova sollevazione e ci\u00f2 contribu\u00ec a rendere esemplare la sentenza per i rivoltosi della Gancia: furono tutti fucilati senza processo, il 14 aprile 1860, come monito.\n\"I tredici sventurati furono condotti dal Castello a Mare, dove erano tenuti prigionieri, a pochi passi da l\u00ec, presso un bastione della porta S.Giorgio (per dare un'idea, tra la chiesa di S.Giorgio dei Genovesi e l'attuale Piazza XIII Vittime).\"\n\"I condannati vennero condotti con un velo nero sul viso, scortati dai soldati borbonici e da tredici \"accompagnatori\" che li sorreggevano, presi a caso tra la gente per strada. Poi, giunti al luogo dell'esecuzione, furono fatti inginocchiare, e davanti a loro stavano tre file di soldati, composte ognuna da tredici unit\u00e0. Nessuno dei condannati vers\u00f2 lacrime...\"\n\"Al segnale di far fuoco, la prima fila spar\u00f2 e si ritrasse. Poi fu la volta della seconda fila a sparare. Incredibilmente, uno dei condannati, Sebastiano Camarrone, era ancora illeso dopo due raffiche, cosa che secondo le allora leggi di guerra, gli doveva garantire salva la vita. Ma non fu cos\u00ec. Avvicinatisi a lui, gli ufficiali borbonici, gli strapparono dal collo un crocifisso e un sacchettino con oggetti religiosi che teneva al collo, poi diedero l'ordine di sparare anche alla terza fila, che ultim\u00f2 l'eccidio...\"\n\"Da lontano, una folla di gente, probabilmente parenti dei giustiziati, urlava, ma non fu fatta avvicinare al luogo della strage. A causa dei proiettili ricoperti di cera, si sprigionarono delle fiamme che potevano ardere i corpi gi\u00e0 defunti dei tredici, e allora vennero fatte avvicinare alcune donne con dei secchi d'acqua per spegnere il fuoco che rischiava di espandersi.\"\n\"Per i cadaveri erano state preparate quattro casse di legno, dove vennero ammassati a tre a tre i corpi, ma nell'ultima dovettero introdurne quattro, per il numero dispari dei caduti. Infilato a forza anche l'ultimo corpo, col sangue che cadeva gi\u00f9 dai carretti dove furono caricate le casse coi tredici cadaveri, alle truppe napoletane fu ordinato di evitare il seppellimento a S.Spirito, in quanto per raggiungere quel cimitero, il corteo avrebbe dovuto attraversare in pratica tutta la citt\u00e0, col rischio di disordini. Si decise allora di dare sepoltura ai tredici martiri al cimitero dei Rotoli, dove furono gettati in un carnaio comune.\"\nLe altre insurrezioni.\nNonostante tutto, l'episodio della Gancia diede il via a una serie di manifestazioni e insurrezioni che interessarono in particolar modo l'entroterra siciliano. Una manifestazione ci fu pure nella stessa capitale borbonica, a Napoli.\nLo scontro di Carini.\nLe bande ribelli si rifugiarono nelle campagne e quindi confluirono verso Carini, che divent\u00f2 un punto centrale di rivolta contro i Borboni e si tenne in continuo contatto con i focolai del movimento di Palermo. Pi\u00f9 di 400 uomini partirono per Palermo, dove nella mattinata del 4 si scontrarono con le forze borboniche a Porta Carini. Lo scontro fall\u00ec ma i rivoltosi non si arrestarono e stabilirono un punto di riunione per tutti a Carini, dove concorsero un paio di migliaia di uomini dei paesi circostanti; il 18 aprile tuttavia furono sconfitti da oltre duemila soldati borbonici, guidati dai generali Cataldo e Gutenberg. Le forze borboniche invasero Carini, dove la strage e i saccheggi furono indescrivibili.\nA Piana.\nI patrioti superstiti si ritirarono il 20 aprile a Piana dei Greci dove furono raggiunti da Giovanni Corrao e Rosolino Pilo.\nPure il Pascoli scrisse che a Carini era successa una \u201cstrage mostruosa\u201d. Il movimento fu presto spento nel sangue per il momento, ma Carini rimase il centro dei rivoltosi con Rosolino Pilo che coordinava le operazioni.\nL'11 maggio Garibaldi sbarc\u00f2 a Marsala ed il 18 maggio Rosolino Pilo parl\u00f2 in piazza alla folla. Alcuni giorni dopo il generale, accompagnato da Francesco Crispi, rese omaggio a Carini e i suoi caduti. Esistono ancora le lapidi poste sui muri di quei balconi da dove Garibaldi parl\u00f2 ai carinesi.\nEventi successivi.\nErano arrivati a circa 1.000 volontari, quando il 12 maggio giunse la notizia dello sbarco a Marsala di Giuseppe Garibaldi ed il 17 vennero a sapere della vittoria a Calatafimi. Presero contatto con Garibaldi e concertarono un attacco contro i borbonici a San Martino delle Scale presso il Monte delle Neviere, dove cadde in combattimento Rosolino Pilo. Attaccarono quindi Palermo, che era insorta, dal lato opposto a quello dei garibaldini, entrando con Giovanni Corrao in citt\u00e0 il 28 maggio e contribuendo cos\u00ec all'accerchiamento dei borbonici e mettendosi agli ordini di Garibaldi.\nLe vittime.\nTredici furono le vittime della fucilazione avvenuta a Palermo presso l'attuale \"Piazza XIII Vittime\" (14 aprile 1860):"}
{"id": "3174404", "revid": "110157", "url": "https://it.wikipedia.org/wiki?curid=3174404", "title": "P\u00eerli\u021ba (F\u0103le\u0219ti)", "text": "P\u00eerli\u021ba \u00e8 un comune della Moldavia situato nel distretto di F\u0103le\u0219ti di 3.392 abitanti al censimento del 2004"}
{"id": "3174407", "revid": "114325", "url": "https://it.wikipedia.org/wiki?curid=3174407", "title": "\u00ddr", "text": ""}
{"id": "3174408", "revid": "2060716", "url": "https://it.wikipedia.org/wiki?curid=3174408", "title": "R\u0103u\u021bel", "text": "R\u0103u\u021bel \u00e8 un comune della Moldavia situato nel distretto di F\u0103le\u0219ti di 4.090 abitanti al censimento del 2004"}
{"id": "3174414", "revid": "110157", "url": "https://it.wikipedia.org/wiki?curid=3174414", "title": "Albine\u021bul Vechi", "text": "Albine\u021bul Vechi \u00e8 un comune della Moldavia situato nel distretto di F\u0103le\u0219ti di 2.773 abitanti al censimento del 2004\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3174416", "revid": "287204", "url": "https://it.wikipedia.org/wiki?curid=3174416", "title": "Coppa del Re 1910", "text": "La Copa del Rey 1910 fu distinta in due diversi tornei della Coppa del Re indipendenti fra loro.\nA causa di disaccordi tra il campione in carica del torneo, il Club Ciclista de San Sebasti\u00e1n, e alcuni dei club invitati, nel 1910 si svolsero due edizioni parallele di questa competizione: una organizzata dalla Federazione di calcio di Madrid e un'altra organizzata dall'Unione spagnola di calcio a San Sebasti\u00e1n. Entrambe sono riconosciute come ufficiali dalla RFEF.\nCoppa UEFC di San Sebastian.\nLa coppa UEFC ebbe inizio il 19 marzo 1910 e si concluse il 21 marzo 1910. La formula del torneo prevedeva un triangolare.\nPunti di forza di questa manifestazione secessionista erano l'organizzazione dei campioni uscenti, e conseguentemente il palio della vigente coppa che il club basco non aveva riconsegnato alla federazione di Madrid, e la prestigiosa presenza di tutti i precedenti vincitori del torneo, compreso il Madrid che volle far pesare la sua acquisita importanza rispetto alla federazione della capitale.\nQualifiche.\nPer decidere la rappresentante del Paese Basco si organizz\u00f2 una qualifica in cui il Vasconia elimin\u00f2 il Racing di Irun.\nCoppa FEF di Madrid.\nLa coppa FEF ebbe inizio il 22 marzo 1910 e si concluse il 24 marzo 1910. La formula del torneo prevedeva un girone unico.\nIl punto di forza di questo torneo era l'ufficialit\u00e0 a priori, e un'importante rappresentanza catalana."}
{"id": "3174423", "revid": "228587", "url": "https://it.wikipedia.org/wiki?curid=3174423", "title": "Ceva (disambigua)", "text": ""}
{"id": "3174424", "revid": "128334", "url": "https://it.wikipedia.org/wiki?curid=3174424", "title": "Missulena", "text": "Missulena \u00e8 un genere di ragni appartenente alla famiglia Actinopodidae.\nCaratteristiche.\nIn inglese sono detti \"mouse-spider\" (ragni-topo) per la diffusa credenza che questi ragni scavano tane profonde come i topi, credenza oggi appurata per falsa.\nIl loro morso \u00e8 alquanto potente ma non lascia postumi pericolosi n\u00e9 immette veleni pericolosi nel circolo sanguigno. In Australia, dove \u00e8 diffuso, sono stati approntati antidoti efficaci per le punture pi\u00f9 gravi.\nDescrizione.\nSono ragni di dimensioni fra 1 e 3 centimetri, medio-grandi per la taglia di un ragno, provvisti di un cefalotorace lucido, la cui pars cephalica \u00e8 ben sollevata mentre cammina. Hanno dimorfismo sessuale e le loro filiere sono di piccole dimensioni.\nColorazione.\nLe femmine sono di colore nero, mentre i maschi assumono colorazioni specifiche, anche vivaci, a seconda della specie: M. bradley ha un vivido colore bluastro, mentre M. occatoria \u00e8 blu scura con i cheliceri e la pars cephalica rosso acceso.\nEtologia.\nIn modo simile ai Liphistiidae vivono in cunicoli, ricoperti da piccole botole, profondi fino a 30 centimetri: mentre le femmine rimangono quasi in pianta stabile nelle loro tane, i maschi sono in giro in cerca di prede da uccidere.\nPredano insetti di vario genere e altri piccoli animali; a loro volta sono un ghiotto boccone per scorpioni, vespe e millepiedi.\nMorsicatura.\nIl loro morso provoca lesioni di una certa gravit\u00e0, simile a quello dei ragni Hexathelidae; la maggior parte dei morsi, comunque, non richiede l'antidoto n\u00e9 provoca gravi intossicazioni. \u00c8 stato inoltre riscontrato che le tossine presenti nel veleno di M. bradley sono molto simili a quelle presenti nel genere Atrax, per cui un'eventuale somministrazione di antidoto \u00e8 efficace per tutte e due specie di ragni.\nDistribuzione.\nIl genere \u00e8 diffuso, 12 specie su 13, in Australia. Unica eccezione \u00e8 la \"M. tussulena\", endemica del Cile.\nTassonomia.\nDal 1996 non sono stati esaminati altri esemplari di questo genere.\nAttualmente, a giugno 2013, si compone di 13 specie:"}
{"id": "3174429", "revid": "1516566", "url": "https://it.wikipedia.org/wiki?curid=3174429", "title": "Antonio Sciesa (sommergibile)", "text": "L\u2019Antonio Sciesa \u00e8 stato un sommergibile della Regia Marina.\nStoria.\nIl 14 settembre 1933, unitamente al gemello \"Toti\", part\u00ec da La Spezia al comando del capitano di fregata Carlo Savio per una crociera che, attraverso il canale di Suez, portasse in Mar Rosso e proseguisse con la circumnavigazione dell'Africa ed il rientro in Mediterraneo tramite lo Stretto di Gibilterra. Scopo del viaggio era verificare le prestazioni di queste unit\u00e0 nei mari caldi; i sommergibili fecero tappa a Porto Said, Massaua, Aden, Mogadiscio, Chisimaio, Mombasa, Zanzibar, Dar es Salaam, Diego Suarez, Louren\u00e7o Marques, Durban, Citt\u00e0 del Capo, Walvis Bay, Lobito, S\u00e3o Tom\u00e9, Takoradi, Dakar, Porto Praia, Las Palmas, Gibilterra e Barcellona giungendo infine a destinazione il 25 febbraio 1934 dimostrando discrete qualit\u00e0. \nNel novembre 1936 fu uno dei primi sommergibili italiani inviati clandestinamente in appoggio alle forze franchiste nella guerra di Spagna; non colse alcun successo. \nAll'entrata dell'Italia nella seconda guerra mondiale, il 10 giugno 1940, fu inviato in missione offensiva al largo di Cattaro, facendo ritorno il 21.\nIl 9 luglio si pose in agguato a settentrione di Capo Passero, tornando alla base due giorni pi\u00f9 tardi.\nIl 14 agosto lasci\u00f2 Augusta per un pattugliamento al largo della costa nordafricana, ma due giorni dopo dovette interrompere la missione per un guasto e riparare a Brindisi.\nIl 12 dicembre fu inviato a nord della foce del Nilo e sei giorni dopo ascolt\u00f2 all'idrofono i rumori di altre navi, senza per\u00f2 riuscire ad avvistarle; la missione ebbe termine il 21 dicembre.\nNel marzo 1941 fu posto in disarmo, rimanendo in questo stato sino al maggio 1942.\nIl 1\u00ba giugno 1942 ritorn\u00f2 operativo, con il tenente di vascello Raul Galletti come comandante; fu destinato alle missioni di trasporto per la Libia.\nIl 29 giugno lasci\u00f2 Taranto con a bordo 64 tonnellate di carburante e 4 di provviste destinate a Marsa el Hilal; giunto nella localit\u00e0 libica il 3 luglio, vi ricevette la visita di Benito Mussolini. Il 6 ripart\u00ec raggiungendo Taranto tre giorni dopo.\nIl 24 luglio salp\u00f2 da Taranto con un carico di 71,6 tonnellate di provviste e benzina diretti a Tobruk; giunse a destinazione quattro giorni dopo, scaric\u00f2 i rifornimenti e ripart\u00ec l'indomani, arrivando nella base pugliere il 3 agosto.\nIl 19 agosto lasci\u00f2 Taranto per trasportare a Bengasi 73 tonnellate di viveri e munizioni; arriv\u00f2 nella base libica il 22 e ripart\u00ec in giornata dopo aver effettuato la messa a terra del carico, facendo ritorno a Taranto il 26 agosto.\nIl 1\u00ba ottobre salp\u00f2 ancora da Taranto, diretto a Bengasi con 71,9 tonnellate di vettovagliamenti, munizioni e denaro della Banca d'Italia; giunto a Bengasi il 5, scaric\u00f2 i materiali e ripart\u00ec in giornata. Il giorno seguente, alle 21.15, lanci\u00f2 un siluro contro un sommergibile individuato in superficie e all'apparenza fermo, avvertendo un forte scoppio e ritenendo quindi di averlo colpito e affondato mentre tentava d'immergersi, mettendosi peraltro all'infruttuosa ricerca di sopravvissuti (non esistono per\u00f2 notizie di perdite o danneggiamenti di sommergibili inglesi in quella zona ed in quel periodo); attracc\u00f2 nel capoluogo pugliese l'8 ottobre.\nIl 30 ottobre ripart\u00ec da Taranto ma dovette invertire la rotta e ritornare l'indomani, causa un guasto.\nIl 3 novembre lasci\u00f2 la base pugliese con 85 tonnellate di munizioni, giungendo a Tobruk tre giorni pi\u00f9 tardi. \nVerso le quattro del pomeriggio di quello stesso giorno, mentre scaricava le munizioni, fu attaccato da aerei e centrato da tre bombe: rimasero uccisi 5 ufficiali e 18 fra sottufficiali e marinai, ed il sommergibile fu portato all'incaglio per impedire l'affondamento.\nIl 12 novembre, nell'imminenza della caduta di Tobruk in mani inglesi, il relitto dello \"Sciesa\" fu minato e fatto saltare in aria. \nLa soc. genovese dell'ing. Bruzzo nell'anno 1949 invi\u00f2 a Tobruk un gruppo di tecnici italiani. Dopo un diligente lavoro di riparazione allo scafo da parte di palombari altamente professionali, il sommergibile emerse e fu localizzato nel porto di Tobruk, dove fu sottoposto ad un'accurata manutenzione che dur\u00f2 circa un anno. In un primo tempo sembrava prendere forma la decisione del rientro in Italia con i propri mezzi, ma poi l'idea fu abbandonata per l'inadeguatezza del mezzo ad affrontare le insidie del mare, Prevalse infine la decisione di far venire dall'Italia due rimorchiatori di alto mare per il traino con destinazione il porto di Taranto.\nAveva svolto in tutto 12 missioni di guerra: 4 offensive, 6 di trasporto (portando a destinazione in tutto 369,5\u00a0t di rifornimenti), 2 di trasferimento."}
{"id": "3174431", "revid": "110157", "url": "https://it.wikipedia.org/wiki?curid=3174431", "title": "Mayumi Aoki", "text": "Biografia.\nVinse una medaglia d'oro ai 100\u00a0m farfalla con il tempo 1:03.34 nel Giochi della XX Olimpiade, fu il suo nuovo record mondiale dei 100 m farfalla (1\u00ba settembre 1972 Monaco di Baviera, Germania Ovest) in precedenza aveva ottenuto il vecchio primato di 1'03\"9 il 21 luglio 1972 Tokyo, Giappone, riuscendo ad essere la prima donna al mondo a scendere sotto i 1'04\" e superata nel frattempo dall'ungherese Andrea Gyarmati con 1'03\"80 (del 31 agosto 1972 )\nAi campionati mondiali di nuoto 1973 ottenne una medaglia di bronzo ai 100\u00a0m farfalla con 1:03.73, meglio di lei le tedesche Kornelia Ender e Rosemarie Kother."}
{"id": "3174432", "revid": "729019", "url": "https://it.wikipedia.org/wiki?curid=3174432", "title": "San Cosme y Dami\u00e1n", "text": " \nSan Cosme y Dami\u00e1n \u00e8 un centro abitato del Paraguay, nel dipartimento di Itap\u00faa. La localit\u00e0, che dista 335 km dalla capitale del paese, Asunci\u00f3n, forma uno dei 30 distretti in cui \u00e8 suddiviso il dipartimento.\nPopolazione.\nAl censimento del 2002 Trinidad contava una popolazione urbana di 2.045 abitanti (7.322 nel distretto), secondo i dati della \"Direcci\u00f3n General de Estad\u00edstica, Encuestas y Censos\".\nStoria.\nLe origini storiche della localit\u00e0 risalgono al 1632, anno della fondazione nei pressi del fiume Uruguay, da parte del padre gesuita Adriano Formoso, di una riduzione; in seguito, per motivi di sicurezza, la missione dovette spostarsi quattro volte prima di stabilirsi definitivamente, nel 1760, a nord del Paran\u00e1. Durante i suoi numerosi spostamenti, sotto la guida di padre Buenaventura Su\u00e1rez, la missione divenne un centro di studi astronomici conosciuta anche in Europa.\nLa recente costruzione della diga idroelettrica di Yacyret\u00e1 ha comportato per la localit\u00e0 la costruzione di strade asfaltate, rompendone cos\u00ec l'isolamento e permettendo i collegamenti con il resto del paese.\nEconomia.\nTurismo.\nI resti dell'antica \"riduzione\" attraggono visitatori da ogni parte del mondo. La chiesa di San Cosme y Dami\u00e1n, distrutta da un incendio nel 1899, \u00e8 stata parzialmente restaurata nel 1978 e contiene al suo interno immagini in legno policromo dell'epoca gesuita."}
{"id": "3174436", "revid": "1573940", "url": "https://it.wikipedia.org/wiki?curid=3174436", "title": "Ear (runa)", "text": "Ear (di significato incerto) \u00e8 il nome anglosassone della runa del Fu\u00feorc \"ea\" (carattere Unicode \u16e0). \u00c8 un'aggiunta tarda all'alfabeto originale, ma \u00e8 attestata su diverse epigrafi (in particolare sullo scramasax di Beagnoth) gi\u00e0 dal IX secolo.\nNome.\nIl significato del nome della runa \u00e8 incerto.\nJacob Grimm, nel suo \"Mitologia teutonica\" del 1835, not\u00f2 che la \"ear\" \u00e8 semplicemente una \"tir\" con due tratti aggiuntivi ed ipotizz\u00f2 che \"Tir\" ed \"Ear\" (alto tedesco antico \"Zio\" ed \"Eor\") fossero due nomi dello stesso dio. Not\u00f2 anche che lo stesso nome si ritrova nel toponimo Eresburg (\"*Eresberc\") in Vestfalia, in latino \"mons Martis\"; Grimm sugger\u00ec dunque che i popoli germanici avessero adottato il nome del dio greco Ares come epiteto del loro dio della guerra, e che \"Eresberc\" fosse letteralmente un Areopago. Grimm not\u00f2 inoltre che nell'area bavarese (dov'erano stanziati i Marcomanni) il marted\u00ec (\"dies Martis\") era noto come \"Ertag\", \"Iertag\", \"Irtag\", \"Eritag\", \"Erchtag\", \"Erichtag\" mentre nell'area sveva e svizzera (dov'erano stanziati gli Alamanni) lo stesso giorno \u00e8 chiamato \"Ziestag\" come in anglosassone; egli dunque concluse che Ziu era noto con il nome alternativo di \"Eor\", derivato dal greco \"Ares\".\nPoemi runici.\nLa \"ear\" compare solamente nel poema runico anglosassone:\nDa questo poema \u00e8 stata formulata un'altra ipotesi sul significato di \"ear\", che vorrebbe che questo termine voglia dire \"tomba\"."}
{"id": "3174437", "revid": "114325", "url": "https://it.wikipedia.org/wiki?curid=3174437", "title": "\u16e0", "text": ""}
{"id": "3174456", "revid": "300067", "url": "https://it.wikipedia.org/wiki?curid=3174456", "title": "Eugene (Oregon)", "text": ""}
{"id": "3174457", "revid": "104216", "url": "https://it.wikipedia.org/wiki?curid=3174457", "title": "Messaging Application Programming Interface", "text": "Messaging Application Programming Interface (MAPI) \u00e8 un'architettura di messaggistica e un Component Object Model (Modello ad oggetti per componenti), basato sulle API (Interfaccia di Programmazione di un'Applicazione) per Microsoft Windows.\nMAPI permette ai programmi client di diventare capaci di inviare un messaggio di posta elettronica, una (e-mail) in chiaro (aware), o basato su chiamate RPC a un sottosistema di routine MAPI che interfaccia con alcuni server di messaggistica. Un insieme (libreria software) di routine per effettuare comunicazione di processi con il sistema di mailing (messaggistica). Mentre MAPI \u00e8 progettato per essere indipendente dal protocollo, di solito \u00e8 usato con MAPI/RPC, un protocollo proprietario che Microsoft Outlook usa per comunicare con Microsoft Exchange.\nRPC (Remote Procedure Call) \u00e8 un sistema di comunicazione networking (in ambiente distribuito), basato su chiamate a procedure remote. Una API, che include MAPI, \u00e8 solo un insieme di interfacce. Per fare in modo che la comunicazione si verifichi, necessita di un qualche tipo di trasporto, cio\u00e8 il ruolo svolto da RPC.\nStoria.\nMAPI \u00e8 stato originariamente creato da Microsoft. La compagnia ha creato il suo team \"MS Mail\" nel 1987, ma \u00e8 stato fino a quando non ha acquisito \"Consumers Software\" nel 1991 per ottenere \"Network Courier\" che ha avuto un prodotto di messaggistica. Rielaborato, \u00e8 stato venduto come \"MS PC Mail\", o Microsoft Mail per PC Networking (reti di PC).\nLe API di base per MS PC Mail erano denominate MAPI version 0 (o \"MAPI0\"). MAPI usa funzioni liberamente basate sullo standard \"X.400 XAPIA standard\".\nMAPI include servizi per l'accesso a message transports, message stores (Mailbox), e directories.\nIn aggiunta all'interfaccia del client Extended MAPI, chiamate di programmazione possono essere effettuate indirettamente attraverso l'interfaccia client API \"Simple MAPI\", sia attraverso l'interfaccia client API \"Common Messaging Calls\" (CMC), oppure mediante un'interfaccia object-based \"Collaboration Data Objects (CDO) Library\". Questi tre metodi sono pi\u00f9 facili da usare e sono progettati per programmi meno complessi di messaggistica con interfacce utenti amichevoli. Simple MAPI e CMC sono state rimosse sin dalla versione Microsoft Exchange Server 2003.\nSimple MAPI.\nSimple MAPI \u00e8 un subset (sottoinsieme) di 12 funzioni che consentono agli sviluppatori di aggiungere funzionalit\u00e0 di messaggistica di base.\nExtended MAPI consente il controllo completo del sistema di messaggistica sul computer client, creazione e manipolazione dei messaggi e dei client delle mailbox (casella postale per il traffico e-mail), service provider, e cos\u00ec via. Simple MAPI viene fornito con Microsoft Windows, come parte di Outlook Express/Windows Mail mentre le funzionalit\u00e0 complete Extended MAPI sono incluse in Office Outlook e Exchange.\nWindows 7 (Seven) ha rimosso il supporto per Simple MAPI, mantenendolo solo per Extended MAPI, non fornendo pi\u00f9 anche i programmi client di posta elettronica, come Outloox Express e Windows Mail che supportavano Simple MAPI.\nIl programma di posta che viene fornito gratuitamente, Windows Live Mail supporta solo Extended MAPI.\nDal punto di vista pratico alcuni programmi che supportano Simple MAPI come ad esempio Mozilla Thunderbird, PDFCreator, OpenOffice.org, se installati su Windows Seven non possono pi\u00f9, ad esempio col tasto destro del mouse, aprire un programma di posta elettronica o inviare direttamente un allegato ad un messaggio di posta interagendo con un software Microsoft.\nLo possono fare, anche su Windows7, solo ad esempio usando OpenOffice.org e scegliendo di fare diventare il documento prodotto un allegato ad un messaggio di posta di Thunderbird, ecc.\nInterfaccia verso Service provider.\nLa versione completa (full) Extended MAPI interface \u00e8 necessaria per interfacciare servizi di messaggistica di base verso applicativi client come Outlook. Ad esempio, alcuni fornitori non-Microsoft di servizi di posta elettronica hanno creato \"provider di servizi MAPI\" per consentire ai loro prodotti di essere accessibili tramite Outlook. Esempi sono: Axigen Mail Server, Kerio Connect, Scalix, Zimbra, HP OpenMail, IBM Lotus Notes, Zarafa e Bynari.\nMAPI ha avuto anche un'interfaccia di fornitore di servizi di quel genere. Infatti Microsoft utilizza questa interfaccia di MS Mail verso un sistema di posta elettronica basato su Xenix, per uso interno.\nMAPI estesa \u00e8 il principale metodo di accesso ai dati e-mail utilizzato da Outlook, per interfacciarsi con Microsoft Exchange, attraverso service providers MAPI forniti con Outlook.\nSpecifiche protocollo MAPI/RPC.\nMicrosoft ha reso disponibili tutte le specifiche del protocollo di comunicazione \"MAPI/RPC protocol\".\n\"MAPI protocol\" \u00e8 il protocollo di dialogo MAPI/RPC. A volte Microsoft lo ha anche chiamato \"Exchange RPC\" e \"Outlook-Exchange Transport Protocol\".\nImplementazioni Open Source di MAPI.\nFino a poco tempo fa le implementazioni Open Source di MAPI sono state scarse. Ma ci sono almeno tre progetti open source che stanno lavorando per implementare il protocollo MAPI in librerie free open source software (FOSS) per l'utilizzo in altri applicativi open source. Questo elenco include il progetto OpenMapi project, il MAPI4Linux di Zarafa (anche questo parte di OpenMapi) e libmapi, sub-progetto di \"OpenChange project\", che \u00e8 utilizzato in un altro sottoprogetto OpenChange chiamato Evolution-MAPI.\nEvolution-MAPI \u00e8 un fornitore di connessioni che pu\u00f2 essere installato all'interno del popolare client open source groupware Evolution."}
{"id": "3174458", "revid": "124911831", "url": "https://it.wikipedia.org/wiki?curid=3174458", "title": "Kinry\u016b Arimoto", "text": "Ha lavorato con la Production Baobab. Era shodan di kenp\u014d.\nEra noto per aver dato voce a Barbabianca in \"One Piece\" e a Dante in \"Mao Dante\"."}
{"id": "3174459", "revid": "287204", "url": "https://it.wikipedia.org/wiki?curid=3174459", "title": "Kinryu Arimoto", "text": ""}
{"id": "3174461", "revid": "422900", "url": "https://it.wikipedia.org/wiki?curid=3174461", "title": "Kinryuu Arimoto", "text": ""}
{"id": "3174463", "revid": "422900", "url": "https://it.wikipedia.org/wiki?curid=3174463", "title": "Arimoto Kinryu", "text": ""}
{"id": "3174467", "revid": "422900", "url": "https://it.wikipedia.org/wiki?curid=3174467", "title": "Arimoto Kinryuu", "text": ""}
{"id": "3174468", "revid": "287204", "url": "https://it.wikipedia.org/wiki?curid=3174468", "title": "Simple MAPI", "text": ""}
{"id": "3174471", "revid": "1543377", "url": "https://it.wikipedia.org/wiki?curid=3174471", "title": "Desmopuntius johorensis", "text": "Puntius johorensis () \u00e8 un pesce d'acqua dolce appartenente alla famiglia Cyprinidae.\nDistribuzione e habitat.\nProviene dai torrenti delle foreste del sud-est asiatico (Malaysia e parte dell'Arcipelago malese), dove nuota nei pressi del substrato.\nDescrizione.\nPresenta un corpo allungato con una colorazione composta, come nelle altre specie del genere \"Desmopuntius\", da striature. Negli esemplari giovanili queste ultime sono fino a 6. Alcune caratteristiche che lo distinguono dalle specie simili (come \"Striuntius lineatus\") sono le labbra sottili e i barbigli sempre presenti.&lt;br&gt;\nLa lunghezza massima registrata \u00e8 di 12 cm.\nBiologia.\nAlimentazione.\n\u00c8 una specie onnivora che si nutre sia di piante che di piccoli invertebrati acquatici.\nRiproduzione.\n\u00c8 oviparo; non ci sono cure verso le uova, deposte in acque poco profonde."}
{"id": "3174473", "revid": "1305772", "url": "https://it.wikipedia.org/wiki?curid=3174473", "title": "Traffic Giant", "text": "Traffic Giant \u00e8 un videogioco di tipo gestionale (con paesaggio, unit\u00e0 e strutture 2D), ambientato in ipotetiche citt\u00e0 in cui si controllano i trasporti pubblici e quindi ci si occupa del traffico, sviluppato da \"JoWooD Productions Software\" e distribuito nel 2001.\nModalit\u00e0 di gioco.\nCi sono due modi per fare il gioco: cercando i massimi profitti oppure cercando la massima funzionalit\u00e0.\nSono presenti alcune campagne (delle missioni in serie) per il gioco in singolo con vari livelli di difficolt\u00e0 e poi sono forniti degli scenari (dove possono esserci degli eventi speciali), utilizzabili sia per il gioco in gruppo su LAN o con modem in due e su Internet, che in singolo contro il computer."}
{"id": "3174476", "revid": "107815173", "url": "https://it.wikipedia.org/wiki?curid=3174476", "title": "Susie Atwood", "text": "Biografia.\nAi Giochi della XX Olimpiade vinse una medaglia di bronzo nei 100m dorso con un tempo di 1:06.34 dietro a Melissa Belote e Andrea Gyarmati, meglio le and\u00f2 nei 200m dorso dove ottenne una medaglia d'argento con un tempo di 2:20.38 superata solo da Belote.\nAi VI Giochi panamericani vinse:\nSi aggiudic\u00f2 anche una medaglia d'oro alle VII Universiade del 1973. Durante la sua carriera ottenne 23 titoli fra quelli nazionali e internazionali."}
{"id": "3174477", "revid": "204012", "url": "https://it.wikipedia.org/wiki?curid=3174477", "title": "Susan Atwood", "text": ""}
{"id": "3174480", "revid": "339392", "url": "https://it.wikipedia.org/wiki?curid=3174480", "title": "Barbus eugrammus", "text": ""}
{"id": "3174483", "revid": "767487", "url": "https://it.wikipedia.org/wiki?curid=3174483", "title": "Douglas Fairbanks nella luna", "text": "Douglas Fairbanks nella luna (\"Reaching for the Moon\") \u00e8 un film muto del 1917 diretto da John Emerson e interpretato da Douglas Fairbanks (anche produttore). La sceneggiatura, a firma dello stesso regista e di Anita Loos, si basa su un soggetto di Joseph Henabery.\nGirato a Venice, in California, il film fu distribuito dalla Paramount Pictures (con il nome Artcraft Pictures Corporation) e usc\u00ec nelle sale il 17 novembre 1917.\nErich von Stroheim vi appare in un piccolo ruolo, ma - non accreditato - partecipa anche come assistente alla regia. Victor Fleming, invece, firma come direttore della fotografia.\nNel 1930, Fairbanks apparir\u00e0 in un altro \"Reaching for the Moon\" (distribuito in Italia come \"Mi sposo e... torno!\"), diretto questa volta da Edmund Goulding e tratto da un soggetto di Irving Berlin che non ha niente a che fare con il film del 1917.\nTrama.\nPiccolo impiegato di New York, Alexis Caesar Napoleon Brown rimugina in testa manie di grandezza. Convinto che si possa raggiungere qualsiasi scopo concentrandosi su di esso, cerca di mettere in pratica questa filosofia di vita applicandola al rapporto con il suo boss che invece lo licenzia. Ora Brown sposta la sua attenzione sul fatto di poter diventare un'importante personalit\u00e0 del regno di Vulgaria, la terra d'origine di sua madre. Mentre si impegna con la fantasia a diventare principe reale, si addormenta. Viene svegliato dall'arrivo di un ministro di quel lontano paese che gli annuncia la morte del re che fa di lui il legittimo erede al trono. Brown parte per la Vulgaria dove per\u00f2 deve vedersela con Black Boris, un altro pretendente al trono che cerca di attentare alla sua vita. Impegnato in un duello, Brown cade gi\u00f9 da una scogliera per scoprire che, in realt\u00e0, \u00e8 caduto dal letto e che tutta la storia di Vulgaria non \u00e8 stato nient'altro che un sogno. Ritornato alla vita reale, riprende con rinnovato entusiasmo il suo lavoro nella fabbrica di bottoni. Sposa la sua ragazza, Elsie Merrill, si trasferisce in una linda casetta del New York e vive felicemente la sua vita di padre di famiglia.\nProduzione.\nIl film fu prodotto dallo stesso Douglas Fairbanks attraverso la propria compagnia, la Douglas Fairbanks Pictures.\nDistribuzione.\nIl copyright del film, richiesto dalla Artcraft Pictures Corp., fu registrato il 7 novembre 1917 con il numero LP11685.\nIl film, uscito negli Stati Uniti nel novembre 1917, venne distribuito in Italia dalla \"De Cippico\" nel 1922.\nRiversato in VHS, \u00e8 stato distribuito dalla Grapevine Video; nel 2008, \u00e8 uscito in DVD per la Flicker Alley; il 14 gennaio 2020, per la Alpha Video, in una versione di 91 minuti.\nConservazione.\nCopie della pellicola si trovano conservate negli archivi della Cin\u00e9math\u00e8que Royale de Belgique di Bruxelles, della Cineteca del Friuli di Gemona, del Museum Of Modern Art di New York, del George Eastman House di Rochester."}
{"id": "3174485", "revid": "709565", "url": "https://it.wikipedia.org/wiki?curid=3174485", "title": "Northwind (personaggio)", "text": "Northwind \u00e8 un ibrido umano-uccello immaginario pubblicato dalla DC Comics.\nCreato da Roy Thomas, Jerry Ordway e Mike Machlan, Northwind comparve per la prima volta in \"All-Star Squadron\" n. 25. Comparve anche nel fumetto \"Infinity, Inc.\", anche se lasci\u00f2 la squadra nel mezzo della serie.\nBiografia del personaggio.\nOrigini.\nSiccome ud\u00ec una conversazione allExplorer's Club\", Hawkman (Carter Hall) viaggi\u00f2 da Hidden City di Feitheria fino in Groenlandia, e salv\u00f2 la popolazione nativa da alcuni invasori umani intenti alla caccia di specie intelligenti. Gli invasori erano immuni solo ad un'arma Feitherana, una \"pistola Globlass\", che poteva distruggere l'equilibrio di una persona. Hawkman ferm\u00f2 anche il traditore Feitherano Trata, e riusc\u00ec a convincere gli invasori a mantenere segreta l'ubicazione di Feitheria. Per anni, Hawkman fece visita ai Feitherani, finch\u00e9 finalmente, con il loro permesso, giunse con un collega antropologo, Fred Cantrell, che desiderava studiare queste strane creature. Una femmina Feitherana di nome Osroro si innamor\u00f2 subito di Fred Cantrell, nonostante fosse stata promessa ad un altro Feitherano di nome Ramphastos\"'. Ramphastos lasci\u00f2 Feitheria, e la coppia pot\u00e9 sposarsi, anche se la maggior parte dei Feitherani non approv\u00f2 la loro unione.\nProfezia.\nIl periodo in cui Hawkman e Hawkgirl ritornarono pi\u00f9 avanti a Feitheria con loro figlio Hector, fu lo stesso della nascita di Norda. Fu allora che Worla, nonno di Norda e leader spirituale dei Feitherani venne a conoscenza dell'irrevocabile destino che fu profetizzato per Hector, ma non osava dirlo ai Falchi. La cosiddetta maledizione di Seketh, l'antico dio egiziano della morte, che profetizz\u00f2 la combinazione di Silver Sarab e dell'Occhio di Ra, che avrebbe portato inevitabilmente alla fine del mondo. Il primo leader Fetherano, Thoth, e un gruppo di gente egiziana piumata viaggiarono fino in Groenlandia e fondarono Feitheria nella speranza di poter prevenire l'avverarsi della profezia. Ma la maledizione di Seketh si sarebbe messa in moto solo 1500 anni pi\u00f9 tardi, quando il prete Hath-Set uccise il Principe Khufu e la Principessa Chay-Ara, che dopo numerose incarnazioni sarebbero divenuti i moderni Hawkman ed Hawkgirl. Silver Scarab (Hector Hall), il figlio di Khufu e Chay-Ara, complet\u00f2 la maledizione nascendo senza anima.\nVedendo il pericolo di Silver Scarab divenuto imminente con la nascita di Hector Hall, Worla procedette immediatamente verso la camera delle uova che conteneva il giovane di Feitheria ancora in stato embrionale. Norda pass\u00f2 molto tempo in compagnia della famiglia Hall e questi lo adoravano, ma il giovane Hector crebbe odiando Feitheria.\nLasciando Feitheria.\nNorda lasci\u00f2 Feitheria all'et\u00e0 di 15 anni. Grazie alla sua resistenza e l'innato senso migratorio dei Feitherani, Norda riusc\u00ec a raggiungere Washington D.C., la citt\u00e0 natale di suo padre. Decise di fare visita ai suoi nonni che vivevano l\u00ec, ma che sfortunatamente per lui si trasferirono. Volando su Washington, li trov\u00f2, ma suo nonno era gi\u00e0 deceduto, e sua nonna stava per raggiungerlo. Comparendole davanti, lei pens\u00f2 che Norda fosse suo figlio, reincarnato in un angelo (pensando che suo figlio fosse morto durante una spedizione polare anni fa) e gli chiese di essere portata in Paradiso, e quindi mor\u00ec. Norda visse per la strada per qualche periodo. Infine riusc\u00ec a mettersi in contatto con gli Hall che gli diedero una casa.\nRitorno a Feitheria.\nNorda fece ritorno a Feitheria per la cerimonia di \"raggiungimento della maggiore et\u00e0\", in cui ogni Feitherano riceveva il proprio \"scorrimento di vita\", che avrebbe dettato il ruolo di quella determinata persona nella societ\u00e0 Feitherana, ma Norda rifiut\u00f2, negando il suo ruolo predefinito in questa societ\u00e0. Capendo la necessit\u00e0 umana di Norda di libert\u00e0, suo padre parl\u00f2 in sua difesa, e Norda fu libero di andarsene ancora una volta. Nell'ultimo disperato tentativo di convincerlo a restare, Worla rivel\u00f2 la profezia oscura a suo nipote, ma Norda strapp\u00f2 il suo \"scorrimento di vita\" e vol\u00f2 via.\nInfinity, Inc..\nNorda fece ritorno proprio quando Hector Hall, Lyta Trevor e Al Rothstein decisero di adottare le identit\u00e0 eroiche e di far parte della Justice Society of America. Norda si un\u00ec a loro, e si fecero chiamare Silver Scarab, Fury, Nuklon e Northwind. L'adesione fu loro respinta, ma insieme a Star-Spangled Kid, Obsidian, Jade, Brainwave Jr., Power Girl e la Cacciatrice, formarono un loro gruppo, la Infinity, Inc.. Durante un'avventura con questa squadra, assistette al trasferimento di Hidden City a Feitheria in un luogo chiamato Nuova Feitheria. Norda riusc\u00ec persino a trovare una fidanzata nell'aspirante reporter Marcie Cooper.\nLa saga di Silver Scarab.\nAnche con tutti questi amici nella Infinity, Inc., Hector Hall lasci\u00f2 la squadra dopo aver fallito con Lyta ed una donna chiamata Dottor Hastor (una delle reincarnazioni di Hath-Set) che lo contatt\u00f2. Norda cominci\u00f2 a credere alla profezia di suo nonno e lo avvert\u00ec che questa stava per avverarsi. Viaggiando verso la casa Hall, Norda volle confrontarsi con Hector, per poi scoprire che questi si trovava gi\u00e0 sotto l'influenza di Hath-Set. Tornando a Vecchia Feitheria nella speranza di trovare un modo per battersi contro il suo antico nemico e sconfiggerlo, incontr\u00f2 suo nonno Worla ancora una volta. Norda venne addestrato da suo nonno nelle tradizioni occulte di Feitheria, e gli fu insegnato ad evocare il potere di Thoth inerente a tutti i Feitherani.\nRitornato alla Infinity, Inc., Northwind era un uomo cambiato, con un nuovo look, nuovo comportamento e l'abilit\u00e0 di lanciare colpi di energia mistica dalle mani. Silver Scarab, ora sotto il controllo di Hath-Set, scopr\u00ec l'Occhio di Ra, un'arma antica e potente.\nIl confronto finale avvenne alla casa degli Hall, che, una volta che fu bruciata fino alle fondamenta, rivel\u00f2 avere al suo interno una piramide senza punta. Mentre Northwind si scontrava con Hector, Silver Scarab, in duello, Nuklon salv\u00f2 Fury, rapita da Hector. Ma il Dottor Hastor e l'Occhio di Ra comparvero in tempo, e non appena Hector guard\u00f2 in faccia il suo destino e pronunci\u00f2 le l'incantesimo che apr\u00ec l'Occhio di Ra, lo spirito di Seketh guard\u00f2 attraverso di lui dallo scarabeo d'argento. L'Occhio di Ra neg\u00f2 il controllo da parte di Silver Scarab e vol\u00f2 via, ma Scarab si lanci\u00f2 al suo inseguimento. Invocando il nome di Thoth, Northwind riusc\u00ec a chiudere l'Occhio di Ra, inviandolo a dormire sotto le sabbie del deserto egiziano e mettendo fine alla sua furia, ma Hector Hall era gi\u00e0 morto. Dato che il destino di Hector lo aveva sopraffatto, lo stesso Norda era divenuto impassibile e distante dopo il suo addestramento a Feitheria, e adesso accett\u00f2 il suo nuovo ruolo come leader spirituale dei Feitherani. Norda lasci\u00f2 la Infinity, Inc. e vol\u00f2 a casa a Nuova Feitheria dopo il funerale di Hector.\nKahndaq.\nAttraverso eventi ancora da spiegare, i Feitherai si evolsero in uno stato pi\u00f9 simile a degli uccelli, Northwind incluso (creato dopo il look di Hawkman come comparso in \"Kingdom Come\"), e Nuova Feitheria venne distrutta. I Feitherani persero temporaneamente il potere di parlare, ma non l'intelligenza. Ancora inspiegato, Black Adam riusc\u00ec a convincere Northwind e gli altri Feitherani ad unirsi a lui al fine di impadronirsi della sua vecchia casa, la nazione del Kahndaq. La Justice Society rispose all'ostile invasione attaccando il Kahndaq e il gruppo di Black Adam, che includeva altri due Infinitors, Atom Smasher e Brainwave Jr., e in pi\u00f9 un nuovo Eclipso e un nuovo Nemesis. Il conflitto termin\u00f2 con la perdita di una delle ali di Northwind da parte di Hawkman, ma che grazie al fattore di guarigione avanzato dei Feitherani fu in grado di ricrescere.\nPi\u00f9 o meno in questo tempo, Northwind e molta della sua gente, temporaneamente seguirono il potente Magog, che stava diffondendo benedizioni in tutta l'Africa.\nLo Spettro attacc\u00f2 il Kahndaq, cosa che caus\u00f2 la morte di numerosi Feitherani. Tuttavia, Northwind comparve nello sfondo di \"Crisi infinita\" n. 7 (giugno 2006), combattendo contro i criminali che si infuriarono in massa su Metropolis. Non \u00e8 chiaro quali siano le attivit\u00e0 di Northwind durante la Crisi, o di come si sent\u00ec riguardo alla decisione di Black Adam di unirsi alla Societ\u00e0 segreta dei supercriminali di Alexander Luthor Jr., ma la sua opposizione ai criminali di Metropolis sugger\u00ec che rimase fedele ad Adam, che dopo essere stato tradito dalla Societ\u00e0 la combatteva anche lui in prima persona. Anche se Adam fu il personaggio principale della miniserie \"52\", che riempie il vuoto tra la fine di \"Crisi Infinita\" e lo status corrente di \"Un Anno Dopo\" di tutta la DC Comics, Northwind non comparve pi\u00f9 nelle serie.\nPoteri e abilit\u00e0.\nNato con le ali, Northwind possiede l'abilit\u00e0 di volare, e il suo corpo possiede un'abilit\u00e0 e un'agilit\u00e0 di livello atletico. Sembra possedere un fattore di guarigione avanzato, cos\u00ec come una forza super umana e una grande resistenza. Possiede anche quello che viene chiamato \"potere-migra\", in senso innato di immigrazione che gli permette di volare per lunghe distanze e di non perdersi. Pu\u00f2 comunicare con i volatili ed \u00e8 in grado di avvertire i cambi del tempo. Nei primi numeri di \"Infinity, Inc.\", era solito portare con s\u00e9 una \"pistola Globlass\", un'arma ad energia del suo paese natale che fa perdere l'equilibrio alle persone catturate nel suo raggio. Grazie all'addestramento sotto suo nonno Worla, Norda \u00e8 ora un maestro della magia Feitherana che gli d\u00e0 l'abilit\u00e0 di proiettare fiamme mistiche dai palmi delle mani. Nella sua nuova forma di uomo-falco, porta con s\u00e9 una lancia come arma primaria."}
{"id": "3174486", "revid": "339392", "url": "https://it.wikipedia.org/wiki?curid=3174486", "title": "Barbo a righe", "text": ""}
{"id": "3174487", "revid": "155634", "url": "https://it.wikipedia.org/wiki?curid=3174487", "title": "Serie A1 2005-2006 (pallanuoto maschile)", "text": "La Serie A1 2005-2006 \u00e8 stata l'87\u00aa edizione del campionato italiano maschile di pallanuoto disputato dal 1912, anno della sua prima edizione. Le fasi preliminari si sono svolte dal 21 ottobre 2005 all'11 marzo 2006. I play-off scudetto sono stati disputati dal 25 marzo al 31 maggio e i play-out per la retrocessione dal 29 marzo al 10 maggio.\nLa Pro Recco si \u00e8 laureata campione d'Italia per la ventesima volta, superando il Posillipo nella quarta gara di finale. I play-out hanno sancito la retrocessione in Serie A2 di Lazio e Telimar Palermo.\nPrima fase.\nLe 16 squadre sono state divise in quattro gironi da quattro squadre ciascuno. Alla conclusione dei gironi le prime due in classifica sono state inserite nel gruppo A della seconda fase e le altre otto squadre nel gruppo B. In caso di parit\u00e0 di punti contano, come primo parametro, gli scontri diretti, seguiti dalla differenza reti totale.\nSeconda fase.\nLe 16 squadre sono state inserite in due gironi da 8 squadre ciascuno in base ai risultati ottenuti nella fase precedente. Le prime 6 del girone A si sono qualificate direttamente ai playoff scudetto, mentre le ultime 2 hanno disputato uno spareggio con le prime due del girone B: le vincenti sono andate ai play off e le perdenti hanno raggiunto ai play-out le ultime sei classificate del girone B.\nSpareggi.\nGli spareggi si sono svolti su gare di andata e ritorno il 17 e il 21 marzo. Le due squadre vincenti si sono qualificate ai play-off, le perdenti sono passate ai playout per evitare la retrocessione."}
{"id": "3174488", "revid": "793215", "url": "https://it.wikipedia.org/wiki?curid=3174488", "title": "Villa comunale di Portogruaro", "text": "La villa Comunale \u00e8 un palazzo signorile di Portogruaro.\nStoria.\nL'edificio si trova in via del Seminario e fu realizzato su progetto di Guglielmo Bergamasco intorno al 1543 per conto della nobile famiglia della Frattina. L'edificio si distingue per il loggiato e il portico a doppia altezza, e per la sua autonomia rispetto al tessuto urbano caratterizzato dalle forme gotiche e dalla continuit\u00e0 dei portici; oggi il palazzo ospita gli uffici municipali.\nIl portico (storto) e il loggiato.\nIl portico \u00e8 storto cio\u00e8 le arcate interne non sono perpendicolari al fronte strada provocando la forma anomala delle colonne che hanno una base e un apice romboidali. \nInoltre la loggia \u00e8 collocata sul prospetto laterale anzich\u00e9 sul fronte stradale .\nBisogna comunque considerare che l'edificio fu ampliato intorno al 1920 con interventi che ne modificarono radicalmente la struttura e l'aspetto . \nFu infatti eseguita la sopraelevazione, che provoc\u00f2 la scomparsa del cornicione e l'aggiunta di due finestre nella facciata del loggiato; per tale realizzazione le aperture furono riposizionate e quella del mezzanino fu collegata con la balaustra alla finestra adiacente. L'intervento alter\u00f2 la simmetria della facciata modificando l'equilibrio prospettico.\nNel 1884 lo storico Caffi scrisse che il disassamento dell'edificio ricopiava in pianta il grafico araldico dei proprietari ; tale interpretazione sar\u00e0 poi ripresa dai successivi trattatisti che cos\u00ec convalidarono una tesi ingannevole; la forma del portico e la posizione della loggia sono invece legate all'orientamento dell'edificio che sfrutta le particolarit\u00e0 del sito e della strada.\nLa posizione (anomala) dell'edificio.\nL'edificio si colloca nel lato urbano alla destra del fiume e in uno dei pochi tratti viari in cui i portici sono assenti .\nAll'epoca in cui fu realizzato il palazzo, le attivit\u00e0 commerciali erano ubicate a Est, cio\u00e8 sul lato sinistro del Lemene dove avveniva lo scambio terra-acqua nel percorso delle merci verso il Friuli e il Nord-Europa e dove, oltre alla piazza e al Municipio, si trovavano i principali fondaci. Per raggiungere i luoghi del mercato coloro che percorrevano via del Seminario per attraversare il ponte di S. Andrea (gli altri ponti erano poco adatti al transito dei carri) passavano davanti alla Villa.\nIl progettista sfrutt\u00f2 la curva della via per disporre l'edificio in posizione frontale rispetto al percorso stradale, con un espediente scenico in cui la loggia si pu\u00f2 vedere da lontano; in tal modo il palazzo assume un ruolo dominante.\nIl loggiato d'ispirazione classica, costituito da colonne e lesene di ordine dorico accostate tra loro, sostituisce la tipica polifora del palazzo gotico. La snellezza della struttura \u00e8 accentuata dall'alto basamento e dalla trabeazione dei capitelli che alza l'arcata, con un esito che esprime robustezza ed eleganza.\nGli affreschi della loggia costituivano un forte richiamo visivo .\nSe il prospetto laterale aveva una vista ampia su via del Seminario fino al palazzo Venanzio, il prospetto fronte strada era stretto dagli edifici antistanti; per tale ragione i proprietari Stuky nel 1920 fecero demolire il palazzo Bettoni (al suo posto oggi ci sono i giardinetti della banca) ampliando la vista verso il Lemene.\nLa committenza e il Rinascimento.\nNel 1500 veneziano l'architettura rinascimentale, detta \"alla romana\", caratterizzava gli edifici delle fazioni patrizie legate al clero e ai possedimenti fondiari, contrapposte a quelle legate ai valori Repubblicani che si riconoscevano nell'identit\u00e0 tipica veneziana originata dal commercio .\nSebbene nella Villa la caratterizzazione rinascimentale non risulti cos\u00ec importante come negli esempi veneziani , la famiglia della Frattina (le cui origini risalgono al 1042 e la cui presenza \u00e8 testimoniata a Portogruaro fin dal 1265) costru\u00ec il palazzo in stile Rinascimentale per aderire ai nuovi canoni formali cattolici e mostrare la loro fedelt\u00e0 alla Chiesa Romana.\nInfatti i della Frattina avevano stretti legami con le istituzioni clericali:\nnel 1527 furono loro assegnati alcuni feudi vescovili;\nnel 1541 venne loro conferito il titolo di conti palatini da parte dell'imperatore Carlo V;\nnel 1564 Antonio Grimani (nobile veneziano esponente del \"partito clericale\") intervenne per acquistare la Villa quando a Marquando della Frattina furono confiscati i beni.\nL'attribuzione e la datazione.\nIl primo documento che testimonia la presenza del palazzo (definito \"imperfetto\" per l'incompletezza dell'ala destra o pi\u00f9 probabilmente per la sua asimmetria) \u00e8 del 1566 .\nL'attribuzione del progetto a Guglielmo dei Grigi (c.a 1480+1550), detto \"il Bergamasco\" non \u00e8 suffragata da documenti ma fu fatta dallo storico Temanza nel 1778 . I dalla Frattina chiamarono pertanto a Portogruaro un maestro conosciuto ed esperto, che aveva lavorato in importanti cantieri, e che era in grado di dare lustro al loro nuovo status nobiliare .\nLa biografia del Bergamasco indica che fino al 1543, all'et\u00e0 di 63 anni, egli fu impegnato nella realizzazione della cappella Miani nell'isola di San Michele a Venezia. Considerando anche i tempi di costruzione dilatati nelle fabbriche che facevano largo uso d'elementi lapidei, si pu\u00f2 affermare che l'edificazione della Villa inizi\u00f2 nel 1543.\nIl palazzo portogruarese coniug\u00f2 lo spirito pragmatico della scuola lombardo-veneta, con i modelli rinascimentali tosco-romani che daranno vita all'architettura Manierista. Nella Villa il riferimento \u00e8 ancora l'architettura veneziana del primo Cinquecento e l'asimmetria dei prospetti rivela l'agire pratico del proto (la dicitura \"architetto\" \u00e8 d'epoca successiva) che asseconda il \"topos\" rispetto all'astratta ortogonalit\u00e0 suggerita della manualistica classica. \nTra i tanti esempi di facciate \"storte\" realizzate negli stessi anni si pu\u00f2 confrontare quella del Palazzo dei Camerlenghi che sorge ai piedi del ponte di Rialto a Venezia.\nIl fatto che solo 20 anni dopo la sua nascita, l'asimmetria del palazzo sar\u00e0 giudicata \"imperfetta\", rivela la rapida evoluzione del gusto; alle sperimentali contaminazioni del lessico veneziano con i modelli rinascimentali nella prima met\u00e0 del secolo, subentr\u00f2 il linguaggio \"di maniera\", che consentiva imperfezioni e ricercate disarmonie ma solo all'interno della regolarit\u00e0 dell'impianto.\nAncora oggi, nonostante le profonde trasformazioni subite, la Villa Comunale testimonia i legami storici di Portogruaro con Venezia e la complessit\u00e0 di un'epoca in cui la civilt\u00e0 veneta era all'avanguardia nella cultura nell'arte e nelle scienze."}
{"id": "3174490", "revid": "37401", "url": "https://it.wikipedia.org/wiki?curid=3174490", "title": "Jamie Mackie", "text": "Carriera.\nClub.\nIl 26 luglio 2013 Jamie Mackie si lega con un contratto triennale al Nottingham Forest\n2003-2008.\nMackie comincia la sua carriera nel piccolo club del Leatherhead, fu comprato dal Wimbledon nel 2003 prima di trasferirsi nell'Exeter City nell'agosto del 2005. A seguito di una breve parentesi in prestito al Sutton United nella sua prima stagione, Mackie continu\u00f2 ad essere titolare in prima squadra segnando pi\u00f9 di 20 gol in tutte le competizioni in quasi 100 presenze, in modo da disitnguersi per l'eccellente potenziale.\nPlymouth Argyle.\nStagione 2007-2008.\nMackie firm\u00f2 per il Plymouth Argyle per una quota iniziale di 125.000 \u00a3..\nNella sua prima apparizione con il Plymouth Argyle il 12 febbraio 2008, partendo dalla panchina nel match contro il Barnsley, Mackie segn\u00f2 11 secondi dopo il suo arrivo in campo, rompendo cos\u00ec il record detenuto da Tony Witter per il gol pi\u00f9 veloce segnato nel Plymouth Argyle in un debutto. In quella partita segn\u00f2 un altro gol dando ai tifosi dell'\"Argyle\" un ricordo memorabile. Ha giocato 13 partite in quella stagione, soprattutto come riserva, segnando il suo terzo gol contro il Preston North End il 19 aprile 2008.\nBiennio 2008-2010.\nMackie si \u00e8 saldamente affermato come un protagonista in prima squadra durante la stagione 2008-09, con 45 presenze in tutte le competizioni, facendo un gol bellissimo da oltre 20 metri contro il Reading F.C. a Home Park. Dopo aver iniziato la carriera con i \"Pilgrims\" inizialmente come riserva d'impatto, Mackie in seguito divenne un titolare. Ha giocato 44 volte durante la stagione 2009-10, segnando un totale di 8 gol, anche se questo non fu sufficiente a mantenere il Plymouth in Football League Championship.\nQPR.\nNel maggio del 2010, Mackie ha firmato un contratto quadriennale con il Queens Park Rangers a pagamento riservato. Mackie ha avuto un buon inizio di campionato nel QPR, segnando al suo debutto nella vittoria per 4-0 sul Barnsley. Entro met\u00e0 settembre Mackie si era guadagnato un posto in cima alla lista dei capocannonieri della Football League Championship con 8 gol nelle prime 7 partite di campionato, segnando due gol contro l'Ipswich Town e il Leicester City.\nNon and\u00f2 a segno per altre 13 partite fino alla vittoria per 4-0 contro lo Swansea City. Un brutto infortunio lo ha tenuto fuori per 7 mesi, Mackie torn\u00f2 infatti ad allenarsi il settembre seguente.\nLa stagione seguente, con il QPR promosso in Premier League vide Mackie giocare fondamentalmente come titolare come esterno sinistro, utilizzato sia da Neil Warnock sia da Mark Hughes dopo l'esonero a febbraio del primo. Il primo goal di Mackie fu contro il Sunderland nella sconfitta casalinga persa 2-3. Durante la seconda parte della stagione, Mackie si rivel\u00f2 fondamentale per la salvezza del club andando a segno in partite importanti e decisive come la vittoria contro il Liverpool (3-2 al 90\u00ba di Mackie) e fornendo assist che decisero molte partite come quello per Samba Diakit\u00e9 contro l'Arsenal dove il QPR si impose per 2-1 nel derby. Nell'ultima partita di campionato, quella decisiva per la salvezza fu autore della rete del momentaneo 2-1 contro il , partita persa per 3-2 in un rocambolesco finale. Tuttavia grazie al pareggio del Bolton nell'ultima partita di campionato il QPR si salv\u00f2.\nNel maggio 2012 Mackie firm\u00f2 un'estensione di contratto di un anno, allungandolo fino al 2015. La seconda stagione in Premier League per lo Scozzese \u00e8 iniziata bene con 2 goal realizzati rispettivamente al Manchester United e nel pareggio contro l'Aston Villa.\nIl 16 giugno 2015 ritorna al Queens Park Rangers, con il quale firma un contratto biennale.\nNazionale.\nIl 24 agosto 2010, Mackie dichiar\u00f2 di voler giocare a livello internazionale per la Scozia. Pu\u00f2 giocare per questa nazione poich\u00e9 suo nonno \u00e8 nato a Kilmarnock. Ha ottenuto la sua prima presenza giocando un incontro valido per le Qualificazioni al campionato europeo di calcio 2012 vinto per 1-0 dalla Repubblica Ceca."}
{"id": "3174499", "revid": "767487", "url": "https://it.wikipedia.org/wiki?curid=3174499", "title": "In Bad", "text": "In Bad \u00e8 un film del 1918 diretto da Edward Sloman. Prodotto dalla American Film Company, il film venne distribuito dalla Mutual Film, uscendo in sala il 21 gennaio 1918.\nTra gli attori, nel ruolo dell'allenatore, anche il noto wrestler Bull Montana che, passato al cinema, gir\u00f2 una novantina di pellicole.\nTrama.\nVisto che l'unico interesse di Monty Miles sembra essere per la lotta, sua zia Theodosia cerca di spingerlo a metter su famiglia offrendogli in cambio la bella cifra di cinquantamila dollari. Il giovanotto, per\u00f2, rifiuta sdegnosamente, continuando imperterrito a seguire la propria passione. Un giorno, durante un allenamento con Lefty Ned, il suo allenatore, finisce fuori dal quadrato, atterrando ai piedi della bella Victoria Harrison che lo guarda letteralmente dall'alto in basso. Harrison, il padre della giovane, \u00e8 un archeologo in procinto di partire per una spedizione alla volta dello Yucatan insieme a zia Theodosia. Monty, affascinato da Victoria, chiede di far parte anche lui della spedizione ma gli altri membri non lo accettano a causa dei suoi modi rozzi e molto poco eleganti. Testardo, Monty si mette a seguirli fino alle rovine di Uxmal dove scopre il progetto di un bandito, Slick Edwards, che, insieme alla sua banda, vuole imprigionare i membri della spedizione in una tomba per poter rubare indisturbato il tesoro che hanno trovato. Monty, dopo esser riuscito a trovare una porta segreta che porta al tesoro, affronta Slick Edwards battendolo in un feroce combattimento. Prima di liberare Victoria dalla tomba, le chiede di sposarlo e chiede, nello stesso tempo, alla zia di dargli il denaro promesso per il suo matrimonio.\nProduzione.\nIl film fu prodotto dall'American Film Company, una compagnia attiva dal 1913 al 1923 che produsse in dieci anni 160 film.\nDistribuzione.\nDistribuito dalla Mutual Film, usc\u00ec nelle sale cinematografiche USA il 21 gennaio 1918."}
{"id": "3174500", "revid": "1305772", "url": "https://it.wikipedia.org/wiki?curid=3174500", "title": "Reiseabenteuer", "text": "'Reiseabenteuer' (Avventure di viaggio) op. 227, \u00e8 un valzer di Johann Strauss (figlio).\nLa prima edizione per pianoforte del valzer \"Reiseabenteuer\" di Johann Strauss, pubblicata dalla casa editrice Carl Haslinger agli inizi del 1860, mostrava in copertina due vignette: in una era rappresentata una carrozza trainata da cavalli rovesciata, mentre nell'altra si poteva vedere un piroscafo in balia di una violenta tempesta in mare aperto. Una terza vignetta, pi\u00f9 piccola, raffigurava un violino ed un archetto. L'illustrazione col paesaggio marino, tuttavia, non fu un semplice frutto della fantasia dell'artista, ma faceva riferimento ad un fatto realmente accaduto al compositore durante il suo secondo viaggio in Russia, intrapreso nella primavera del 1857.\nStrauss si conged\u00f2 dal pubblico viennese con un concerto al Casin\u00f2 \"Unger\" il 3 maggio 1857, subito dopo il quale si mise in viaggio per raggiungere la Russia (passando per la Germania) e aprire la stagione di concerti a Pavlosk. Il passaggio dalla Germania alla Russia venne effettuato via mare da Stettino (oggi Szczecin, in Polonia), attraversando il Mar Baltico e il Golfo di Finlandia per poi giungere al porto di Kronshtadt vicino a San Pietroburgo. Il 5 giugno il \"Fremden-Blatt\" inform\u00f2 i lettori viennesi a proposito del grande successo ottenuto da Strauss durante il suo primo concerto a Pavlovsk, aggiungendo anche che il compositore:\nJohann stesso raccont\u00f2 i movimentati eventi di quel viaggio in una lettera inviata ad Haslinger nel maggio 1857 da Pavlovsk:\nIl valzer \"Reiseabenteuer\" nacque due anni dopo gli eventi sopra descritti e venne eseguito per la prima volta durante la quarta stagione concertistica di Strauss presso il Padiglione \"Vauxhall\" di Pavlovsk, durante l'estate 1859. Particolarmente degna di nota in questo lavoro \u00e8 la coda, che rievoca il passaggio da Stettino a Kron\u0161tadt: in un breve ma vivace e drammatico pezzo descrittivo, Strauss immagina la tempesta e i rumori assordanti generati dai colpi delle onde sulla nave, mentre il vento e i lampi infuriano.\nNon \u00e8 possibile stabilire con certezza la data precisa in cui Strauss diede la prima del valzer, dinanzi al pubblico russo. Il compositore diresse la prima rappresentazione viennese del lavoro in un concerto pomeridiano nei \"Volksgarten\" il 20 novembre 1859, giorno in cui riapparve in pubblico dopo il ritorno dalla Russia. Il programma del concerto comprendeva ben cinque nuove composizioni che Strauss aveva scritto per il pubblico russo. Il giorno dopo il concerto nei \"Volksgarten\", il 21 novembre, Johann scrisse in una lettera a Olga Smirnitskaja, la sua amata a Pavlovsk:\nGeorg Kraus, un orchestrale e copista dell'orchestra di Strauss, ricevette il compito di preparare la copia della partitura del valzer; Kraus complet\u00f2 il suo lavoro il 25 novembre e Haslinger mise in circolazione la partitura il 2 gennaio 1860. Lo stesso giorno, annunciando la pubblicazione del valzer, \"Der Zwischenakt\" comment\u00f2:"}
{"id": "3174503", "revid": "599013", "url": "https://it.wikipedia.org/wiki?curid=3174503", "title": "High Valleyfield", "text": "High Valleyfield \u00e8 un villaggio del Fife, Scozia, situato tra Dunfermline e Kincardine-on-Forth, su un crinale a nord del Firth of Forth mentre Low Valleyfield, villaggio gemello, si trova nelle vicinanze sulla spiaggia di Firth of Forth.\nHigh Valleyfield ha una popolazione di 3062 abitanti secondo il censimento britannico del 2001.\nHigh Valleyfield \u00e8 stato un villaggio minerario collegato con la \"Valleyfield Colliery\" aperta nel 1908 e chiusa nel 1978."}
{"id": "3174506", "revid": "1318658", "url": "https://it.wikipedia.org/wiki?curid=3174506", "title": "Beaumaris (Regno Unito)", "text": "Beaumaris (in gallese: \"Biwmares\"; 2000 ab. circa) \u00e8 una cittadina dell'isola (e contea) di Anglesey (Gwynedd), nel Galles nord-occidentale, affacciata sulla baia di Conwy (\"Conwy Bay\"), un tratto della baia di Liverpool (\"Liverpool Bay\", Mare d'Irlanda), ed appartenente al \"commote \" di Dindaethwy.\nGeografia fisica.\nCollocazione.\nBeaumaris si trova nella parte sud-orientale dell'isola di Anglesey, a sud-est di Llangefni, a nord-est di Llanfair P.G. e pochi chilometri a nord di Bangor (dalla quale \u00e8 divisa da uno stretto braccio di mare, lo Stretto di Menai).\nEdifici e luoghi d'interesse.\nL'edificio pi\u00f9 famoso della citt\u00e0 \u00e8 il Castello di Beaumaris (\"Beaumaris Castle\"), fatto costruire nel 1295 da Edoardo I d'Inghilterra ed inserito nel Patrimonio dell'umanit\u00e0 dall'UNESCO.\nAltri edifici d'interesse sono:"}
{"id": "3174507", "revid": "1452073", "url": "https://it.wikipedia.org/wiki?curid=3174507", "title": "Beaumaris", "text": ""}
{"id": "3174509", "revid": "319329", "url": "https://it.wikipedia.org/wiki?curid=3174509", "title": "Kristen Babb-Sprague", "text": "Biografia.\nInizi\u00f2 giovanissima la sua passione per il nuoto sincronizzato, ai Giochi della XXV Olimpiade vinse la medaglia d'oro ma nelle votazioni della seconda classificata Sylvie Fr\u00e9chette ci fu un errore del giudice brasiliano Ana Maria da Silveira che avrebbe premuto il pulsante errato (voleva votare con 9.7 e non un 8.7 come invece fece), dopo anni anche lei ottenne la stessa medaglia d'oro senza che fosse tolta a Kristen Babb-Sprague.\nAi campionati mondiali di nuoto 1991 ottenne una medaglia d'argento nel solo con 196,314, meglio di lei la Fr\u00e9chette. Spos\u00f2 il giocatore di baseball Ed Sprague. "}
{"id": "3174515", "revid": "204012", "url": "https://it.wikipedia.org/wiki?curid=3174515", "title": "Kristen Babb", "text": ""}
{"id": "3174516", "revid": "204012", "url": "https://it.wikipedia.org/wiki?curid=3174516", "title": "Kristen Elizabeth Babb", "text": ""}
{"id": "3174517", "revid": "1699816", "url": "https://it.wikipedia.org/wiki?curid=3174517", "title": "Furato", "text": "Furato (\"Firatt\" in dialetto milanese, : ) \u00e8 l'unica frazione di Inveruno.\nStoria.\nSito ad oriente rispetto al centro abitato di Inveruno, in direzione di Casorezzo, Furato ha origini medievali e fu comune autonomo fino al 1870.\nLa sua posizione isolata nella campagna rispetto a Inveruno ne favor\u00ec nei secoli uni sviluppo autonomo con forti differenze linguistiche a livello dialettale nonch\u00e9 una diversa economia basata esclusivamente sull'agricoltura che nel contempo si rivel\u00f2 un sintomo di arretratezza per il borgo con l'avvento dell'era industriale.\nIn base al censimento voluto nel 1751 dall'imperatrice Maria Teresa, il comune di Furato contava 165 anime. Alla proclamazione del Regno d'Italia nel 1805 risultava avere 132 abitanti. Nel 1809 fu soppresso con regio decreto di Napoleone ed annesso a Inveruno, salvo esser spostato sotto Busto Garolfo nel 1811. Il Comune di Furato fu quindi ripristinato, non senza qualche tentennamento, con il ritorno degli austriaci, arrivando a contare 343 residenti nel 1853, saliti a 383 nel 1859 e nuovamente ridiscesi a 378 nel 1861. Il comune fu infine definitivamente soppresso con un decreto di Vittorio Emanuele II nel 1870, unendolo nuovamente a Inveruno.\nNel 1900 Furato venne dotata di un primo edificio scolastico che rimase in attivit\u00e0 per i successivi 70 anni sino alla costruzione dell'attuale complesso moderno.\nNegli anni della seconda guerra mondiale, Furato venne dotata di un proprio acquedotto, fatto erigere su interessamento del sindaco inverunese Gian Luigi Baffa.\nMonumenti e luoghi d'interesse.\nArchitetture religiose.\nChiesa parrocchiale di Santa Maria Nascente.\nLa chiesa parrocchiale di Santa Maria Nascente in Furato venne eretta negli anni '60 del Novecento quando, su richiesta degli abitanti della frazione che si era ingrandita sino a raggiungere gli 800 abitanti, si inizi\u00f2 una raccolta fondi per la costruzione di un tempio sacro in loco per maggiore comodit\u00e0 degli abitanti della borgata. I lavori ebbero inizio nel 1967 e si conclusero due anni dopo con la solenne benedizione della chiesa il 16 novembre 1969 ad opera dell'arcivescovo Giovanni Colombo. \nEsternamente, la facciata della chiesa si presenta con il classico stile \"a capanna\" ed \u00e8 realizzata in mattoni rossi con un lungo corridoio centrale che consente l'apertura di finestre che illuminano l'interno del complesso. Sopra il portale bronzeo si apre un timpano decorato ad affresco riproducente la Madonna.\nLa chiesa possiede un concerto di 5 campane in Si bemolle3, fuso nel 1949 dalla ditta Fratelli Barigozzi e recuperato dal precedente campanile della chiesa parrocchiale.\nAmministrazione.\nSindaci durante il Regno d'Italia.\nDurante il periodo in cui Furato fu comune indipendente e fino alla sua annessione al vicino comune di Inveruno, ebbe un solo sindaco."}
{"id": "3174525", "revid": "287204", "url": "https://it.wikipedia.org/wiki?curid=3174525", "title": "Estival Jazz", "text": "L'Estival Jazz \u00e8 un festival musicale gratuito che si svolge tra le citt\u00e0 svizzere del Canton Ticino di Lugano e Mendrisio nei mesi di giugno/luglio. \nGli eventi principali si svolgono in Piazza della Valle a Mendrisio e nella Piazza della Riforma di Lugano.\nStoria.\nLa prima edizione del festival ebbe luogo nel 1979, tra gli artisti di quella edizione si ricordano: Dizzy Gillespie Sextet, Art Ensemble of Chicago, Ambrosetti All Stars, Woody Shaw Quintet, Dexter Gordon Quartet, Joe Henderson Quartet e George Meuwly Trio.\nLa manifestazione era stata inizialmente pensata come vetrina per la musica jazz, ma pian, piano col passare del tempo si \u00e8 allargata ad altri generi come soul e blues e da alcuni anni viene sperimentato anche il world music con grande successo.\nGrazie al fatto di puntare sempre prima sulla qualit\u00e0 che sulla quantit\u00e0 artistica ed anche in parte al fatto che sia gratuito, \u00e8 cresciuto molto, guadagnando prestigio e grande popolarit\u00e0 a livello internazionale. Questa cosa viene confermata anche da uno dei 2 cofondatori del festival, che in merito sul sito della manifestazione ha scritto:\nHanno partecipato numerosi artisti di fama internazionale sia in ambito jazz, rock, blues o world music tra cui Miles Davis, Dizzy Gillespie, Keith Jarrett, Ray Charles, Herbie Hancock, Chick Corea, Buddy Guy, The Manhattan Transfer, B.B. King, Wynton Marsalis, Paco de Luc\u00eda, Ang\u00e9lique Kidjo, Ces\u00e1ria \u00c9vora, Solomon Burke, Yes, Steve Hackett e altri ancora. Gli artisti che risulta abbiamo partecipato alle varie edizioni del festival sono pi\u00f9 di 300.\nArtisti.\nAll'Estival Jazz hanno partecipato innumerevoli artisti internazionali.\nCollegamenti esterni.\nSito ufficiale"}
{"id": "3174528", "revid": "2043462", "url": "https://it.wikipedia.org/wiki?curid=3174528", "title": "Vincenzo de Feo", "text": "Fu governatore dell'Eritrea.\nBiografia.\nNacque a Mirabello Sannitico (Campobasso) il 16 settembre del 1876 da Desiderio De Feo e da Angiola Belisaria Guacci. Il padre fu un patriota risorgimentale che combatt\u00e9 con La Prima Legione Sannitica costituita e comandata dal fratello Francesco De Feo. Formazione,quest\u2019ultima che oper\u00f2 nel settembre/ottobre del 1860 nel Beneventano, in Molise e in Abruzzo. Il primo genito di Desiderio fu Florindo De Feo che intraprese la carriera militare e nel dicembre del 1895 partecip\u00f2, come comandante in seconda, all\u2019assedio del forte di Macall\u00e8 durante la prima guerra italo abissina conclusasi con la disfatta di Adua.\nAnche il giovane Vincenzo scelse la vita militare ma in marina. Entro infatti all'Accademia navale dove ne usc\u00ec nel 1895 con il grado di Guardia Marina. Il suo primo imbarco fu sulla fregata a vapore con ruote e vele \u201cRuggiero di Lauria\u201d proveniente ancora dalla Regia Flotta Borbonica. Durante la guerra italo-turca del 1911 prest\u00f2 servizio sulla corvetta \u201cMilano\u201d e con questa partecip\u00f2 a varie azioni di scorta sia sulle coste libiche che nell\u2019Egeo. Fu quindi assegnato come comandante in seconda sul \u201cLanciere\u201d, sul \u201cVittorio Emanuele\u201d e sul \u201cRegina Margherita\u201d per poi ottenere il comando della torpediniera N. 1609. Inizi\u00f2 cos\u00ec una lunga carriera che annovera circa quaranta imbarchi. Allo scoppio della prima guerra mondiale venne destinato alla nuova arma : i sommergibili e nel 1915 prese il comando del \u201cVellella\u201d un sommergibile da mille tonnellate. Con questo il 16 agosto part\u00ec da Brindisi per una missione di agguato all\u2019imboccatura della baia di Cattaro sulla costa dalmata dove era situata una munitissima base navale asburgica. Qui, a seicento metri dalla costa, dopo che il cavo di ormeggio di una mina si era impigliato al timone, fu attaccato dal cacciatorpediniere Uskoke a meno di cinquanta metri di distanza, prima con il lancio di un siluro, che con un\u2019abile manovra fu evitato (il siluro scalf\u00ec la torretta e percorse tutta la met\u00e0 prodiera) poi con bombe di profondit\u00e0. Ad una quota d\u2019immersione di venti metri riusc\u00ec a disimpegnarsi ma per emergere, ormai privo di riserve d\u2019aria, dovette aspettare ventuno ore dopo. Per tale azione ottenne la sua prima Medaglia d\u2019Argento. La seconda la ottenne nel 1918 per un\u2019azione sempre sulla costa dalmata al comando della Squadriglia sommergibili del Medio Adriatico. In quell\u2019anno spos\u00f2 Olga Pirzio Biroli.\nDal 1923 al 1925 fu impegnato in incarichi a terra nella Direzione Generale Artiglieria ed Armamenti presso il Ministero. Dal 1926 al 1928 assunse il Comando M.M. di Castellamare di Stabia e quindi dal 1930 al 1933, con il grado di Ammiraglio di Divisione comand\u00f2 la base navale di Maddalena. Durante questo periodo mise mano alla revisione del Regolamento che disciplinava la vita dell\u2019arcipelago ed i rapporti con i civili risalente ancora a quello dell\u2019inizio ottocento dell\u2019Ammiraglio Desgeneys. Furono disciplinate varie materie tenuto conto che tutto gravitava intorno alla Marina Militare: il transito delle navi, la pesca, il servizio sanitario, la balneazione, corsi d\u2019istruzione per gli analfabeti, punti di approvvigionamento idrico, la custodia e la guardia alla casa di Garibaldi. Nel dicembre del 1934 Vincenzo De Feo sull\u2019Incrociatore pesante \u201cTrento\u201d innalz\u00f2 la bandiera di comando della III^ Divisione che, con gli incrociatori Trieste e Bolzano, faceva parte della I^ Squadra della flotta militare italiana comandata dall\u2019Ammiraglio Riccardi (suo pari grado ma a cui spett\u00f2 il commando operativo essendo di pochi mesi pi\u00f9 anziano in servizio).\nAl di l\u00e0 degli incarichi ricoperti Vincenzo De Feo si laure\u00f2 in ingegneria navale e fu l\u2019unico tecnico della marina militare italiana a vantare cinque brevetti di specializzazione: armi subacquee, chimica degli esplosivi, elettrotecnica, radiotelegrafia e comunicazioni, artiglieria e balistica. Egli fin da giovane intraprese studi personali sul sistema di rilevazione della posizione del nemico. Da Lepanto a Trafalgar ci si era basati sul cannocchiale, dopo subentrarono le navi corazzate ma soprattutto i cannoni di grande calibro (305) adottati da tutte le marinerie ed i telemetri, ma presto ci si accorse che il problema nella precisione di tiro non era tanto la capacit\u00e0 di gittata ma il fatto che un proiettile impiegava non meno di trenta secondi di volo per cadere sul bersaglio. Il \u201cpunto futuro\u201d della nave oggetto di fuoco non era quindi determinabile, atteso che la stessa unit\u00e0 avrebbe potuto cambiare rotta a piacimento mentre la piattaforma di tiro, che sparava, era soggetta, nel frattempo, a uno spostamento nello spazio. Gi\u00e0 nel 1905 formul\u00f2 un sistema che permise la messa a fuoco del bersaglio a lunga distanza e, una volta affinato, nel 1913 ne pubblic\u00f2 i risultati sulla Rivista Marittima. Mel 1921 e nel 1922 seguirono altri articoli. Il sistema fu quindi sottoposto all\u2019esame delle competenti autorit\u00e0 militari. Si trattava di un particolarissimo giroscopio (realizzato a proprie spese) denominato \u201cgimetro\u201d che fu destinato a costituire il cuore delle centrali di tiro elettromeccaniche adottate dalla flotta italiana dal 1930 in poi. Tale sistema divenne superato solo nel 1944 quando gli americani adottarono i primissimi elaboratori elettronici evolutisi, successivamente, negli attuali computer. Ai suoi studi \u00e8 anche da attribuire il metodo di tiro contraereo, chiamato O.G., che venne utilizzato dalle centrali contraeree in dotazione all\u2019apertura delle ostilit\u00e0 nel 1940.\nLa sua collaborazione con la Rivista Marittima dur\u00f2 fino al 1936. Tra i tanti articoli va ricordato \u201cDreadnouth or Fearful\u201d apparso nel 1923 in cui, partendo da un\u2019analisi della battaglia navale dello Jutland, combattuta dagli inglesi e dai tedeschi nel 1916 durante la prima guerra mondiale, sostenne, con grande lungimiranza, che le corazzate non sarebbero pi\u00f9 state le protagoniste nella guerra sui mari e che il loro posto sarebbe stato preso dai sommergibili e dal mezzo aereo, come poi avvenne. Peccato che la sua intuizione sia stata ignorata da Mussolini che sosteneva che l\u2019Italia era una grande portaerei, salvo poi pagare duramente la sconfitta, come visto, a Capo Matapan nel marzo del 1941, dove gli inglesi, oltre il radar, disponevano anche di una portaerei dal cui ponte era decollato l\u2019aereo che aveva immobilizzato l\u2019incrociatore Pola, rallentando cos\u00ec la velocit\u00e0 di tutta la squadra italiana, individuata e centrata durante la notte. Parlando del disastro di Capo Matapan che, oltre la perdita delle navi, cost\u00f2 la morte a 2.200 uomini, la nota curiosa \u00e8 che Vincenzo De Feo era lo zio materno di Ugo Tiberio (Campobasso 1904/ Livorno 1980) da lui indirizzato alla carriera nella Marina Militare. Quest\u2019ultimo fu l\u2019inventore gi\u00e0 negli anni 30 del Radar Italiano. Partendo da approfondimenti sulle ricerche di Marconi mise a punto un sistema di localizzazione degli oggetti a distanza con onde magnetiche detto \u201cradio telemetro\u201d. Solo la miopia della Regia Marina che non finanzi\u00f2 la scoperta permise agli inglesi di essere i primi nel 1940 ad installare il radar sulle navi militari ma con una spesa di dieci milioni di sterline. Solo la grande onest\u00e0 e l\u2019amor di patria fecero s\u00ec che Ugo Tiberio rifiutasse allettanti offerte dal governo americano che aveva intuito l\u2019importanza della scoperta. Il comandante della flotta italiana, Ammiraglio Iachino, gli ingiunse invece di abbandonare gli studi in quanto \u201c di notte in mare non si combatte\u201d. Per le sue resistenze gli fu inflitta anche la cella di rigore salvo popi ricordarsi di lui dopo la disfatta di Capo Matapan.\nRitornando a Vincenzo De Feo nel 1937 fu messo fuori quadro della Marina Militare e posto a disposizione del Ministero dell\u2019Africa Italiana essendo stato nominato Governatore dell\u2019Eritrea, carica che mantenne fino al 1938. Nel 1939 fu nominato Senatore del Regno.\nScoppiata la guerra nel 1940 fu assegnato alla Commissione di Armistizio con la Francia ed in tale ambito oper\u00f2 dal settembre di quell\u2019anno fino all\u2019agosto del 1943. Fu lui a firmare e a redigere il protocollo che, per quanto riguardava la marina militare, regolava le condizioni della resa francese. Proprio nel corso di quest\u2019incarico presso la Commissione d\u2019Armistizio i cui lavori si protrassero negli anni della guerra, Vincenzo De Feo scrisse un\u2019ultima importante pagina di storia ad oggi ancora quasi completamente ignorata in quanto coperta da segreto di Stato. Gli italiani infatti si accorsero, sin dal 1941, che i locali dove si riuniva la Commissione (in Francia come a Biserta in Tunisia) erano stati riempiti di microfoni dai francesi allo scopo di intercettare informazioni da girare ai servizi inglesi. Cominci\u00f2 allora una sottile opera di controinformazione intesa a filtrare, adeguatamente mischiate, notizie autentiche, ma poco sensibili, ed elementi falsi allo scopo di far sapere ai francesi quel che si voleva far intendere agli inglesi. I risultati di questa complessa partita a scacchi giocata fino al novembre del 1942 furono eccellenti con l\u2019infiltrazione in due reti spionistiche che alla fine furono debellate.\nL\u2019Alta Corte di Giustizia per le Sanzioni contro il Fascismo il 7 agosto 1944 lo defer\u00ec poich\u00e9 ritenuto responsabile di aver appoggiato il regime. Stessa sorte subirono gli ammiragli Luigi Miraglia e Umberto Bucci anche loro nominati a suo tempo senatori del Regno. Seguirono gli anni difficili, vissuti da tutti gli italiani della guerra civile e del dopoguerra culminati, infine, nella ricostruzione e nella ripresa.\nLa sua uscita di scena, silenziosa come il suo stile di vita che non gli riserv\u00f2 la gioia della paternit\u00e0, fu in carattere con il personaggio. Venne definitivamente collocato a riposo nel 1949. Mor\u00ec nella sua casa di Roma il 17 gennaio 1955 e fu sepolto al cimitero del Verano."}
{"id": "3174531", "revid": "767487", "url": "https://it.wikipedia.org/wiki?curid=3174531", "title": "Concilio di Cartagine (411)", "text": "Il concilio di Cartagine del 411 (noto anche come conferenza di Cartagine) \u00e8 un concilio celebrato a Cartagine e che vide la partecipazione dei vescovi cattolici e donatisti delle province romane dell'Africa.\nStoria.\nIl concilio si svolse dopo che nel 406 l'imperatore Onorio, attraverso l'Editto di Unione, aveva assimilato i donatisti agli eretici e dato le loro propriet\u00e0 ai cattolici.\nIl vescovo donatista Primiano, non volendosi dare per vinto, si rec\u00f2 dall'Imperatore a Ravenna, chiedendo e ottenendo un dibattito con i cattolici, sul cui esito si sarebbe pronunciato da arbitro il \"praefectus praetorio\".\nL'imperatore nel 410 diede incarico al senatore Marcellino di organizzare i preparativi per la conferenza. Lo stesso Marcellino doveva esserne arbitro e giudice. Con lettera del primo giugno 411, Marcellino invit\u00f2 alla conferenza i vescovi delle due confessioni, assicurando imparzialit\u00e0 di giudizio.\nNel dibattito emersero entrambe le posizioni, quella cattolica e quella donatista, e Agostino, vescovo di Ippona, ribatt\u00e9 con le sue argomentazioni, divenendo la figura chiave di tutto il concilio. Egli si sofferm\u00f2, in particolare, sul rapporto ministro-sacramenti, affermando che chi ribattezza \"pone la propria speranza in un uomo\" e non in Cristo, vero \"auctor sacramenti\". Noi siamo stati salvati solo per i Suoi meriti e per Sua giustificazione.\nInoltre i sacramenti dei donatisti, anche se sono validi, non sono per\u00f2 fruttuosi, a causa della loro posizione scismatica. Infatti mancano della grazia santificante dello Spirito Santo. Costui opera solo nella Chiesa unita e non agisce nelle comunit\u00e0 separate.\nA tarda sera Marcellino eman\u00f2 il verdetto secondo cui i donatisti erano stati confutati. Questa decisione fu confermata da Onorio con editto del 30 gennaio 412.\nFonti.\nDello svolgimento del concilio siamo informati da sant'Agostino in diverse opere scritte appositamente per questa occasione:"}
{"id": "3174534", "revid": "767487", "url": "https://it.wikipedia.org/wiki?curid=3174534", "title": "John Owen-Jones", "text": "\u00c8 conosciuto per aver interpretato il ruolo di Fantasma nel musical \"The Phantom of the Opera\" di Andrew Lloyd Webber e quello di Jean Valjean in Les Mis\u00e9rables a Londra e Broadway. Pu\u00f2 contare su una tra le voci maschili pi\u00f9 apprezzate nel panorama del teatro musicale degli ultimi anni, dotata di un timbro morbido e luminoso, agile, estesa e di grande espressivit\u00e0.\nBiografia.\nNato e cresciuto nel Carmarthenshire, John Owen-Jones ha studiato recitazione alla Central School of Speech and Drama laureandosi nel 1994. L'anno successivo ha fatto il suo debutto al National Theatre di Londra in un allestimento del musical di Stephen Sondheim \"A Little Night Music\", in cui recit\u00f2 accanto a Judi Dench, Si\u00e2n Phillips e Joanna Riding. Nello stesso anno ha recitato anche nel coro dell' alla Royal Albert Hall. Successivamente ha cominciato a recitare nel musical \"Les Mis\u00e9rables\" in scena al Palace Theatre del West End londinese e dopo aver ricoperto ruoli minori come Grantaire ed Enjolras, nel 1998 \u00e8 diventato il pi\u00f9 giovane interprete del ruolo principale di Jean Valjean. Nel 2000 ha recitato al Regent's Park Open Air Theatre nelle produzioni in repertorio dell'operetta \"The Pirates of Penzance\" e della commedia shakespeariana \"Molto rumore per nulla\". Nel 2001 fu scelto per interpretare il protagonista nel musical \"The Phantom of the Opera\" all'Her Majesty's Theatre di Londra e rimase nel cast per oltre tre anni, interpretando il Fantasma dell'Opera per quasi millequattrocento rappresentazioni.\nTra il 2005 e il 2007 \u00e8 tornato a interpretare Jean Valjean al Queen's Theatre di Londra, prendendo una breve pausa per interpretare il ruolo principale di Gaylor Ravenal nel musical \"Show Boat\" in scena alla Royal Albert Hall nel giugno 2006. Nell'ottobre 2007 ha fatto il suo debutto a Broadway nel revival newyorchese di \"Les Mis\u00e9rables\" all'Imperial Theatre. Nel 2010 ha interpretato nuovamente Jean Valjean nella tourn\u00e9e del venticinquesimo anniversario di \"Les Mis\u00e9rables\", mentre nell'autunno dello stesso anno \u00e8 tornato a interpretare brevemente il Fantasma dell'Opera in \"The Phantom of the Opera\" nel West End. Nello stesso anno ha cantato anche al all'O2 Arena, cantando la canzone \"Bring Him Home\" in un quartetto composto anche da Colm Wilkinson, Simon Bowman e Alfie Boe.\nNel 2011 ha cantato con Sarah Brightman, Ramin Karimloo, Peter Joback ed Anthony Warlow nell'allestimento di \"The Phantom of the Opera\" alla Royal Albert Hall per il venticinquesimo anniversario del musical. Nel 2015 ha interpretato nuovamente Pirelli nel musical \"Sweeney Todd\" in scena al London Coliseum con Emma Thompson e Bryn Terfel, mentre tra l'ottobre dello stesso anno e il gennaio 2016 \u00e8 tornato a interpretare il Fantasma dell'Opera nel West End. Sempre nel 2016 \u00e8 tornato a Broadway per interpretare Valjean per sei mesi nel secondo revival newyorchese di \"Les Mis\u00e9rables\". Nel 2017 ha recitato nella prima londinese di \"The Wild Party\" al The Other Palace con Frances Ruffelle e Donna McKechnie, mentre nel giugno dello stesso anno ha cantato il ruolo principale di Emile nell'adattamento concertistico di \"South Pacific\" a Cadogan Hall con Rosalie Craig. Nel 2019 ha cantato nuovamente il ruolo di Jean Valjean alternandosi ad Alfie Boe in una versione semi-scenica di \"Les Mis\u00e9rables\" al Gielgud Theatre, un ruolo che torn\u00f2 ad interpretare nel medesimo allestimento riproposto nel dicembre 2020.\n\u00c8 sposato con Teresa Jones dal 1999 e la coppia ha avuto due figlie."}
{"id": "3174535", "revid": "1305772", "url": "https://it.wikipedia.org/wiki?curid=3174535", "title": "Bol'\u0161ezemel'skaja Tundra", "text": "La Bol'\u0161ezemel'skaja Tundra (; in italiano \"Tundra della grande terra\") \u00e8 una vasta regione di pianure e basse colline moreniche estesa nella parte nordorientale della Russia europea, estesa nel territorio della Repubblica dei Komi e del Circondario Autonomo dei Nenec.\nTerritorio.\nIl suo territorio \u00e8 delimitato dal corso della Pe\u010dora ad ovest e sudovest, dal corso del suo affluente Usa a sud, dalle basse alture del Paj-Choj a nordest (che la separano dalla penisola della Jugra) e dalle alture di \u010cerny\u0161\u00ebv mentre digrada a nord sulla costa del mare della Pe\u010dora\nLa Bol'\u0161ezemel'skaja Tundra \u00e8 costituita da un territorio in prevalenza ondulato da bassissimi rilievi collinari di origine glaciale (morene), con una quota media di 100-150 metri s.l.m. e una quota massima intorno ai 250. Tali catene di rilievi morenici sono dette \"musjury\"; le maggiori sono \"Janejmusjur\" e \"Vangurejmusjur\". Nelle zone pi\u00f9 settentrionali, a clima pi\u00f9 rigido, il territorio \u00e8 interessato dal permafrost.\nIdrografia.\nIl territorio appartiene per la maggior parte al bacino idrografico della Pe\u010dora, sia tributandovi direttamente che tramite il suo importante affluente Usa; i maggiori fiumi che drenano questa parte del territorio sono la \u0160apkina, la Kolva, la Laja e la Adz'va. La parte settentrionale del territorio tributa invece direttamente al mare della Pe\u010dora; i corsi d'acqua pi\u00f9 rilevanti sono qui la \u010c\u00ebrnaja, la Korotaicha e il Moreju.\nClima.\nIl clima della zona (secondo la classificazione di K\u00f6ppen) \u00e8 di tipo boreale, tranne che nelle zone pi\u00f9 settentrionali dove diventa di tipo nivale della tundra. Le temperature e le precipitazioni diminuiscono andando da sud a nord e da ovest ad est: procedendo da sudovest a nordest, le temperature medie di gennaio calano da -16 \u00b0C a -20\u00a0\u00b0C, quelle di luglio da 12\u00a0\u00b0C a 8\u00a0\u00b0C e le precipitazioni da 450 millimetri a 250. In dipendenza delle caratteristiche climatiche, il manto vegetale pi\u00f9 diffuso \u00e8 la tundra artica, sostituita da una tundra alberata o da boschi di conifere nelle zone a clima meno freddo.\nGeografia antropica.\nLa regione \u00e8 molto poco popolata; l'unico centro abitato di una certa importanza \u00e8, nella regione uraliana, la citt\u00e0 di Vorkuta, fondata come GULAG e sviluppatasi poi come centro urbano minerario, dal momento che la regione \u00e8 dotata di discrete risorse minerarie (petrolio, gas naturale, carbone). La maggior parte della popolazione della Bol'\u0161ezemel'skaja Tundra \u00e8 di etnia russa; sono minoritarie le etnie dei Nenec e dei Komi, originari abitatori dell'area, che costituiscono (dati del 1989) rispettivamente il 12% e il 9,5%"}
{"id": "3174538", "revid": "287204", "url": "https://it.wikipedia.org/wiki?curid=3174538", "title": "23404 Bomans", "text": "23404 Bomans \u00e8 un asteroide della fascia principale. Scoperto nel 1972, presenta un'orbita caratterizzata da un semiasse maggiore pari a 2,2829648\u00a0UA e da un'eccentricit\u00e0 di 0,2477203, inclinata di 21,74285\u00b0 rispetto all'eclittica."}
{"id": "3174543", "revid": "35728883", "url": "https://it.wikipedia.org/wiki?curid=3174543", "title": "Distretto di Serdobsk", "text": ""}
{"id": "3174545", "revid": "110157", "url": "https://it.wikipedia.org/wiki?curid=3174545", "title": "Serdobskij rajon", "text": "Il Serdobskij rajon () \u00e8 un rajon dell'Oblast' di Penza, nella Russia europea, il cui capoluogo \u00e8 Serdobsk. Istituito nel 1928, ricopre una superficie di 1.695 chilometri quadrati."}
{"id": "3174551", "revid": "6923", "url": "https://it.wikipedia.org/wiki?curid=3174551", "title": "Domus Aurea (Antiochia)", "text": "La Domus Aurea di Antiochia fu una chiesa, oggi andata perduta, fatta costruire da Costantino I, che fu per quel tempo un capolavoro dell'arte paleocristiana e bizantina.\nStoria.\nCostantino I fece erigere una grande chiesa ad \"Antiochia\" (i lavori iniziarono nel 325 e terminarono nel 341 con Costanzo II), posizionata probabilmente nei pressi del Palazzo imperiale sull'isola, al di l\u00e0 dell'Oronte. L'Imperatore Valente riapr\u00ec la grande chiesa di Costantino, che rimase aperta fino al \"sacco persiano\" del 538, compiuto da Cosroe I.\nNel 362 fu nuovamente chiusa dall'imperatore Flavio Claudio Giuliano, l'ultimo dichiaratamente pagano, come rappresaglia per l'incendio e distruzione del tempio di Apollo nel vicino quartiere di Daphne, per il quale furono sospettati i cristiani.\nLa Chiesa fu gravemente danneggiata nel corso del Terremoto di Antiochia del 526 e poi definitivamente distrutta da un successivo terremoto nel 588, e mai pi\u00f9 ricostruita.\nStruttura.\nLa forma ottagonale della chiesa \u00e8 considerata un prototipo che influenz\u00f2 la successiva architettura bizantina ed islamica. Alcuni hanno ipotizzato che la chiesa di San Vitale a Ravenna, costruita nel attorno agli anni 540, potrebbe essere come la chiesa ottagonale d'Oro di \"Antiochia\". Ecco come ce la descrive Eusebio di Cesarea:"}
{"id": "3174557", "revid": "420108", "url": "https://it.wikipedia.org/wiki?curid=3174557", "title": "Barbus sachsi", "text": ""}
{"id": "3174559", "revid": "319329", "url": "https://it.wikipedia.org/wiki?curid=3174559", "title": "Sylvie Fr\u00e9chette", "text": "Biografia.\nDopo un ottimo esordio alle competizioni internazionali, trov\u00f2 poco prima della sua partecipazione alle olimpiadi di Barcellona (Spagna) del 1992 il suo fidanzato e manager Sylvain Lake morto, commettendo suicidio.\nPartecip\u00f2 in ogni caso alle competizioni dei Giochi della XXV Olimpiade vincendo inizialmente la medaglia d'argento al solo mentre l'oro and\u00f2 alla statunitense Kristen Babb-Sprague ma nelle votazioni della canadese ci fu un errore del giudice brasiliano Ana Maria da Silveira che avrebbe premuto il pulsante errato (voleva votare con 9.7 e non un 8.7 come invece fece), e anche se subito si accorse dell'errore e volle rimediare ci\u00f2 non fu possibile. Dopo anni, grazie agli sforzi di Dick Pound, anche lei ottenne la stessa medaglia d'oro senza che fosse tolta a Kristen Babb-Sprague.\nSempre nelle olimpiadi in squadra ebbe una medaglia d'argento ai Giochi della XXVI Olimpiade, fra le compagne Karen Clark, Janice Bremner e Karen Fonteyne\nAi campionati mondiali di nuoto 1991 ottenne una medaglia d'oro nel solo con 201,013, ai X Giochi panamericani una medaglia d'argento nel solo con 188.184. In totale vinse 45 titoli internazionali fra eventi singoli e figure."}
{"id": "3174565", "revid": "557987", "url": "https://it.wikipedia.org/wiki?curid=3174565", "title": "10.000 Lire", "text": ""}
{"id": "3174567", "revid": "420108", "url": "https://it.wikipedia.org/wiki?curid=3174567", "title": "Barbo cinese", "text": ""}
{"id": "3174570", "revid": "1186766", "url": "https://it.wikipedia.org/wiki?curid=3174570", "title": "Barbo di Schubert", "text": ""}
{"id": "3174573", "revid": "121775180", "url": "https://it.wikipedia.org/wiki?curid=3174573", "title": "Riserva naturale speciale della Valle Andona, Valle Botto e Val Grande", "text": "La Riserva naturale speciale della Valle Andona, Valle Botto e Val Grande, istituita nel 1985, \u00e8 una riserva regionale che si estende nella parte nord occidentale del comune di Asti. Nel 2003 \u00e8 stata ampliata, passando dall'originaria superficie di circa 293 ettari a quella di 930 ettari che investono anche parte del territorio dei comuni di Camerano Casasco, Cinaglio e Settime. \u00c8 nata per salvaguardare soprattutto il patrimonio paleontologico, fatto di conchiglie, coralli e resti fossili, anche di vertebrati marini e terrestri. Fa parte delle Aree protette astigiane (legge regionale n. 19 del 29 giugno 2009).\nPaleontologia.\nL'area della riserva, nota ai paleontologi e agli studiosi fin dai primi anni del 1800, rientra nel Bacino Pliocenico Astigiano; conchiglie marine fossili sono facilmente osservabili nei numerosi affioramenti sabbiosi. I sedimenti sono tutti databili al Pliocene (5,3 - 1,8 milioni di anni fa), con diversi strati differenti. Degno di nota la presenza di un livello ricco in \"Isognomon maxillatus\", tipico fossile guida. All'interno della riserva si pu\u00f2 visitare il percorso paleontologico, in Valle Botto, esclusivamente accompagnati da una guida. I fossili sono infatti tutelati per legge e considerati come un bene culturale comunitario, per cui ne \u00e8 vietata la raccolta e la detenzione privata non solo nelle riserve paleontologiche, ma su tutto il territorio nazionale.\nDidattica.\nLe attivit\u00e0 didattiche che si svolgono presso la Riserva, rivolte agli studenti di tutte le scuole, spaziano dall'educazione ambientale alla paleontologia. In particolare segnaliamo alcuni percorsi a tema geologico e paleontologico, quali \"Biodiversit\u00e0 e Geologia\", \"Sentire la Terra\" e \"Pane... e fossili\".\nNon solo fossili.\nNell'area di Valleandona si pu\u00f2 accedere liberamente, usufruendo di itinerari pedonali, per mountain bike e percorsi a cavallo. La Riserva \u00e8 inoltre dotata di un laboratorio, ricavato dalla ex scuola elementare della frazione, di un'area attrezzata e un centro visite per l'accoglienza turistica e per lo svolgimento di attivit\u00e0 didattiche. Nella vicina citt\u00e0 di Asti si trova il Museo Paleontologico Territoriale dell'Astigiano in cui sono esposti importanti ritrovamenti fossili del territorio.\nFauna.\nSono presenti nel territorio della riserva numerose specie animali: nel sottobosco \u00e8 possibile rintracciare scoiattolo, moscardino, lepre, volpe e riccio, tasso mentre nelle zone umide quali le sponde del Rio Cipollina si ritrovano vari anfibi, libellule e il gambero d'acqua dolce.\nPicchio verde, upupa, ghiandaia e gruccione sono invece alcuni degli uccelli presenti nel parco.\nCuriosit\u00e0.\nAll'interno del museo di Asti \u00e8 conservata la riproduzione in scala 1:1 della mandibola di un \"Carcharodon megalodon\"."}
{"id": "3174576", "revid": "697352", "url": "https://it.wikipedia.org/wiki?curid=3174576", "title": "Edera (disambigua)", "text": ""}
{"id": "3174582", "revid": "419370", "url": "https://it.wikipedia.org/wiki?curid=3174582", "title": "Tauresium", "text": ""}
{"id": "3174586", "revid": "76963", "url": "https://it.wikipedia.org/wiki?curid=3174586", "title": "Camden Toy", "text": "Biografia.\nNato a Pittsburgh (Pennsylvania) nel 1957, Camden Toy \u00e8 conosciuto soprattutto come attore caratterista.\n\u00c8 apparso nell'episodio \"\"L'urlo che uccide\" della quarta stagione della serie televisiva Buffy l'ammazzavampiri in cui ha impersonato uno dei Gentiluomini, e, nella settima stagione, nel ruolo del demone Gnarl in \"Stesso posto, stessa ora\"\" e in quello del vampiro Tulakon."}
{"id": "3174599", "revid": "1149807", "url": "https://it.wikipedia.org/wiki?curid=3174599", "title": "Jeri Katou", "text": ""}
{"id": "3174601", "revid": "287204", "url": "https://it.wikipedia.org/wiki?curid=3174601", "title": "Sylvie Frechette", "text": ""}
{"id": "3174603", "revid": "486946", "url": "https://it.wikipedia.org/wiki?curid=3174603", "title": "Rosalia Lombardo", "text": ""}
{"id": "3174604", "revid": "486946", "url": "https://it.wikipedia.org/wiki?curid=3174604", "title": "Mummia di Rosalia Lombardo", "text": ""}
{"id": "3174617", "revid": "244212", "url": "https://it.wikipedia.org/wiki?curid=3174617", "title": "Manuel Lopez de Azcutia", "text": "Manuel Azcutia fu avvocato dei tribunali nazionali spagnoli, ex funzionario del ministero di Grazia e Giustizia, professore dell'Accademia di Giurisprudenza di Madrid, membro della reale societ\u00e0 economica degli Amici del Paese, socio di diverse corporazioni letterarie e scientifiche di Spagna.\nFin da giovane nutr\u00ec velleit\u00e0 letterarie cimentandosi nello scrivere poesie e romanzi che non incontrarono il favore della critica come dimostra il fatto che non \u00e8 rappresentato nel quadro \"\u201cLos poetas contemporaneos\u201d\" di Antonio Maria Esquivel (1806-1857) un manifesto della cultura letteraria dell'epoca dipinto dal famoso pittore nel 1846. Pubblicava anche con lo pseudonimo di \"Fierabras\".\nIl 30 gennaio 1877 viene rappresentata al Teatro Eslava, da pochi anni inaugurato in calle del Arenal, 11, a Madrid, la sua commedia comica in due atti \"Il peggior male la vecchiaia\".\nForse per queste sue velleit\u00e0 e per l'aspetto azzimato ispir\u00f2 la canzone intitolata: \"El macareno Manuel Azcutia\", al musicista Sebastian Yradier (1809-1865) autore di canzoni popolari di grande successo in Spagna come \"La Paloma\".\nPi\u00f9 apprezzata e copiosa fu la sua produzione letteraria in campo giuridico che accompagn\u00f2 la sua brillante carriera che lo port\u00f2 a ricoprire le pi\u00f9 alte cariche del Tribunale Supremo di Spagna.\nSpos\u00f2 Asuncion de Linacero y Beizama, figlia di Tomas de Linacero, sindaco liberale di Madrid negli anni 1841-1842, e di Eulogia de Beizama y Castroviejo. Dal matrimonio nacque la figlia Maria del Pilar.\nFu il Pubblico Ministero nelle udienze di Cassazione del processo noto come \"\u201cEl Blanco de Benaocaz\u201d\" o anche della \"\"Mano Negra\u201d\" dove chiese la condanna alla pena capitale di quindici imputati, ottenendone solo sette per l'appassionata difesa fatta dagli avvocati degli imputati. Il processo ebbe larga risonanza non solo in Spagna ma anche all'estero. Tre giorni dopo l'esecuzione della sentenza capitale a mezzo \"\u201cgarrota\u201d\" avvenuta sulla piazza di Jerez de la Frontera il 14 giugno 1884, Manuel Lopez de Azcutia fu insignito della \"Gran Croce dell'Ordine di Isabella la Cattolica\" con regio decreto del 17 giugno 1884.\nManuel Lopez de Azcutia sopravvisse solo tre anni morendo il 17 ottobre 1887\ndopo una lunga e penosa malattia come riporta il suo necrologio pubblicato su \"La Epoca\" e su \"El Dia\" di Madrid nella stessa data."}
{"id": "3174631", "revid": "124176080", "url": "https://it.wikipedia.org/wiki?curid=3174631", "title": "HTC Desire HD", "text": "HTC Desire HD (nome in codice HTC Ace) \u00e8 uno smartphone Android sviluppato dalla HTC Corporation. \u00c8 stato annunciato, insieme al Desire Z, il 15 settembre 2010 ad un evento a Londra organizzato da HTC e commercializzato in Europa a partire dalla seconda met\u00e0 di ottobre.\nHardware.\nLo smartphone ha un design formato da un unico blocco di alluminio con sistema operativo Android 2.3.5 \"Gingerbread\" e personalizzato con l'interfaccia utente HTC Sense 3.0. \u00c8 dotato di uno schermo capacitivo e multitouch LCD da 4,3 pollici, fotocamera da 8 megapixel (in grado di registrare video in HD a 720p) e supporto per le reti HSPA/W-CDMA e quad-band GSM/GPRS/EDGE.\n\u00c8 il primo telefono ad utilizzare il processore Qualcomm modello QSD8255 da 1\u00a0GHz. Questa seconda generazione di processori Snapdragon usa una tecnologia a basso consumo per una maggiore integrazione ed efficienza, e raddoppia le prestazioni della GPU 205 di Adreno. Questo permette una maggiore durata di conversazione e stand-by rispetto al modello precedente HTC Desire nonostante una batteria di capacit\u00e0 minore. Il tempo di avvio \u00e8 stato migliorato di oltre 10 secondi e fino a 40 secondi (a seconda delle circostanze) rispetto al modello precedente.\nL'HTC Desire HD offre 768 MB di RAM e 1,5 GB di memoria interna. La capacit\u00e0 della memoria pu\u00f2 essere ulteriormente migliorata fino a 32 GB con una scheda di memoria MicroSD.\nSoftware.\nL'HTC Desire HD incorpora la tecnologia Dolby Digital Mobile, Sound Retrieval System, Surround Sound, DLNA, Adobe Flash 10,1 e riproduzione video di DivX/Xvid, insieme a una vasta gamma di codec audio.\nAl momento del lancio, HTC ha presentato HTC Sense con caratteristiche aggiornate, tra cui un nuovo sito web HTCSense.com che permette l'interazione a distanza con i cellulari abilitati, tra cui il backup e funzioni di sicurezza. Ad esempio, pu\u00f2 bloccare a distanza ed eliminare dallo smartphone tutti i dati sensibili.\nHTCSense.com pu\u00f2 anche inviare comandi al telefonino come impostare il volume di suoneria al massimo e dare una posizione su una mappa.\nL'HTC Desire HD \u00e8 uno dei primi dispositivi HTC caratterizzato dalla migliore esperienza con la Sense e con i servizi HTCSense.com\nIl nuovo HTC Sense porta con s\u00e9 alcune funzionalit\u00e0 multimediali avanzate offrendo agli utenti pi\u00f9 opzioni per la creazione e la condivisione di contenuti (compresi nuova fotocamera e nuovi effetti video). Esso comprende anche le mappe di localizzazione, un nuovo negozio di e-book e un apposito e-reader con capacit\u00e0 di traduzione.\nL'aggiornamento ufficiale previsto per luglio/agosto 2012 ad Android 4.0.4 \"Ice Cream Sandwich\" ed interfaccia Sense 3.6 \u00e8 stato cancellato da HTC con un comunicato nel quale viene spiegato che le prestazioni del telefono non sono sufficienti per garantire prestazioni soddisfacenti, molti esperti del settore basandosi sul fatto che HTC stessa utilizzi la versione di Android 4.0.4 con interfaccia Sense 4.0 (superiore a quella destinata al Desire HD) su terminali nettamente meno potenti (HTC Desire C con processore a 600\u00a0MHz e 512\u00a0MB di Ram) ritengono che sia soltanto una scelta commerciale per spingere l'acquisto di nuovi terminali."}
{"id": "3174637", "revid": "2149408", "url": "https://it.wikipedia.org/wiki?curid=3174637", "title": "Dale Earnhardt Jr.", "text": "Biografia.\nSecondogenito della leggenda NASCAR Dale Earnhardt (la prima \u00e8 Kelly) e Brenda Gee, i suoi genitori divorziarono quando aveva 5 anni. Suo padre mor\u00ec nel 2001 in un incidente d'auto. Attualmente corre nel campionato Sprint Cup Series nel team Hendrick Motorsports guidando la Chevrolet numero 88 sponsorizzata dalla bevanda energetica AMP Energy (di cui esistono numerose varianti, come AMP Energy Juice e AMP Energy Sugarfree), da Mountain Dew e dalla National Guard. \u00c8 diventato tuttavia celebre per aver guidato la Chevrolet rossa numero 8 sponsorizzata Budweiser per il team di suo padre, Dale Earnhardt Inc. Quando si trasfer\u00ec al team Hendrick Motorsports all'inizio del 2008, ci fu una controversia riguardo al numero da apporre sulla sua vettura, poich\u00e9 il suo desiderio di mantenere il numero 8 pur cambiando scuderia era in contrasto con l'idea della matrigna Teresa (allora manager del team Dale Earnhardt Inc.), che voleva mantenere il numero 8 all'interno della propria squadra. Alla fine, Dale Jr. adott\u00f2 il numero 88, cio\u00e8 il numero 8 ripetuto due volte.\nPilota di terza generazione (suo padre Dale Sr. e suo nonno Ralph corsero in NASCAR prima di lui), nella sua carriera si \u00e8 fatto notare prevalentemente nel campionato Busch Series (attuale Nationwide Series) in cui vinse due titoli assoluti tra il 1998 e il 1999. Ha inoltre vinto la Daytona 500 nel 2004 e nel 2014. Attualmente possiede anche un suo team, JR Motorsports, che corre nella Nationwide Series, per il quale Dale Jr. stesso corre sovente a bordo dell'auto numero 5 o in altri casi della numero 88. Il team \u00e8 diventato celebre a inizio 2010, quando venne assunta la stella della IndyCar Danica Patrick, la quale nel 2011 ha siglato il miglior risultato mai ottenuto da una donna nell'intera lega NASCAR: arriv\u00f2 infatti quarta nella gara svoltasi in Texas il 5 marzo.\nIl team JR Motorsports ha vinto, come scuderia, il suo primo titolo in NASCAR nel 2014, allorch\u00e9 il giovane Chase Elliott (figlio del leggendario \"Awesome\" Bill Elliott) \u00e8 riuscito a vincere, da esordiente, il campionato Nationwide Series a bordo della Chevrolet Camaro #9 appartenente appunto al team JR, divenendo oltretutto il primo pilota in assoluto a vincere un titolo maggiore in NASCAR come \"rookie\".\nHa lavorato anche come doppiatore nel film \"Cars - Motori ruggenti\" del 2006 dando la voce a Junior, e in italiano \u00e8 doppiato da Giuliano Bonetto."}
{"id": "3174639", "revid": "1305772", "url": "https://it.wikipedia.org/wiki?curid=3174639", "title": "Die Pariserin", "text": "Die Pariserin (La parigina) op. 238, \u00e8 una polka francese di Johann Strauss (figlio).\nQuasi diciannove anni prima di scrivere la \"Pariser-Polka\" op. 382, Johann Strauss compose un'altra polka, al fine di glorificare le meraviglie della capitale francese: la parigina. \nAnche se nel 1860, quando il lavoro venne scritto, Johann non aveva ancora visitato la citt\u00e0 sulla Senna, era tuttavia ben consapevole della bellezza e dell'eleganza delle \"demoiselles\" francesi, per la cui istruzione era d'obbligo una visita nei centri della cultura europea, come Vienna e San Pietroburgo.\nUna di queste eleganti signore, splendidamente vestita, intenta a guardarsi allo specchio e circondata da gioielli e profumi, comparve sulla copertina della prima edizione per pianoforte della polka \"Die Pariserin\".\nNon si pu\u00f2 escludere che la destinataria del lavoro sia stata proprio una di queste avvenenti parigine, anche se non si hanno informazioni al riguardo di incontri galanti fra il trentaquattrenne Strauss, sempre pronto ad innamorarsi, con una qualche \"demoiselles\".\nPi\u00f9 probabilmente, a fornire lo stimolo a Strauss per la scrittura di \"Die Pariserin\", fu l'invito che gli era stato rivolto per esibirsi in una serie di concerti a Parigi e Londra durante l'estate 1860 (un invito che tuttavia Strauss fu costretto a rifiutare a causa del suo impegno contrattuale a comparire per un periodo di cinque mesi presso il Padiglione \"Vauxhall\" a Pavlovsk, da maggio a fine ottobre).\nCos\u00ec, dopo aver effettuato i preparativi per il viaggio in Russia, il compositore si conged\u00f2 del suo pubblico viennese domenica 6 maggio 1860 con una \u201cConcerto d'addio\u201d al casin\u00f2 di \"Unger\", nel sobborgo di \"Hernals\". In questa occasione Johann condivise la direzione dell'Orchestra Strauss con suo fratello Josef, e incluse nel programma il suo nuovo pezzo, \"Die Pariserin\", che il giornale teatrale \"Der Zwischenakt\" (13-10-1860) defin\u00ec:"}
{"id": "3174645", "revid": "433605", "url": "https://it.wikipedia.org/wiki?curid=3174645", "title": "Pistoia Blues Festival", "text": "Il Pistoia Blues Festival (chiamato per un periodo Bluesin) \u00e8 un festival musicale che dal 1980 si svolge nel mese di luglio nella citt\u00e0 toscana di Pistoia. Dal 1985, sotto la direzione artistica di Giovanni Tafuro, il festival si \u00e8 tenuto con continuit\u00e0, organizzato dall'Associazione Blues In e dal Comune di Pistoia con il supporto della Regione Toscana. Il festival si svolge generalmente in 3 serate, anche se ci sono state edizioni con serata unica e altre fino a 6 giorni (1995).\nStoria.\nLa prima edizione fu organizzata nel 1980 da Raffaele Barki e dall'Associazione \"Isola del Tonal\" (di cui Barki era presidente) che cur\u00f2 per\u00f2 solo la prima edizione del festival. A questa edizione parteciparono Muddy Waters, Fats Domino, B.B. King, Alexis Korner, Dizzy Gillespie oltre agli italiani Pino Daniele e Roberto Ciotti. \u00c8 stato il primo festival in Italia dedicato alla musica blues. \nNegli anni successivi (1981 e 1982) la manifestazione fu realizzata da altri organizzatori locali con alcuni concerti tra cui quelli di Frank Zappa, John Mayall, Jackson Browne, Ray Charles. Nel 1983 e nel 1984 il festival torn\u00f2 alla formula dei tre giorni ospitando grandi artisti tra cui Jimmy Page. \nDopo un periodo di crisi finanziaria culminato nel 1984 che costrinse gli organizzatori ad interrompere il festival alla seconda giornata, il festival riprese con l'edizione del 1985 con la presenza di B.B. King e negli anni successivi si svilupp\u00f2 presentando artisti come John Lee Hooker, gi\u00e0 invitato nel 1980 quando dette forfait a causa di un improvviso intervento alla prostata, Johnny Winter, Ron Wood dei Rolling Stones, Bo Diddley, Otis Rush, Sam Moore e Rufus Thomas e soprattutto l'esibizione di Stevie Ray Vaughan. In quell'anno la manifestazione fu trasmessa dalla RAI nell'ambito del programma \"DOC\" di Renzo Arbore.\nNelle successive edizioni hanno partecipato vari artisti principalmente di genere blues ma anche rock, soul o jazz, tra i quali: Chuck Berry (1989), Buddy Guy, Pat Metheny, Jeff Healey, Carlos Santana, Simple Minds, Joe Satriani, Steve Vai, Van Morrison, Albert King, Bob Dylan (1996), Lou Reed, Joe Cocker, David Bowie (1997), Robert Plant, Elton John, Ray Manzarek e Robby Krieger dei The Doors (2011), Brian Auger, Beady Eye, Skunk Anansie, Hozier, Passenger (2015), Damien Rice, The National, Bastille (2016), Little Steven (2017) e molti altri tra cui gli italiani Zucchero Fornaciari, Franco Battiato, Enzo Avitabile, Alex Britti, Niccol\u00f2 Fabi e Stefano Bollani.\nAl festival hanno preso parte anche Alanis Morissette, James Blunt, Steve Hackett dei Genesis, Mark Lanegan e Supersonic Blues Machine con Billy Gibbons degli ZZ Top passando da atmosfere pi\u00f9 tradizionali ad artisti del panorama rock internazionale. \nL'edizione del 2019 ha visto protagonista il gruppo rock statunitense dei Black Stone Cherry, il 6 luglio la band statunitense dei Thirty Seconds To Mars, il 7 luglio Robben Ford uno dei pi\u00f9 grandi chitarristi blues e Eric Gales cantante e chitarrista blues, l'8 luglio l'ex membro degli Oasis Noel Gallagher insieme alla sua band Noel Gallagher's High Flying Birds ed infine il 10 luglio Ben Harper and the Innocent Criminals.\nDal 2015 viene realizzata, a cura dell'etichetta Vrec, una compilation di artisti Blues/ Rock denominata \"Pistoia Blues Next Generation\" giunta nel 2018 al quarto volume.\nA causa della pandemia di COVID-19 del 2020 in Italia, l'edizione 2020 \u00e8 stata annullata."}
{"id": "3174652", "revid": "1543377", "url": "https://it.wikipedia.org/wiki?curid=3174652", "title": "Maxatawny", "text": "Maxatawny \u00e8 una township degli Stati Uniti d'America, nella contea di Berks nello Stato della Pennsylvania. Secondo il censimento del 2000 la popolazione \u00e8 di 5.982 abitanti.\nSociet\u00e0.\nEvoluzione demografica.\nLa composizione etnica vede una maggioranza di quella bianca (96,05%), seguita da quella afroamericana (1,99%) dati del 2000."}
{"id": "3174653", "revid": "2065220", "url": "https://it.wikipedia.org/wiki?curid=3174653", "title": "Studio di fonologia musicale Rai di Milano", "text": "Lo Studio di fonologia musicale Rai di Milano \u00e8 stato un laboratorio di sperimentazione elettronica, fondato nel 1955 a Milano da Luciano Berio e Bruno Maderna.\nStoria.\nLo Studio di fonologia musicale Rai di Milano fu aperto in corso Sempione a Milano nel 1955, su idea di Luciano Berio e Bruno Maderna, per esperimenti di musica concreta e musica elettronica, seguendo l'esempio di altri centri europei, in particolare il Groupe de Recherches Musicales di Parigi e lo Studio f\u00fcr elektronische Musik des WDR di Colonia. Lo studio divenne cos\u00ec il \"terzo polo\" europeo di esperimenti di musica contemporanea con apparecchiature elettroniche. Figura fondamentale all'interno dello studio fu quella del Tecnico del Suono Marino Zuccheri. Lo studio fu attivo fino al 1983.\nDal 2008 le sue apparecchiature si trovano esposte in un'apposita sala del Museo degli strumenti musicali di Milano, secondo l'assetto del 1968. Tale iniziativa \u00e8 stata curata da Maddalena Novati e Associazione NoMus, in collaborazione con il Laboratorio di Informatica Musicale dell'Universit\u00e0 degli Studi di Milano."}
{"id": "3174655", "revid": "204012", "url": "https://it.wikipedia.org/wiki?curid=3174655", "title": "Maxatawny (Pennsylvania)", "text": ""}
{"id": "3174656", "revid": "767487", "url": "https://it.wikipedia.org/wiki?curid=3174656", "title": "The Border Legion (film 1918)", "text": "The Border Legion \u00e8 un film muto del 1918 diretto da T. Hayes Hunter. Tratto da un romanzo di Zane Grey, il western fu prodotto da Samuel Goldwyn e distribuito dalla Goldwyn Distributing Company, uscendo nelle sale il 28 luglio 1918.\nIl romanzo \"The Border Legion\" fu portato diverse volte sullo schermo:\nTrama.\nJim Cleve, accusato di codardia da Joan Randall, la sua fidanzata, si unisce a una banda di fuorilegge conosciuta con il nome di Border Legion. Joan, pentita, si mette sulle sue tracce ma viene attaccata dal capo della banda, Jack Kells, a cui lei spara. L'uomo resta ferito ma la ragazza si prende cura di lui, guarendolo. Il bandito promette di proteggerla. Ma quando arriva anche Jim a reclamare la donna, Jack viene ucciso dagli stessi uomini della sua banda.\nProduzione.\nIl film venne girato a Sonora, in California, prodotto dalla Goldwyn Pictures Corporation\nDistribuzione.\nDistribuito dalla Goldwyn Pictures Corporation"}
{"id": "3174658", "revid": "1543377", "url": "https://it.wikipedia.org/wiki?curid=3174658", "title": "Mohnton", "text": "Mohnton \u00e8 una borough degli Stati Uniti d'America, nella contea di Berks nello Stato della Pennsylvania. Secondo il censimento del 2000 la popolazione \u00e8 di 2.963 abitanti.\nSociet\u00e0.\nEvoluzione demografica.\nLa composizione etnica vede una maggioranza di quella bianca (96,79%), seguita da quella afroamericana (1,11%) dati del 2000."}
{"id": "3174659", "revid": "1543377", "url": "https://it.wikipedia.org/wiki?curid=3174659", "title": "Teatro comunale (L'Aquila)", "text": "Il teatro comunale dell'Aquila \u00e8 lo storico teatro pubblico della citt\u00e0. \u00c8 sede del Teatro Stabile d'Abruzzo.\nStoria.\nEdificato nella seconda met\u00e0 del XIX secolo su progetto di Luigi Catalani con la collaborazione dell'ingegnere Achille Marchi, rappresenta il terzo teatro pubblico cittadino dopo la \"Sala Olimpica\" ed il \"Teatro San Salvatore\", quest'ultimo incluso nell'ex edificio ospedaliero situato frontalmente all'attuale Teatro comunale. La sua costruzione si rese necessaria in seguito proprio alla chiusura della \"Sala Olimpica\" contenuta nel Palazzo della Prefettura, probabilmente a causa della sua vicinanza con la chiesa di Sant'Agostino.\nL'esproprio del terreno avvenne nel 1854 e la costruzione cominci\u00f2 nel 1857, in contemporanea con la distruzione della \"Sala Olimpica\". I lavori subiscono forti rallentamenti a causa delle guerre risorgimentali e della prematura scomparsa dell'architetto Catalani nel 1867, poi sostituito dall'ingegnere Achille Marchi. Il teatro, che avrebbe dovuto essere intitolato dapprima a Ferdinando II delle Due Sicilie quindi a Vittorio Emanuele II d'Italia, venne poi completato nel 1872 e inaugurato il 14 maggio 1873 con Un ballo in maschera come teatro comunale con la struttura attuale con platea a ferro di cavallo, 57 palchi disposti su tre ordini e loggione finale e circa 600 posti complessivi.\nDal 1963 \u00e8 sede del Teatro Stabile d'Abruzzo, il principale ente teatrale della regione. Dal 1970 \u00e8 stato affiancato da una sala secondaria (\"Ridotto\") a due livelli con ingresso indipendente sulla piazza e 220 posti complessivi, sede dell'Istituzione Sinfonica Abruzzese. \nNel 2009 la struttura \u00e8 stata fortemente danneggiata dal terremoto del 6 aprile riportando lesioni in facciata ed il crollo del soffitto del foyer e del cornicione anteriore; \u00e8 stata perci\u00f2 chiusa a tempo indeterminato. Il \"Ridotto\", danneggiato in maniera meno evidente, \u00e8 stato riaperto nel dicembre del 2009 ed ospita provvisoriamente gli spettacoli del Teatro Stabile d'Abruzzo.\nIn seguito ai gravi danni subiti ed in attesa del restauro della struttura, nel 2010 \u00e8 stata approvata, su progetto dell'architetto Mario Cucinella, la costruzione di un nuovo teatro comunale in legno lamellare antisismico destinato ad essere inglobato in una pi\u00f9 ampia operazione di riqualificazione dell'area di Piazza d'Armi. La costruzione, patrocinata dal Teatro Stabile e finanziata, in parte, dal governo australiano dovrebbe essere utilizzabile gi\u00e0 dal 2011.\nNel 2015 \u00e8 stata affidata alla Conscoop di Forl\u00ec la ricostruzione del Teatro danneggiato.\nDescrizione.\nIl teatro \u00e8 situato nella \"piazza del Teatro\", originariamente abbellita dal monumento a Teofilo Patini, rimosso durante il fascismo, una monumentale statua di bronzo sopra un piedistallo, costruita nel 1925, opera di Sebastiano Tarquini, allievo del Patini. La statua nel 1940 fu fusa.\nLa piazza ospitava sino al XIX secolo anche l'altro teatro della citt\u00e0, il \"San Salvatore\", poi riconvertito in edificio scolastico, l'attuale scuola elementare \"Edmondo De Amicis\".\nLa struttura \u00e8 tipicamente neoclassica: la facciata \u00e8 semplice a doppio ordine con cinque aperture per livello di cui, le tre centrali, sono leggermente aggettanti, scandite da colonne e sovrastate da balconata e frontone triangolare finale. Il foyer, denominato \"Sala Rossa\", \u00e8 interamente affrescato ed \u00e8 caratterizzato da uno scalone monumentale in marmo, anch'esso di derivazione neoclassica. La sala presenta una platea a ferro di cavallo prospiciente un palcoscenico di circa 150\u00a0m\u00b2. I palchi circondano la platea e sono divisi in tre ordini sovrastati da un loggione da circa 100 posti. Il teatro conserva ancora il sipario originale, di circa 100\u00a0m\u00b2, dipinto nella prima met\u00e0 del XIX secolo da Franz Hill per la \"Sala Olimpica\".\nPrima della chiusura del 2009 il teatro ha fatto registrare la media d'occupazione teatrale pi\u00f9 alta in Italia."}
{"id": "3174660", "revid": "1305772", "url": "https://it.wikipedia.org/wiki?curid=3174660", "title": "Kiowa (disambigua)", "text": ""}
{"id": "3174662", "revid": "88740", "url": "https://it.wikipedia.org/wiki?curid=3174662", "title": "Kirkland", "text": ""}
{"id": "3174665", "revid": "300067", "url": "https://it.wikipedia.org/wiki?curid=3174665", "title": "Jo-Jo Garcia", "text": ""}
{"id": "3174666", "revid": "1543377", "url": "https://it.wikipedia.org/wiki?curid=3174666", "title": "Balilla (sommergibile 1928)", "text": "Il Balilla \u00e8 stato un sommergibile della Regia Marina.\nStoria.\nFra il marzo ed il settembre 1933 fu impiegato in supporto alla trasvolata atlantica di Italo Balbo: insieme al gemello \"Millelire\" e alle cannoniere \"Biglieri\" e \"Matteucci\", attravers\u00f2 l'Atlantico al comando del capitano di fregata Valerio Della Campana per fungere da radiofaro e segnalare le condizioni del tempo ai velivoli di Balbo; questa esperienza fu utile anche per saggiare le qualit\u00e0 oceaniche dei \u00abBalilla\u00bb, rivelatesi piuttosto soddisfacenti. Giunto a Chicago, il sommergibile fu visitato da Italo Balbo che tenne poi un discorso rivolgendosi all'equipaggio.\nNegli anni Trenta fu anche scelto per lo svolgimento di prove riguardo al contenimento del surriscaldamento dei motori, prove che non ebbero luogo per via dell'opposizione dello Stato Maggiore della Marina.\nPartecip\u00f2 clandestinamente alla guerra di Spagna, senza cogliere risultati.\nAll'inizio della seconda guerra mondiale era ormai vecchio e comp\u00ec tre sole missioni offensive in Mediterraneo.\nNella prima, a meridione dell'isola di Corf\u00f9 (con il capitano di corvetta Michele Morislani come comandante) sub\u00ec violenti attacchi aerei il 12 giugno 1940 subendo danni tali da obbligarlo a fare ritorno alla base.\nIl 12 luglio lasci\u00f2 Brindisi per posizionarsi in agguato tra Alessandria d'Egitto e Capo Krio (Grecia), ma tale missione abort\u00ec quando il comandante \u2013 capitano di corvetta Cesare Girosi \u2013 si ammal\u00f2.\nIl 10 agosto 1940 fu inviato nella zona di Creta e fece ritorno sei giorni dopo, senza aver colto risultati.\nOrmai usurato, fu quindi destinato, come il \"Millelire\", alla Scuola Sommergibili di Pola.\nSvolse attivit\u00e0 addestrativa sino al disarmo, avvenuto il 28 aprile 1941.\nDenominato \"GR. 247\", fu usato come bettolina carburanti sino all'ottobre 1946, quando fu radiato e quindi demolito.\nIl cofano portabandiera.\nNel 1930 il celebre architetto Enrico Del Debbio disegn\u00f2 il cofano portabandiera di combattimento del \"Balilla\"; realizzato in radica di noce nostrana, era munito di due appoggi in ebano raffiguranti due galere rostrate con remi in avorio. Pure in avorio erano gli stemmi, le maniglie, le cerniere e la dicitura \"Balilla\". Le grappe a punta di diamante, gli anelli e la testa di vittoria erano in oro. Il prezioso cofano fu presentato ai lettori della prestigiosa rivista \"Architettura e Arti Decorative\" nel fascicolo del maggio 1930.\nIl cofano \u00e8 esposto al Museo Sacrario delle Bandiere delle Forze Armate al Vittoriano di Roma."}
{"id": "3174669", "revid": "640389", "url": "https://it.wikipedia.org/wiki?curid=3174669", "title": "Kline", "text": ""}
{"id": "3174671", "revid": "515295", "url": "https://it.wikipedia.org/wiki?curid=3174671", "title": "Golan (regione)", "text": ""}
{"id": "3174677", "revid": "110157", "url": "https://it.wikipedia.org/wiki?curid=3174677", "title": "Museo di Loznica", "text": "Il Museo di Loznica oppure Museo di Jadar (fiume locale) \u00e8 un'istituzione che si trova a Loznica, nella Serbia occidentale.\nStoria.\nLa creazione del museo \u00e8 stata decisa nel 1984 dal Comune di Loznica, che ha deciso di ricostruire la \"Vecchia Farmacia\" e renderla il museo della citt\u00e0.\nIl museo \u00e8 aperto il 14 settembre 1987 in onore di due secoli di Vuk Karadzic Stefanovic.\nEsposizione.\nIl Museo di Jadar ha una collezione permanente dedicata alle attivit\u00e0 dell'uomo nella regione di Loznica dalla preistoria fino al 1950 circa. L'impostazione \u00e8 stata arricchita negli anni e ora ha 171 oggetti archeologici, 410 etnologici, 516 storici, 195 numismatici e pi\u00f9 di 1500 documenti e le foto.\nOltre alla mostra permanente presso il Museo di Jadar occasionalmente si organizzano mostre temporanee, circa 10 volte all'anno per 10-12 giorni."}
{"id": "3174680", "revid": "599013", "url": "https://it.wikipedia.org/wiki?curid=3174680", "title": "Low Valleyfield", "text": "Low Valleyfield \u00e8 un piccolo villaggio del Fife, Scozia, nelle vicinanze di High Valleyfield, villaggio gemello situato su una cresta del Firth of Forth.\nLow Valleyfield come High Valleyfield \u00e8 stato un villaggio minerario collegato con la Valleyfield Colliery aperta nel 1908 e chiusa nel 1978."}
{"id": "3174683", "revid": "1494169", "url": "https://it.wikipedia.org/wiki?curid=3174683", "title": "Rantoul", "text": ""}
{"id": "3174686", "revid": "767487", "url": "https://it.wikipedia.org/wiki?curid=3174686", "title": "Wiener Blut (operetta)", "text": "Wiener Blut (in italiano Sangue viennese) \u00e8 un'operetta su musiche di Johann Strauss, arrangiate dal compositore Adolf Muller Jr. su libretto di Victor L\u00e9on e Leo Stein.\nLe origini.\nLa prima dell'operetta \"Wiener Blut\" ebbe luogo il 26 ottobre 1899 al \"Carltheater\" di Vienna, quattro mesi dopo la scomparsa di Johann Strauss (3 giugno 1899).\nIl lavoro fu commissionato da Franz Jauner, direttore del \"Carltheater\".\nL'originalit\u00e0 di quest'opera, il cui titolo rievoca uno dei valzer di maggiore successo di Strauss (\"Wiener Blut\" op. 354, 1873), sta nel fatto di svilupparsi interamente sulle melodie, prese e nuovamente arrangiate, da vecchie composizioni che Strauss aveva scritto durante il corso della sua lunga carriera artistica.\nDopo aver ottenuto l'autorizzazione di Strauss stesso, il compito di arrangiare e adattare le melodie per l'operetta venne affidato al compositore Adolf Muller jr. (gi\u00e0 direttore d'orchestra al \"Theater an der Wien\").\nIl compito di scrivere il libretto fu invece affidato a Viktor L\u00e9on e Leo Stein, che di l\u00ec a poco sarebbero diventati due dei pi\u00f9 autorevoli autori di operette viennesi.\nQualche anno pi\u00f9 tardi, infatti, la coppia di librettisti contribuir\u00e0 alla creazione di quella che ancora oggi \u00e8 ritenuta una delle operette pi\u00f9 famose di tutti i tempi: \"La vedova allegra\" (prima al \"Theater an der Wien\" il 30 dicembre 1905 su musica di Franz Leh\u00e1r).\nFranz Jauner nutriva le pi\u00f9 profonde speranze nel successo di \"Wiener Blut\", tuttavia, la serata della prima fu un fiasco totale e dopo sole trenta repliche venne tolta dal cartellone del \"Carltheater\" per far spazio all'opera \"The Geisha\" di Sidney Jones. A seguito di questo disastroso fallimento, Jauner si tolse la vita il 23 febbraio 1900. Cinque anni pi\u00f9 tardi, a seguito di alcune sostanziali modifiche del libretto, \"Wiener Blut\" venne riproposta nella prima rappresentazione del 23 aprile al \"Theater an der Wien\" dove riscosse un inaspettato successo e nel 1928 entr\u00f2 nel repertorio della \"Volksoper\", dove \u00e8 rimasta fino ad oggi.\nNel 1923 avviene la prima all'Opera di Amburgo e nel 1933 nel Grand Th\u00e9\u00e2tre de Monte Carlo di \"La valse de Vienne\" con il tenore francese Georges Thill.\nIl 22 dicembre 1934 avviene la prima rappresentazione nel Th\u00e9\u00e2tre du Trianon-Lyrique di Parigi di \"Sang viennois\".\nIl libretto scritto da Stein e L\u00e9on \u00e8 ambientato ai tempi del Congresso di Vienna (1814-1815), una delle pi\u00f9 grandi conferenze internazionali della storia che ridisegn\u00f2 la mappa politica d'Europa dopo gli stravolgimenti causati dal periodo napoleonico.\nNonostante l'ambientazione inusuale con le trame tradizionali dell'operetta viennese, il tutto \u00e8 \"condito\" da quei tipici elementi che hanno reso celebre a livello mondiale questo genere: scambi di identit\u00e0, equivoci e personaggi stereotipati, il tutto in un ambiente che rispecchia alla perfezione l'epoca \"Biedermeyer\" con le caratteristiche e i lussi della classe borghese in ascesa. In un certo senso quest'opera voleva anche essere un omaggio a quello che era stato il pi\u00f9 grande successo in campo teatrale di Johann Strauss: \"Il pipistrello\" (prima al \"Theater an der Wien\" il 5 aprile 1874).\nIn breve, il conte ambasciatore \"Zedlau\", anche se sposato con \"Gabriele\", sta intrattenendo una relazione con la ballerina \"Franzi\" e la modella \"Pepi\". Quest'ultima, a sua volta, \u00e8 fidanzata col cameriere del conte, \"Josef\". I tentativi di \"Zedlau\" per mantenere in equilibrio tutti i suoi rapporti non fanno altro che creare una gran confusione, cosa non rara nel mondo dell'operetta viennese, che \u00e8 resa ancor pi\u00f9 caotica dal fatto che ad immischiarsi nella delicata situazione ci si metta l'anziano, ma sempre pronto ad innamorarsi, primo ministro principe \"Ypsheim-Gindelbach\".\nDopo un lungo intrigo, molte incomprensioni e numerose false identit\u00e0, \"Zedlau\" si render\u00e0 conto che il suo cuore appartiene solo alla moglie \"Gabriele\" che, generosamente, gli perdona i suoi numerosi tradimenti.\nNel 1942 esce il film Sangue viennese.\nAl Wiener Staatsoper la premi\u00e8re \u00e8 stata il 10 gennaio 1943 diretta da Anton Paulik con Esther R\u00e9thy ed Erich Kunz e fino al 1955 ha avuto duecentotrentacinque rappresentazioni.\nAl Teatro Verdi (Trieste) va in scena nel 1991.\nL'idea di accompagnare un testo sulle note delle composizioni di Strauss non fu una scelta del tutto azzardata: il celebre Sul bel Danubio blu (\"An der schonen blauen Donau\" op. 314, 1867) inizialmente era stato concepito proprio come un valzer corale.\nPer il suo \"Wiener Blut\", Adolf Muller ebbe a disposizione una quantit\u00e0 di materiale immenso, e gratuito. L'abilit\u00e0 di Muller nel saper gestire la vasta gamma di materiale a sua disposizione \u00e8 evidenziata, per esempio, nel modo in cui \u201cfuse\u201d i valzer Vino, donne e canto (\"Wein, Weib und Gesang\" op. 333, 1869) e Sul bel Danubio blu e nel finale del secondo atto e nel duetto fra \"Pepi\" e \"Josef\" nel primo atto, prevalentemente incentrati sulla polka veloce \"Leichtes blut!\" (op. 319, 1867).\nFra le altre note composizioni di Strauss rintracciabili nell'operetta vi sono le polke:\ne i valzer:\nTrama.\nAtto 1.\nVienna, Villa del conte Zedlau.\nLa scena si apre alla villa del conte \"Zedlau\", ambasciatore dell'immaginario stato del \"Reuss-Schleiz-Greiz\" nella capitale austriaca, negli anni del Congresso di Vienna.\n\"Josef\", il valletto del conte, \u00e8 ansioso poich\u00e9 non riesce a rintracciare il padrone al quale deve consegnare degli importanti documenti che richiedono la sua attenzione immediata. \"Josef\" chiama anche la cameriera, \"Anna\", ma senza ottenere alcun risultato. Appare invece l'amante del conte, la ballerina \"Franziska Cagliari\", anche lei in attesa di \"Zedlau\" poich\u00e9 \u00e8 da cinque giorni che non ha pi\u00f9 sue notizie e teme che la stia tradendo. I due sono interrotti dal padre di \"Franzi\", \"Kagler\", che vuole assicurarsi della presenza della figlia ad un ballo che si terr\u00e0 quella sera in casa del conte \"Bitowsky\".\nFinalmente, quando tutti se ne vanno, il conte appare. \"Zedlau\" saluta \"Franzi\", la quale per\u00f2 si lamenta con lui per essere stata lasciata sola per cinque giorni e chiede all'amante se ci sia una nuova ragazza nella sua vita. Il conte rassicura la ragazza dicendole che ha dovuto passare del tempo con la moglie per mantenere le apparenze, ma che nonostante ci\u00f2 \u00e8 sempre innamorato di lei. \"Franzi\" se ne va, apparentemente soddisfatta di questa spiegazione. Il conte dice a \"Josef\" di essere stato visto con la contessa dal primo ministro del \"Reuss-Schleiz-Greiz\", il principe \"Ypsheim-Gindelbach\", il quale crede per\u00f2 che la donna con cui era fosse l'amante, e non la moglie.\nIn ogni caso \"Zedlau\" ha puntato gli occhi su un'altra ragazza, una modella, con la quale desidera avere un incontro e \"Josef\" suggerisce al padrone di organizzare qualcosa per quella sera a Hietzing. Il conte allora fa scrivere a \"Josef\", sotto dettatura, una lettera per la ragazza nella quale dichiara tutto il suo amore, dopodich\u00e9 il conte se ne va. A questo punto entra in scena \"Pepi Pleininger\", la fidanzata di \"Josef\" che, all'oscuro di tutto, ha appena terminato di scrivere la lettera del conte indirizzata proprio alla ragazza. \"Pepi\" vorrebbe tanto andare alla festa che si terr\u00e0 quella sera a Hietzing ma \"Josef\" non pu\u00f2 accontentarla poich\u00e9 dovr\u00e0 lavorare, intanto \"Pepi\" e \"Franzi\" discutono sugli ultimi preparativi per l'abito che la ballerina dovr\u00e0 indossare quella sera. Quando tutti se ne vanno entra in scena il primo ministro che chiede a gran voce del conte ma, mentre \"Josef\" lo informa che non \u00e8 in casa, viene contraddetto da \"Kagler\", il quale pensa che si parli della figlia e perci\u00f2 assicura il primo ministro della sua presenza mentre \"Josef\" si dispera.\nCompare \"Franzi\", lusingata dal ricevere la visita del primo ministro che, a sua volta, non riesce a comprendere il comportamento del conte che trascura cos\u00ec tanto la moglie (per lo meno quella che il ministro \u00e8 convinto che sia sua moglie). La situazione viene ancor di pi\u00f9 a complicarsi grazie alle continue interferenze di \"Kagler\" che, prima della sua partenza \u201cforzata\u201d, offre al ministro l'uso del suo cavallo (anche se il ministro \u00e8 costretto ad ammettere che delle parole di \"Kagler\" ha capito ben poco a causa del suo dialetto viennese).\nIl conte manifesta tutta la sua sorpresa poich\u00e9 il conte non gli aveva mai parlato di \"Franzi\" e le racconta di aver sentito della relazione fra il conte (quello che crede essere suo marito) e una ballerina di nome \"Franziska Cagliari\". \"Franzi\", a questo punto, vorrebbe dire la verit\u00e0, ma il ministro non le lascia il tempo di parlare e le racconta di aver visto il conte con un'altra dama per diversi giorni, insieme su una carrozza scoperta.\nGindelbach prosegue dicendo che questa non sar\u00e0 di sicuro la sua ultima relazione, ma che di sicuro torner\u00e0 dalla moglie. Franzi se ne va, arrabbiata per le parole pronunciate dal ministro il quale si rende conto di non aver gestito la situazione in modo diplomatico come avrebbe dovuto. Per aggiungere ulteriori complicazioni, a questo punto, sopraggiunge la contessa \"Gabriele\", che rievoca i giorni felici passati nella casa. Riappare \"Gindelbach\" (intento a deplorare la sua goffaggine) che, quando vede la contessa (che lui crede essere l'amante del conte) la rimprovera per la sfacciataggine di essersi presentata in quella casa. Riappare anche il conte che viene subito rimproverato dal primo ministro per aver portato la sua amante nella stessa abitazione con la moglie. Il conte cerca di sollecitare \"Gabriele\" ad andarsene, ma senza risultati, la contessa sa che il marito sta combinando qualcosa di poco chiaro e, mentre \"Zedlau\" cerca una soluzione, il primo ministro continua ad esprimere la propria disapprovazione. Quando ritorna \"Franzi\" sulla scena il conte prega \"Gindelbach\" di dire che la signora \u00e8 sua moglie e il ministro accetta, sempre convinto che la contessa sia \"Franzi\".\nAtto 2.\nVienna, Palazzo del conte Bitowsky.\nLa sera, al ballo del conte \"Bitowsky\", la contessa ipotizza col marito che la donna presso la villa altri non fosse stata che una sua amante, il conte per\u00f2 le assicura che \"Franzi\" \u00e8 s\u00ec un'amante, ma non sua, bens\u00ec del primo ministro. I due coniugi parlano del loro matrimonio, la giovent\u00f9 di \"Gabriele\" trascorsa nel palazzo dei genitori e la fortuna di \"Zedlau\" nell'averla sposata. La contessa, al tempo del loro incontro, era viennese mentre il conte veniva dal \"Reuss-Schleiz-Greiz\", soltanto lo spirito viennese (il cosiddetto \"Wiener Blut\") era riuscito a trasformarlo da uomo inflessibile in un Don Giovanni, facendogli dimenticare le proprie origini e vivendo, secondo le voci, con un gran numero di amanti.\nA questo punto il conte si rende conto di amare ancora molto la moglie mentre \"Franzi\", appena giunta al ballo, crede che la donna che ha visto a casa del conte sia una sua nuova amante. Quando il conte vede arrivare anche \"Pepi\" le va incontro e le porge la lettere che Josef aveva precedentemente scritto.\nLa ragazza riconosce la scrittura del fidanzato immaginando che sia lui a volerla invitare a passare la serata a Hietzing, ma quest'ultimo \u00e8 troppo occupato per poterla accontentare. \"Pepi\", delusa, si convince allora che la lettera \u00e8 proprio del conte e decide di accettare l'invito. Il primo ministro mette in guardi \"Kagler\" dicendogli che la figlia \u00e8 stata tradita dal conte con un'altra donna. La contessa vede il marito con \"Pepi\" e crede che sia lei l'ormai famosa \"Franzi\". \"Gabriele\" chiede al marito di portarla alla festa di Hietzing, ma lui le risponde di avere del lavoro da fare con il primo ministro e usa la medesima scusa quando \"Franzi\" gli chiede la stessa cosa. Il primo ministro convince la contessa ad accompagnarlo a Hietzing (sempre supponendo che la contessa sia l'amante del conte). \"Gindelbach\" presenta le due donne, presentando la contessa come \"Demoiselle Cagliari\" e \"Franzi\" come la contessa, per il gran divertimento di entrambe.\nLa contessa, comunque, ritiene che Pepi sia l'amante di suo marito, \"Franzi Cagliari\". Per far luce sulla situazione viene chiamato \"Josef\", il quale per\u00f2 afferma che nessuna delle tre donne \u00e8 \"Franzi\", cos\u00ec da bloccare un intervento di \"Pepi\" che avrebbe potuto svelare la verit\u00e0. Sembra che solo l'arrivo del conte possa risolvere la complicata situazione, ma tutto si risolve invece in uno scherzo. Soltanto quando le dame vengono presentate per ordine di rango, con grande stupore, il primo ministro e \"Franzi\" comprendono chi fosse la vera contessa: \"Gabriele\".\nAtto 3.\nVienna, Hietzing.\nIl terzo atto si svolge a Hietzing, nella festa generale che si sta svolgendo nel sobborgo viennese. La contessa e il primo ministro si sono presentati insieme, il secondo parecchio a disagio per la situazione. Appare il conte, deciso a continuare la sua storia con \"Pepi\", entrambi osservati da \"Josef\" e \"Franzi\".\nIl conte invita \"Pepi\" a bere dello champagne con lui, ricordando che l'uomo vive una sola volta e che perci\u00f2 deve approfittare di tutte le occasioni della vita. \"Franzi\" e la contessa discutono sulla fedelt\u00e0 degli uomini mentre \"Josef\" inorridisce quando comprende che la lettera che il conte gli aveva fatto scrivere per il suo appuntamento era indirizzata alla fidanzata. Tutto viene chiarito, il conte ritorna fedele alla moglie \"Gabriele\", \"Josef\" con \"Pepi\" e \"Gindelbach\" con \"Franzi\" e, poich\u00e9 tutti i problemi sono stati risolti, il primo ministro intona un inno allo spirito viennese, il \"Wiener Blut\", al quale tutti quanti si uniscono."}
{"id": "3174687", "revid": "300067", "url": "https://it.wikipedia.org/wiki?curid=3174687", "title": "Starwings", "text": ""}
{"id": "3174688", "revid": "287204", "url": "https://it.wikipedia.org/wiki?curid=3174688", "title": "Careful (Paramore)", "text": "Careful \u00e8 un singolo del gruppo musicale statunitense Paramore, il quarto estratto da \"Brand New Eyes\", pubblicato il 12 luglio 2010.\nDescrizione.\nLa cantante della band Hayley Williams ha dichiarato in un'intervista a \"Kerrang!\":\nVideo musicale.\nIl video del brano, pubblicato l'8 giugno 2011 sul canale YouTube della Fueled by Ramen, mostra scene della band in concerto nel 2009 e nel 2010 e nello studio di registrazione. \u00c8 stato diretto da Brandon Chesbro, che ha diretto anche il video ufficiale di \"The Only Exception\". \u00c8 il terzo video di un singolo che mostra una serie di immagini in concerto della band: i primi due sono stati \"All We Know\" e \"Hallelujah\"."}
{"id": "3174689", "revid": "599013", "url": "https://it.wikipedia.org/wiki?curid=3174689", "title": "Ant\u00f3nio Dam\u00e1sio", "text": ""}
{"id": "3174693", "revid": "1543377", "url": "https://it.wikipedia.org/wiki?curid=3174693", "title": "Mount Penn", "text": "Mount Penn \u00e8 una borough degli Stati Uniti d'America, nella contea di Berks nello Stato della Pennsylvania. Secondo il censimento del 2000 la popolazione \u00e8 di 3.016 abitanti.\nSociet\u00e0.\nEvoluzione demografica.\nLa composizione etnica vede una maggioranza di quella bianca (96.45%), seguita da quella asiatica e afroamericana (1,06%) dati del 2000."}
{"id": "3174700", "revid": "1543377", "url": "https://it.wikipedia.org/wiki?curid=3174700", "title": "Ceriops", "text": "Ceriops \u00e8 un genere di piante della famiglia Rhizophoraceae che comprende 5 specie, tipiche costituenti delle aree pi\u00f9 interne delle mangrovie.\nDistribuzione e habitat.\nL'areale del genere si estende dall'Africa orientale, attraverso la zona tropicale di Asia e Australia, sino a Melanesia e Micronesia.\nTassonomia.\nSi \u00e8 a lungo ritenuto che questo genere comprendesse solo due specie: \"C. decandra\" e \"C. tagal\".Recenti studi filogenetici hanno consentito di differenziare le seguenti 5 specie:"}
{"id": "3174702", "revid": "729019", "url": "https://it.wikipedia.org/wiki?curid=3174702", "title": "Edward Hobart Seymour", "text": "Biografia.\nI primi anni.\nNipote del Contrammiraglio Michael Seymour, I baronetto e figlio del reverendo Richard Seymour, Edward Seymour venne educato al Radley College e poi alla Eastman's Naval Academy, Southsea per poi entrare definitivamente nella Royal Navy nel 1852.\nLa carriera.\nEgli prest\u00f2 servizio nel Mar Nero durante la Guerra di Crimea, alla fine della quale ancora marinaio venne imbarcato sulla HMS \"Calcutta\", che era guidata da suo zio, Sir Michael Seymour, verso la China Station. Egli prese parte alla presa di Canton nel dicembre del 1857 e successivamente, sulla HMS \"Chesapeake\", prese parte all'attacco ai forti di Taku nel settembre del 1860.\nNel dicembre del 1897, Seymour venne nominato comandante in capo della China Station, assumendo l'incarico solo dal 18 febbraio 1898. La sua ammiraglia era la HMS \"Centurion\". Il servizio si dimostr\u00f2 pacifico sino alla Ribellione dei Boxer quando Seymour dovette guidare la propria brigata navale a riprendere possesso di Pechino.\nDopo questi scontri ricevette l'Order of Merit e altre decorazioni, ritirandosi quindi a vita privata e dedicandosi alla scrittura delle proprie memorie, morendo in Inghilterra nel 1929."}
{"id": "3174708", "revid": "80339", "url": "https://it.wikipedia.org/wiki?curid=3174708", "title": "Janejmusjur", "text": ""}
{"id": "3174709", "revid": "35733690", "url": "https://it.wikipedia.org/wiki?curid=3174709", "title": "Orbita (teoria dei gruppi)", "text": ""}
{"id": "3174710", "revid": "80339", "url": "https://it.wikipedia.org/wiki?curid=3174710", "title": "Tundra della grande terra", "text": ""}
{"id": "3174711", "revid": "80339", "url": "https://it.wikipedia.org/wiki?curid=3174711", "title": "Tundra della Grande Terra", "text": ""}
{"id": "3174712", "revid": "80339", "url": "https://it.wikipedia.org/wiki?curid=3174712", "title": "Bol\u0161ezemelskaja Tundra", "text": ""}
{"id": "3174713", "revid": "80339", "url": "https://it.wikipedia.org/wiki?curid=3174713", "title": "Bolsezemelskaja Tundra", "text": ""}
{"id": "3174716", "revid": "80339", "url": "https://it.wikipedia.org/wiki?curid=3174716", "title": "Bolshezemelskaya Tundra", "text": ""}
{"id": "3174717", "revid": "1305772", "url": "https://it.wikipedia.org/wiki?curid=3174717", "title": "Lehe", "text": "Lehe \u00e8 un toponimo che pu\u00f2 essere riferito ai seguenti comuni tedeschi:"}
{"id": "3174719", "revid": "62748", "url": "https://it.wikipedia.org/wiki?curid=3174719", "title": "Composizioni di Arthur Honegger", "text": "Lista delle composizioni di Arthur Honegger (1892-1955), ordinate per genere e per numero di catalogo secondo il catalogo del musicologo belga Harry Halbreich."}
{"id": "3174721", "revid": "1921867", "url": "https://it.wikipedia.org/wiki?curid=3174721", "title": "Imperfect Harmonies", "text": "Imperfect Harmonies \u00e8 il secondo album in studio del cantautore statunitense Serj Tankian, pubblicato il 21 settembre 2010 dalla Serjical Strike Records.\nL'album ha debuttato alla posizione 35 nella classifica statunitense degli album, vendendo copie nella prima settimana.\nAntefatti e pubblicazione.\nL'uscita di \"Imperfect Harmonies\" era inizialmente prevista per il 7 settembre 2010, ma pi\u00f9 tardi la data \u00e8 stata spostata al 21 dello stesso mese. Lo stabilimento di produzione della carta che Tankian ha scelto per la stampa del libretto dell'album aveva esaurito il cosiddetto \"tree-free paper\" e necessitava pi\u00f9 tempo per ottenere molto di quel materiale. Tankian \u00e8 ambientalmente consapevole e ha cercato per conto proprio questo tipo di carta. Le altre pubblicazioni del cantante che utilizzano il \"tree-free paper\" includono \"Elect the Dead\" e gli ultimi due album pubblicati con i System of a Down: \"Mezmerize\" ed \"Hypnotize\".\nIl primo brano estratto da \"Imperfect Harmonies\" \u00e8 stato \"Borders Are...\", reso disponibile per il download gratuito nel mese di giugno 2010, periodo in cui \u00e8 stato pubblicato il lyric video; Tankian non \u00e8 stato coinvolto nella realizzazione del lyric video, il quale \u00e8 stato creato da George Tonikian come strumento promozionale mentre Tankian era in tour. Il primo singolo ufficiale estratto dall'album \u00e8 stato \"Left of Center\", pubblicato digitalmente il 29 giugno e seguito dal relativo video musicale il 24 agosto. Questi primi due brani furono descritti da Tankian come \u00abi brani pi\u00f9 apertamente politici dell'album. Tutto \u00e8 un po' pi\u00f9 filosofico e...pi\u00f9 astratto.\u00bb\nPi\u00f9 tardi sul sito ufficiale \u00e8 stato reso disponibile per l'ascolto il brano d'apertura \"Disowned Inc.\", creando inoltre un piccolo gioco per trovare alcune parti del brano stesso. Il 4 ottobre Tankian ha reso disponibile per il download gratuito il brano \"Yes, It's Genocide\" per sensibilizzare l'opinione pubblica riguardo al genocidio armeno. Il 12 novembre \u00e8 stato pubblicato il secondo ed ultimo singolo estratto dall'album, \"Reconstructive Demonstrations\", seguito il 15 gennaio 2011 dal relativo video.\nStile musicale.\nNel 2009 Tankian ha collaborato con l'orchestra neozelandese Auckland Philharmonia Orchestra per eseguire una versione sinfonica dell'album di debutto \"Elect the Dead\". Questa esibizione \u00e8 stata successivamente inserita nell'album dal vivo \"Elect the Dead Symphony\", pubblicato a marzo 2010. La sperimentazione dell'unione tra la musica sinfonica e il rock ha ispirato Tankian ad esplorare ulteriormente questa unione. In aggiunta alla musica sinfonica, \"Imperfect Harmonies\" trae influenze dal jazz e dall'elettronica.\nTour.\nUn tour mondiale in supporto all'album \u00e8 iniziato il 7 agosto a Pori (Finlandia). La maggior parte dei concerti ha visto gli F.C.C. suonare insieme ad otto musicisti classici selezionati nella citt\u00e0 in cui il concerto si sarebbe tenuto. Un'eccezione a questa regola \u00e8 avvenuta al Lowlands Festival, dove gli F.C.C. erano accompagnati dalla Metropole Orchestra e non suonarono alcuno strumento (ad eccezione di Dan Monti che rimase alla chitarra). Le uniche canzoni presenti nell'album che non sono ancora state eseguite sono \"Beatus\", \"Reconstructive Demonstrations\" e \"Wings of Summer\".\nIl 7 settembre l\"'Imperfect Harmonies Tour\" \u00e8 stato rinviato a dopo l'uscita dell'album, sebbene lo stesso non sia mai pi\u00f9 ripartito."}
{"id": "3174722", "revid": "110157", "url": "https://it.wikipedia.org/wiki?curid=3174722", "title": "S\u00fcderheistedt", "text": "S\u00fcderheistedt \u00e8 un comune di 592 abitanti della Schleswig-Holstein, in Germania.\nAppartiene al circondario (\"Kreis\") del Dithmarschen (targa HEI) ed \u00e8 parte della comunit\u00e0 amministrativa (\"Amt\") di Kirchspielslandgemeinden Eider."}
{"id": "3174726", "revid": "110157", "url": "https://it.wikipedia.org/wiki?curid=3174726", "title": "Tellingstedt", "text": "Tellingstedt \u00e8 un comune di 2.520 abitanti della Schleswig-Holstein, in Germania.\nAppartiene al circondario (\"Kreis\") del Dithmarschen (targa HEI) ed \u00e8 parte della comunit\u00e0 amministrativa (\"Amt\") di Kirchspielslandgemeinden Eider."}
{"id": "3174729", "revid": "767487", "url": "https://it.wikipedia.org/wiki?curid=3174729", "title": "Tielenhemme", "text": "Tielenhemme \u00e8 un comune di 137 abitanti della Schleswig-Holstein, in Germania.\nAppartiene al circondario (\"Kreis\") del Dithmarschen (targa HEI) ed \u00e8 parte della comunit\u00e0 amministrativa (\"Amt\") di Kirchspielslandgemeinden Eider."}
{"id": "3174732", "revid": "35734311", "url": "https://it.wikipedia.org/wiki?curid=3174732", "title": "Hilary Clinton", "text": ""}
{"id": "3174733", "revid": "163270", "url": "https://it.wikipedia.org/wiki?curid=3174733", "title": "Les mari\u00e9s di la tour Eiffel", "text": ""}
{"id": "3174737", "revid": "1516566", "url": "https://it.wikipedia.org/wiki?curid=3174737", "title": "Domenico Millelire (sommergibile)", "text": "Il Domenico Millelire \u00e8 stato un sommergibile della Regia Marina.\nL'unit\u00e0 \u00e8 intitolata all'ufficiale e patriota Domenico Millelire, prima medaglia d'oro al valor militare delle Forze Armate italiane.\nStoria.\nTra il marzo ed il settembre 1933 fu adibito all'appoggio alla trasvolata atlantica di Italo Balbo: insieme al gemello \"Balilla\" e alle cannoniere \"Biglieri\" e \"Matteucci\", attravers\u00f2 l'Atlantico al comando del capitano di corvetta Franco Zannoni; serv\u00ec da radiofaro e segnal\u00f2 le condizioni meteorologiche agli aerei di Balbo; tale viaggio serv\u00ec anche per mettere alla prova le qualit\u00e0 oceaniche dei \u00abBalilla\u00bb, giudicate buone. Giunto a Chicago, il sommergibile fu visitato da Italo Balbo che tenne poi un discorso rivolgendosi all'equipaggio.\nPrese clandestinamente parte alla guerra di Spagna, senza ottenere alcun risultato. \nAll'entrata dell'Italia nella seconda guerra mondiale era ormai obsoleto; svolse comunque 11 missioni di guerra percorrendo circa 5.000 miglia.\nNel dicembre 1940 cerc\u00f2 infruttuosamente di silurare un sommergibile in navigazione nel Canale d\u2019Otranto, nelle vicinanze dell'isola di Fano.\nDopo alcuni mesi fu assegnato alla Scuola Sommergibili di Pola, unitamente al capoclasse \"Balilla\".\nPrest\u00f2 servizio alle dipendenze di tale scuola sino al il 15 aprile 1941, data del suo disarmo.\nDenominato \"GR. 248\" divenne pontone di carica e deposito carburanti.\nIl 13 settembre 1942, a rimorchio del cacciatorpediniere \"Saetta\", effettu\u00f2 il trasporto di 443 tonnellate di gasolio.\nA fine guerra fu trovato affondato a Palermo.\nRecuperato e radiato nel 1946, fu acquistato nel 1948 dalla Pirelli e trasformato in deposito di lattice.\nFu smantellato nel 1977, quarantanove anni dopo il completamento."}
{"id": "3174740", "revid": "339392", "url": "https://it.wikipedia.org/wiki?curid=3174740", "title": "Tour della Nazionale di rugby a 15 di Tonga 2008-2011", "text": ""}
{"id": "3174741", "revid": "1543377", "url": "https://it.wikipedia.org/wiki?curid=3174741", "title": "Shandi Finnessey", "text": "Biografia.\nPrima di essere eletta Miss USA 2004, Shandi Finnessey aveva vinto il titolo di Miss Missouri 2003 ed aveva partecipato a Miss America, dove aveva ricevuto uno de riconoscimenti preliminari. Come detentrice della corona di Miss USA, la Finnessey ha rappresentato gli Stati Uniti anche a Miss Universo 2004, dove si \u00e8 classificata al secondo posto, subito dopo la vincitrice, l'australiana Jennifer Hawkins.\nNel 2002, la Finnessey ha scritto un libro per bambini, \"The Furrtails\", in cui invitava i piccoli lettori ad apprezzare i loro coetanei afflitti da disabilit\u00e0. Inoltre ha affiancato Chuck Woolery nella conduzione del quiz televisivo \"Lingo\" nell'agosto 2005 all'inizio della quarta stagione dello show, prendendovi parte sino al termine delle trasmissioni avvenute nel 2008. Nell'aprile 2006 la Finnessey \u00e8 apparsa regolarmente nella serie interattiva \"PlayMania\".\nIl 23 febbraio 2007, \"PlayMania\" si \u00e8 scisso in due show: \"100 Winners\" e \"quiznation\". La Finnessey \u00e8 diventata la conduttrice di \"quiznation\", una versione di \"PlayMania\", leggermente modificata, in cui ha continuato a lavorare sino al 21 ottobre 2007. Nel 2005 la Finnessey \u00e8 stata una commentatrice per il concorso Miss USA e nel 2006 per Miss Universo, oltre che una corrispondente della CBS per il torneo di blackjack \"Ultimate Blackjack Tour\". Dal 2004 al 2007 ha condotto CMT Sexiest Man e CMT Sexiest Women per un totale di 8puntate. Nel 2007 ha partecipato come concorrente al programma Dancing with Stars.Nel 2008 \u00e8 stata ospite di Phenomenon si \u00e8 prestata come opinionista fissa e presentatrice di un piccolo spazio dedicato alla benessere dal 2008 al 2010 al programma Prime News With Erica Hill. Nel 2009 ha condotto Yappy Broads e Tour Roads tale programma \u00e8 stato riconfermato nel 2010 e nel 2011 poi la Finnessey ha preferito lasciare il programma per dedicarsi alla recitazione. Nel 2011 \u00e8 apparsa alle serate di Miss USA nel ruolo di giudice. Nel 2012 \u00e8 ritornata alla conduzione con 18 puntate del programma ENTV Minute ruolo riconfermato nel 2013 cui condurr\u00e0 da febbraio altre 16 puntate. Citiamo il nome della Finnessey al film televisivo Sharktopus nel 2010 in cui recita in un piccolo cameo a fianco di Eric Roberts segue il film televisivo Piranhaconda nel 2011 di cui \u00e8 protagonista e recita a fianco di Rachel Hunter. Nel 2013 \u00e8 al cinema con il film Garbage che \u00e8 in uscita prossimamente nelle sale qui la vedremo recitare con Michael Madsen."}
{"id": "3174743", "revid": "125224427", "url": "https://it.wikipedia.org/wiki?curid=3174743", "title": "Blepharopsis mendica", "text": "Blepharopsis mendica , chiamata comunemente mantide del fiore del diavolo, \u00e8 una specie di mantide della famiglia Empusidae, con areale nordafricano. \u00c8 l'unica specie del genere Blepharopsis.\nDescrizione.\nLunga 7-8 cm nella femmina e 5-6 nel maschio, \"B. mendica\" ha una livrea beige chiaro con screziature verdi e bianche.\nIl maschio non \u00e8 particolarmente gracile, al contrario di altre specie, e presenta grandi antenne pettinate che lo caratterizzano. \nEntrambi i sessi possono volare, anche se raramente lo fanno.\nBiologia.\nSia il maschio che la femmina diventano adulti in tre o quattro mesi. \nCome in molte specie, la femmina vive di pi\u00f9 (10-12 mesi) del maschio (8-10 mesi).\nRiproduzione.\nUna volta effettuata la copula, si ottiene una ooteca semisferica e spugnosa di 2-3 cm\nAllevamento.\nQuesta \u00e8 una specie robusta, che comunque richiede un po' di attenzioni, vista la provenienza da luoghi caldi, soggetti ad escursioni termiche. La temperatura ideale \u00e8 di 30-35\u00b0, spesso difficile da ottenere in un terrario.\nBasta comunque una potente lampadina sospesa sui contenitori d'allevamento per il corretto apporto di luce e calore.\nDi notte l'impianto va spento per raggiungere i corretti 20-25\u00b0\nLe \"Blepharopsis\" possono comunque tollerare temperature minori per qualche giorno, anche se \u00e8 meglio non farlo se si vuole una giusta crescita della mantide.\nL'umidit\u00e0 pu\u00f2 rimanere al 50% e raramente si creano problemi con la muta. Spruzzare un poco le teche due volte la settimana, alla sera, \u00e8 pi\u00f9 che sufficiente. \nPer un ambiente adatto sono sufficienti delle sterpaglie e arbusti, che vengono usati come appoggio, ed un suolo arido. \nTutti gli stadi sono piuttosto voraci e prediligono animali volanti. Ogni esemplare, per una buona crescita, deve mangiare un paio di volte la settimana, ma gli adulti possono anche digiunare. Fino ai primissimi momenti di vita gli esemplari possono vivere nello stesso spazio, ma devono riuscire a crearsi il loro territorio, mentre quelli pi\u00f9 grandi sono molto aggressivi tra di loro e quindi vanno separati."}
{"id": "3174745", "revid": "80339", "url": "https://it.wikipedia.org/wiki?curid=3174745", "title": "Vangurejmusjur", "text": ""}
{"id": "3174747", "revid": "80339", "url": "https://it.wikipedia.org/wiki?curid=3174747", "title": "GULag", "text": ""}
{"id": "3174748", "revid": "80339", "url": "https://it.wikipedia.org/wiki?curid=3174748", "title": "GULAG", "text": ""}
{"id": "3174757", "revid": "648716", "url": "https://it.wikipedia.org/wiki?curid=3174757", "title": "Conte Jellicoe", "text": "Il titolo di Conte Jellicoe \u00e8 un titolo della Par\u00eca del Regno Unito.\nStoria.\nIl titolo venne creato, assieme al titolo sussidiario di Visconte Jellicoe, di Southampton nella contea di Southampton, il 29 giugno 1925 per l'Ammiraglio John Jellicoe, I Visconte Jellicoe, al suo ritorno dall'incarico di Governatore Generale della Nuova Zelanda. Egli era gi\u00e0 stato creato Visconte Jellicoe, di Scapa nella contea di Orkney, il 15 gennaio 1918.\nAltro titolo che venne unito a quello di Conte Jellicoe fu quello di Visconte Brocas, utilizzato come titolo di cortesia per il primogenito del conte in carica. Brocas venne scelto in quanto la bisnonna dell'ammiraglio Jellicoe, Jane Elizabeth, figlia di Sir James Whalley-Smythe-Gardiner, II baronetto, di Roche Court, Fareham, discendeva a sua volta da Bernard Brocas di Beaurepaire, Sherborne St John, Hampshire. Questa famiglia aveva origini guascone ed aveva ricoperto rilevanti incarichi di corte tra XIII e XVIII secolo.\nL'ammiraglio Jellicoe, dopo la sua morte, venne succeduto da suo figlio George Patrick John Rushworth Jellicoe, il quale fu soldato, diplomatico e politico britannico di rilievo. Nel 1999 questi ricevette il titolo di Barone Jellicoe di Southampton, di Southampton, nella contea di Hampshire."}
{"id": "3174758", "revid": "287204", "url": "https://it.wikipedia.org/wiki?curid=3174758", "title": "Pantydraco caducus", "text": "Il pantydraco (Pantydraco caducus) \u00e8 un dinosauro erbivoro, o forse onnivoro, appartenente ai sauropodomorfi. Visse nel Triassico superiore (Norico/Retico, circa 210 milioni di anni fa) e i suoi resti fossili sono stati ritrovati in Europa (Galles).\nDescrizione.\nQuesto dinosauro \u00e8 conosciuto attraverso un cranio e uno scheletro parziale, scoperti nel 1954 in una cava nei pressi di Pant-y-ffynnon, in Galles (da qui il nome generico). Questi resti fossili hanno permesso una ricostruzione piuttosto precisa dell'animale, che per decenni \u00e8 stata utilizzata dai libri divulgativi per illustrare un altro sauropodomorfo primitivo, \"Thecodontosaurus\". La lunghezza totale era compresa tra i due e i tre metri, la coda era molto lunga e le zampe snelle e munite di artigli. Il cranio era piuttosto simile a quello del primitivo dinosauro carnivoro \"Eoraptor\".\nClassificazione.\nI resti fossili rinvenuti negli anni '50 del secolo scorso furono attribuiti inizialmente al dinosauro \"Thecodontosaurus antiquus\", gi\u00e0 noto da oltre un secolo sulla base di resti frammentari. Nel 2003, Adam Yates ridescrisse i resti e li attribu\u00ec a una nuova specie di \"Thecodontosaurus\", denominata Thecodontosaurus caducus. Risult\u00f2 poi chiaro che le differenze tra le due specie (in particolare il cranio) erano abbastanza rilevanti da permettere l'istituzione di un nuovo genere, \"Pantydraco\", nel 2007."}
{"id": "3174760", "revid": "22356", "url": "https://it.wikipedia.org/wiki?curid=3174760", "title": "Pantydraco", "text": ""}
{"id": "3174765", "revid": "287204", "url": "https://it.wikipedia.org/wiki?curid=3174765", "title": "Versus (Usher)", "text": "Versus \u00e8 il primo extended play del cantante statunitense Usher, pubblicato il 24 agosto 2010 dalla LaFace Records. La produzione dell'EP \u00e8 stata effettuata fra il 2008 ed il 2010 ed \u00e8 stata gestita da numerosi produttori, fra cui Polow da Don, Jim Jonsin, Rico Love, Drumma Boy, Jimmy Jam and Terry Lewis, Tha Cornaboyz e Max Martin.\nL'EP ha debuttato alla quarta posizione della classifica statunitense \"Billboard\" 200, vendendo circa 46\u00a0000 copie nella prima settimana. \"Versus\" \u00e8 diventato il sesto maggior successo commerciale per Usher, e da esso sono stati estratti due singoli \"DJ Got Us Fallin' in Love\" e \"Hot Tottie\". L'EP \u00e8 stato ben accolto anche dalla critica"}
{"id": "3174767", "revid": "287204", "url": "https://it.wikipedia.org/wiki?curid=3174767", "title": "Istvan Barany", "text": ""}
{"id": "3174772", "revid": "729019", "url": "https://it.wikipedia.org/wiki?curid=3174772", "title": "Shvetsov ASh-82", "text": "Lo Shvetsov ASh-82 (in caratteri cirillici \u0410\u0428-82), citato anche come M-82, era un motore aeronautico radiale 14 cilindri doppia stella raffreddato ad aria, progettato dall'OKB 19 diretto da Arkadij Dmitrievi\u010d \u0160vecov e sviluppato in Unione Sovietica tra la fine degli anni trenta e l'inizio degli anni quaranta.\nSviluppato dallo Shvetsov M-62, a sua volta sviluppo dell'M-25 a singola stella, una versione prodotta su licenza dello statunitense Wright R-1820 Cyclone, venne fornito ad alcuni modelli di caccia di produzione sovietica in servizio durante la seconda guerra mondiale."}
{"id": "3174776", "revid": "92920", "url": "https://it.wikipedia.org/wiki?curid=3174776", "title": "Lodigiano terra buona", "text": ""}
{"id": "3174781", "revid": "287204", "url": "https://it.wikipedia.org/wiki?curid=3174781", "title": "San Gilberto", "text": ""}
{"id": "3174783", "revid": "838137", "url": "https://it.wikipedia.org/wiki?curid=3174783", "title": "Walter Bathe", "text": "Biografia.\nFu detentore del primato per quanto riguarda i record mondiale dei 100 m rana, vasca lunga prima con 1'18\"4, primato che egli stesso miglior\u00f2 con 1'17\"8 il 18 dicembre 1910 a Budapest, Ungheria.\nVinse due medaglie d'oro ai Giochi della V Olimpiade nei 200m rana con 3:01.8 e nei 400m rana con 6:29.6.\nDurante la sua carriera vinse oltre 600 trofei, ma le due medaglie d'oro che aveva ricevuto dal re di Svezia furono le uniche a sopravvivere alla seconda guerra mondiale."}
{"id": "3174785", "revid": "406204", "url": "https://it.wikipedia.org/wiki?curid=3174785", "title": "Flashover", "text": "Il flashover, in italiano \"incendio generalizzato\", \u00e8 un fenomeno di combustione in cui il materiale combustibile contenuto in un'area chiusa si incendia quasi contemporaneamente, in conseguenza di un focolaio iniziale. Un incendio che in fase iniziale \u00e8 limitato ad un solo oggetto in una stanza, ad esempio, sprigiona comunque fumi molto caldi come prodotto della combustione stessa. I fumi salgono verso l'alto ammassandosi in uno strato che diviene sempre pi\u00f9 spesso e che, dal soffitto verso il basso, progressivamente tende a saturare di fumo l'ambiente. Se l'incendio non viene domato in tempo il calore irradiato che si \u00e8 sprigionato fa aumentare la temperatura e la pressione (se in una stanza o luogo chiuso) di tutti gli altri oggetti presenti nell'ambiente, che rilasciano gas infiammabili per il fenomeno della pirolisi. Alla temperatura di autoignizione tali gas si autoincendiano, pertanto oggetti anche distanti dal focolaio iniziale iniziano a bruciare. Il \"flashover\" si produce a partire da temperature ambiente di 500 \u00b0C.\nEsso rappresenta un brusco innalzamento della temperatura e un aumento massiccio della quantit\u00e0 di materiale che partecipano alla combustione.\n\"Non rappresenta un punto di non ritorno\": a un certo punto dalla crescita dell'incendio il calore rilasciato per irraggiamento dal layer di fumi raggiunge un'intensit\u00e0 sufficiente per l'autoignizione della totalit\u00e0 dei materiali combustibili presenti nell'ambiente confinante.\nPre-Flashover e Post-Flashover.\nTerminata la fase di crescita dell'incendio, se si realizzano le condizioni del flashover, la curva RHR subisce un brusco aumento fino a raggiungere un valore massimo. In ogni caso si ipotizza che anche dopo il flash over la curva cresca con andamento ancora proporzionale a t2 fino\nal tempo tA.\nLo studio delle fasi di post-flashover \u00e8 rivolto alla stima del grado di sollecitazione termica sugli elementi costruttivi, ovvero alla stima dei danni su oggetti; mentre lo studio pre-flashover \u00e8 orientato alla stima dei danni causati dall'incendio sulle persone.\nAnalogia idraulica.\nIl fenomeno del flash over viene anche spiegato con quanto avviene con il riempimento di una vasca d'acqua con scarico di fondo aperto.\nConsiderando:\nIl flash over corrisponde al momento in cui l'acqua tracima e deborda dalla vasca per raggiunte condizioni critiche della portata di acqua che affluisce dal rubinetto "}
{"id": "3174786", "revid": "1821847", "url": "https://it.wikipedia.org/wiki?curid=3174786", "title": "Sociologia marxista", "text": "La sociologia marxista si riferisce alla prospettiva marxista applicata alla sociologia. Si pu\u00f2 riconoscere il marxismo come filosofia politica e sociologia, in particolare nella misura in cui cerca di rimanere scientifico, sistematico e oggettivo piuttosto che puramente normativo e prescrittivo. La sociologia marxista pu\u00f2 essere definita come \"una forma di teoria del conflitto associato con [...] l'obiettivo del marxismo di sviluppare una scienza positivista della societ\u00e0 capitalista come parte della mobilitazione di una classe operaia rivoluzionaria.\" Il suo influsso \u00e8 stato tanto importante che la Societ\u00e0 Sociologica Americana ha una sezione dedicata ai temi della sociologia marxista; la sezione \"ha lo scopo di esaminare come le intuizioni provenienti dalla metodologia e analisi marxista possono aiutare a spiegare le complesse dinamiche della societ\u00e0 moderna\". La sociologia marxista renderebbe pi\u00f9 facile gli sviluppi della teoria critica e degli studi culturali come discipline non strettamente distinte.\nConcetti e temi.\nI concetti chiave della sociologia marxista includono: il materialismo storico, il modo di produzione, il rapporto tra capitale e lavoro. Alla sociologia marxista interessano, ma non solo, le relazioni tra societ\u00e0 ed economia. Le domande chiave poste da essa includono:\nNel campo della teoria sociologica, la sociologia marxista, riconosciuta come uno dei maggiori paradigmi sociologici, \u00e8 associata con le teorie critica e del conflitto.\nRispetto al marxismo, la sociologia marxista ha dimostrato di dar peso relativamente piccolo alla rivoluzione di classe.\nIn confronto con la filosofia marxista, la sociologia marxista si propone di sviluppare un obiettivo, la scienza politica economica della societ\u00e0 invece di una filosofia critica della prassi.\nIn confronto con la sociologia economica, la sociologia marxista pu\u00f2 essere vista come un sottoinsieme di quel campo, influenzato dal marxismo."}
{"id": "3174787", "revid": "486946", "url": "https://it.wikipedia.org/wiki?curid=3174787", "title": "Soltau-Fallingbostel", "text": ""}
{"id": "3174797", "revid": "92723", "url": "https://it.wikipedia.org/wiki?curid=3174797", "title": "Tempio massonico (Santa Cruz de Tenerife)", "text": "Il tempio massonico di Santa Cruz de Tenerife \u00e8 considerato uno dei principali templi massonici in Spagna, e il primo delle Isole Canarie. L'edificio fu costruito tra il 1899 e il 1902 per l'uso da parte di una loggia massonica.\nDurante la dittatura spagnola di Francisco Franco il tempio fu chiuso, tuttavia non venne distrutto, come era successo ad altri templi nel resto della Spagna. Il tempio \u00e8 stato dichiarato monumento di interesse culturale ed \u00e8 in fase di restauro.\nStoria.\nL'8 agosto 1895 fu fondata la \"Loggia A\u00f1aza\", che si consolid\u00f2 rapidamente, riorganizzando la Massoneria nelle Isole Canarie nel primo terzo del XX secolo.\nQuesta loggia commission\u00f2 la costruzione del tempio, che avvenne tra il 1899 e il 1902, secondo un progetto dell'architetto municipale Manuel de C\u00e1mara. La facciata non sarebbe stata completata fino al 1923.\nL'edificio \u00e8 stato utilizzato anche come scuola gratuita, finanziata dalla Loggia A\u00f1aza. La facciata \u00e8 di forte ispirazione egizia, presenta capitelli a foglia di palma e un ampio frontone triangolare. In quest'area \u00e8 scolpito l'occhio onniveggente, avvolto da raggi di luce, che rappresentano l'Essere Supremo, il Grande Architetto dell'Universo secondo la simbologia massonica. Intorno a ciascuna colonna ci sono due sfingi (quattro in tutto). Il portone d'ingresso \u00e8 scolpito in legno con motivi geometrici; l'architrave \u00e8 decorato con foglie di palma e un sole con ali d'aquila, simbolo di Horus.\nL'edificio dispone anche di una \"C\u00e1mara de Reflexi\u00f3n\" nel seminterrato, ricavata da un tubo vulcanico naturale; al secondo piano si trova la \"Sala de Tenidas\" con finestre sulla facciata. Il livello superiore ha alcune stanze.\nIl Tempio Massonico di Santa Cruz de Tenerife si trova alla stessa latitudine (28\u00b0 Nord) del Monastero di Santa Caterina (Egitto). Questo monastero fu edificato nel luogo in cui, secondo l'Antico Testamento, Mos\u00e8 ricevette le Tavole della Legge.\nSaccheggio.\nIl 15 settembre 1936, nel primo decreto contro la Massoneria emesso dal generale Francisco Franco, questa propriet\u00e0 fu confiscata e concessa alla Falange spagnola. Poco dopo divenne sede una farmacia militare. Successivamente divenne sede di un ottico per l'esercito, mentre la parte superiore fu adibita a caserma dei soldati fino al 1990 e rimane chiusa fino ad oggi.\nInfine, in tempi di democrazia, lo Stato ha venduto l'edificio al Comune di Santa Cruz de Tenerife nel 2001.\nRestauro.\nAttualmente l'edificio \u00e8 in attesa di restauro e riabilitazione.\nIl Tempio Massonico di Santa Cruz de Tenerife \u00e8 stato dichiarato bene di interesse culturale nella categoria dei monumenti.\nCongresso massonico.\nNel novembre 2016 si \u00e8 svolto a Santa Cruz de Tenerife un congresso internazionale massonico chiamato \"Convento dell'Ordine\", un evento si tiene ogni anno in diverse parti del mondo ed \u00e8 organizzato dal Consiglio Supremo del 33\u00ba grado e finale del Rito Scozzese antico e Accettato per la Spagna. Questa conferenza ha contribuito a raccogliere fondi per la riabilitazione del Tempio Massonico di Santa Cruz de Tenerife. Durante l'incontro nel Tempio massonico ha ricoperto la firma l'atto della creazione della \"Confederaci\u00f3n Iberoamericana de Supremos Consejos\"."}
{"id": "3174800", "revid": "15756", "url": "https://it.wikipedia.org/wiki?curid=3174800", "title": "Vicenta Verdier", "text": "Fu uno di quei casi in cui le autorit\u00e0 preposte fecero di tutto pur di non trovare il colpevole.\nBiografia.\nFamiglia d'origine.\nVicenta Verdier nacque a \u00c9pila in provincia di Saragozza nel 1870 da umili lavoratori. Aveva due sorelle: Faustina e Claudia e un fratello: Mariano. Tutti trasferitisi a Madrid.\nFaceva la sartina prima di arrivare nella capitale dove, secondo indagini fatte dalla polizia, risultava sposata con Jos\u00e9 Novillo nella parrocchia di San Martin della capitaleJos\u00e8 Novillo non risulta per\u00f2 residente a Madrid.\nLa data del matrimonio non \u00e8 stata pubblicata, ma dovrebbe essere stato celebrato tra il 1888 e il 1892. Sulla stampa degli anni fino al 1884 risulta un Jos\u00e9 Novillo.\nAveva bei capelli neri, di aspetto era gradevole senza essere una bellezza, di corporatura piuttosto robusta, di carattere socievole e di indole pigra.\nA Madrid.\nVenne a Madrid con la sorella maggiore andando a servizio presso una famiglia borghese benestante tramite cui, lei ventiduenne probabilmente gi\u00e0 sposata con Jos\u00e8 Novillo, conobbe Jos\u00e9 Maria Romillo y Romillo, diciottenne studente orfano di madre, che sarebbe diventato il suo amante per 15 anni, cio\u00e8 fino alla morte violenta di Vicenta avvenuta quel gioved\u00ec 13 giugno 1907 in via dei Tudescos a Madrid 15/17, adiacente alla centralissima piazza del Callao, nell'appartamento al terzo piano di cui lui pagava la pigione e che Vicenta occupava da circa quattro anni conducendo una vita tranquilla e discreta tanto da meritarsi il rispetto e la simpatia dei suoi vicini di casa.\nDella sua famiglia di origine frequentava solo la sorella Faustina, mentre l'altra sorella Claudia e il fratello Mariano non desideravano avere rapporti con lei per via della sua relazione che durava dal 1892 con il facoltoso industriale all'epoca non ancora sposato e non ancora facoltoso, perch\u00e9 non aveva ancora ereditato il patrimonio di famiglia.\nL'amante.\nJose Maria Romillo y Romillo (Madrid, 1874 - Madrid, 1935c.) era figlio di Emeterio Romillo Cano e di Teresa Romillo Arena che mor\u00ec il 14 aprile 1874 probabilmente dando alla luce Jos\u00e8 Maria che fu cresciuto da Petra Romillo y Ruiz, seconda moglie del padre di cui rimase vedova a Madrid il 17 gennaio 1895.\nDal 1892 il diciottenne Jose Maria Romillo y Romillo aveva iniziato, per sua stessa ammissione, una relazione con la ventiduenne Vicenta Verdier.\nNel 1900 circa Jose Maria Romillo y Romillo spos\u00f2 a ventisei anni d'et\u00e0 Mar\u00eda de Gracia Polo L\u00f3pez de Azcutia, una giovane dell'alta borghesia madrilena, nipote del giurista, scrittore e magistrato Manuel L\u00f3pez de Azcutia e di Tom\u00e1s Linacero che fu sindaco di Madrid.\nIl matrimonio non gli imped\u00ec di continuare la sua relazione con Vicenta Verdier che lui continuava a mantenere, anzi, nonostante la moglie gli avesse dato nell'ottobre del 1904 il primo dei due figli della coppia, Jose Maria proprio in quell'anno fece traslocare l'amante in via dei Tedeschi per averla ancora pi\u00f9 vicina alla sua abitazione di via Jacometrezo.\nJose Maria Romillo y Romillo, ricchissimo, le passava circa 250 pesetas al mese per il suo sostentamento, poco pi\u00f9 di quanto gli fruttava l'affitto di un appartamento di sua propriet\u00e0 in calle Serrano al numero 27.\nIl delitto.\nAlle ore 13 circa di gioved\u00ec 13 giugno 1907 i passanti della centralissima via dei Tedeschi a Madrid udirono le grida di aiuto di una donna affacciatasi fugacemente al balcone del terzo piano. Intervenuta successivamente la polizia rinvenne il cadavere di Vicenta Verdier, sgozzata, nella sua camera da letto con accanto la sua fedele anziana e inoffensiva cagnetta di razza bulldog, chiamata \u201cNena\u201d che far\u00e0 anche lei una brutta fine, morendo avvelenata per mano di un poliziotto con la scusa che era ringhiosa e pericolosa, ma in pratica perch\u00e9 avrebbe potuto identificare l'assassino della sua padrona.\nL'inchiesta.\nL'amante interrogato dalla polizia afferm\u00f2 che la sua relazione durava s\u00ec da 15 anni, ma che dopo il matrimonio, 1900 circa, la aveva mantenuta pi\u00f9 che altro per compassione non avendo l'amante altri mezzi di sostentamento. Motivazione smentita dal fatto che solo tre anni dopo il suo matrimonio con una signorina dell'alta borghesia madrilena, Jos\u00e8 Maria Romillo fece traslocare l'amante dalla zona periferica dove viveva nella centralissima via dei Tedeschi di Madrid adiacente ai luoghi abitati dai Romillo e parenti. Nell'ottobre del 1904 a Jose Maria Romillo era nato il primogenito, suo omonimo. Questo evento deve aver scatenato ancor pi\u00f9 la gelosia della moglie nei confronti della Verdier, tanto da spiarla e da affrontarla con violenza per strada in diverse occasioni e addirittura trovarsi a passare nella via dei Tedeschi lo stesso pomeriggio dell'assassinio della sua rivale.\nVicenta aveva avuto a suo servizio tale Francisca Sierra per tre mesi dopo i quali Francisca si dimise per un piccolo alterco avuto con la padrona, dopo di allora, dall'estate scorsa, per non tenere fissa una cameriera si era accordata con la vicina di pianerottolo, Matilde Merello con cui era in stretti rapporti anche di amicizia, che le preparava da mangiare per due pesetas a mezzogiorno e con un'altra vicina che le faceva i mestieri. Matilde Merello fu una delle prime persone ad entrare nell'appartamento dopo il delitto e divenne un personaggio chiave della vicenda.\nVicenta si faceva fare di frequente le carte da una tale Francisca Ruiz, detta \u201cPaca\u201d, a cui ricorreva anche per filtri d'amore per tenere stretto a s\u00e9 il suo amante Jos\u00e8 Maria Romillo. Cercava di acculturarsi leggendo e trascrivendo articoli di giornali e brani di letture per non far sfigurare il suo amante con cui alla sera cenava fuori casa ma solitamente rincasava non dopo le otto di sera. Di tanto in tanto la coppia rientrava tardi la sera in carrozza o a piedi.\nUna vita tranquilla all'apparenza fino a quel tragico gioved\u00ec del 13 giugno 1907 giorno in cui Vicenta Verdier venne sgozzata verso le ore 13 nel suo appartamento al terzo piano dopo essersi affacciata al balcone per chiedere aiuto invano.\nQualche tempo prima Vicenta era stata in apprensione per via delle minacce ricevute in strada da tale \"Marquesillo\", un protetto del suo amante Jos\u00e9 Maria Romillo, che frequentava le bische clandestine del gioco d'azzardo e si faceva mantenere dalle donne. E non era l'unico personaggio equivoco del mondo del gioco d'azzardo a gravitare intorno alla coppia di amanti se tale Jos\u00e9 Maria Gonzalez, detto \u201cel Tempranillo\u201d, fu segnalato, dopo il delitto, alla polizia francese e subito arrestato dopo il suo rientro a Madrid. nel 1909.\nLa coppia, poco tempo prima del delitto, era stata fatta oggetto anche di lettere anonime che pi\u00f9 che l'intento ricattatorio, viste le esigue cifre richieste, rivelavano il desiderio di mettere discordia tra i due amanti insinuandovi la gelosia. Il/la mittente delle lettere conosceva bene i due destinatari e le loro abitudini..\nNello stesso stabile di via dei Tedeschi, 15, 2\u00ba piano, c'era una casa di pegni non meglio identificata che prestava somme a partire da 500 pesetas, all'interesse di 25 pesetas mensili, cio\u00e8 a un tasso da usura del 5% al mese, dietro garanzia di gioielli, effetti, mobili da ritirare, che il prestatore poteva anche tenere in casa sua.\nSi \u00e8 anche detto che Vicenta Verdier custodisse in casa importanti e compromettenti documenti che sparirono dopo il delitto, cos\u00ec come alcuni gioielli di scarso valore, lasciando intendere che questo potesse essere il movente del delitto.\nAnche la moglie dell'amante fu indagata e fermata per una notte per essere stata vista aggirarsi in calle dei Tudescos il giorno del delitto chiedendo informazioni sulla sua rivale.\nL'assassino.\nDalla autopsia del cadavere di Vicenta e dalle modalit\u00e0 della fuga del suo assassino si dedusse che questa fu afferrata alle spalle dal suo assassino che lei ben conosceva e che doveva essere di piccola taglia, molto robusto, agile e pronto di riflessi tanto da riuscire a far perdere le sue tracce nascondendosi nel vano della porta d'ingresso per poi sgattaiolare fuori dall'appartamento nella confusione della gente accorsa insieme alla polizia sul luogo del delitto, oppure da riuscire a scappare da una finestra infilandosi in quella della vicina di casa, Matilde Merello, o, terza ipotesi ma inverosimile, da riuscire a fare un salto acrobatico dalla finestra della vittima fino al tetto della casa di fronte dall'altro lato della strada.\nConclusione.\nL'assassino di Vicenta Verdier non \u00e8 stato mai identificato e fino ad oggi la sua morte \u00e8 rimasta impunita e ignoto resta anche il luogo della sua sepoltura.\nDi lei restano solo due fotografie pubblicate all'epoca sui giornali spagnoli. Del suo amante Jose Maria Romillo y Romillo, andato in rovina, non resta nessun discendente."}
{"id": "3174820", "revid": "1516087", "url": "https://it.wikipedia.org/wiki?curid=3174820", "title": "Governatori generali della Nuova Zelanda", "text": "Quello che segue \u00e8 un elenco dei Governatori generali della Nuova Zelanda.\nStoria.\nIl Governatore generale \u00e8 il rappresentante del Sovrano britannico in Nuova Zelanda (la quale \u00e8 parte del Commonwealth). Viene nominato direttamente dal sovrano su indicazione del Primo Ministro. Il Governatore generale svolge la funzione di Vicer\u00e9 ed \u00e8 solitamente visto come \"de facto\" il capo di Stato. Come rappresentante del sovrano della Nuova Zelanda, il Governatore generale assolve molte delle funzioni di competenza della corona come quello di convocare o sciogliere il parlamento, garantire o negare l'assenso regio, ruoli cerimoniali e la possibilit\u00e0 di compiere visite di stato e ricevere ambasciatori. Queste funzioni sono regolate su consiglio del primo ministro della Nuova Zelanda.\nIl Governatore generale della Nuova Zelanda svolge la medesima funzione anche per lo Stato libero associato di Niue, ma non per le Isole Cook, che invece sono dotate di un proprio rappresentante del monarca del Regno Unito.\nIl ruolo del Governatore Generale cambi\u00f2 nel corso del Novecento; fino al 1907 la Nuova Zelanda aveva lo status di colonia e vi risiedeva un governatore. Successivamente venne istituito il Dominion e fu nominato un governatore generale, che rappresent\u00f2 anche il governo britannico fino al 1931, quando lo Statuto di Westminster parific\u00f2 alla madrematria i dominion all'interno dell'Impero britannico. Solamente dopo la seconda guerra mondiale il ruolo del Governatore divenne sempre pi\u00f9 simile a quello attuale; nel 1967 ci fu per la prima volta la nomina di un governatore Generale neozelandese (in precedenza erano tutti di origine britannica).\nLista.\nNella lista seguente i governatori sono indicati dallo sfondo grigio scuro, mentre con lo sfondo grigio chiaro sono identificati gli amministratori intermedi in mancanza di un vero e proprio governatore."}
{"id": "3174822", "revid": "3831", "url": "https://it.wikipedia.org/wiki?curid=3174822", "title": "Royal Victorian Order", "text": ""}
{"id": "3174824", "revid": "144796", "url": "https://it.wikipedia.org/wiki?curid=3174824", "title": "Ordine dei santi Michele e Giorgio", "text": ""}
{"id": "3174826", "revid": "144796", "url": "https://it.wikipedia.org/wiki?curid=3174826", "title": "Order of British Empire", "text": ""}
{"id": "3174828", "revid": "149726", "url": "https://it.wikipedia.org/wiki?curid=3174828", "title": "Caristo", "text": ""}
{"id": "3174834", "revid": "1573940", "url": "https://it.wikipedia.org/wiki?curid=3174834", "title": "Mullus", "text": "Mullus \u00e8 un genere di pesci tropicali perciformi; prediligono l'acqua salmastra; appartengono alla famiglia delle Mullidae (volgarmente note come triglie); 5 specie sono riconosciute in questo genere."}
{"id": "3174835", "revid": "287204", "url": "https://it.wikipedia.org/wiki?curid=3174835", "title": "Saigon e cos\u00ec sia", "text": "Saigon e cos\u00ec sia \u00e8 una raccolta di articoli che Oriana Fallaci scrisse per L'Europeo tra il 1969 e il 1975. Questi reportage di guerra parlano di come la Guerra del Vietnam sia stata vissuta nel Vietnam del Nord, nella Cambogia e nel Vietnam del Sud. Il titolo deriva da un articolo pubblicato nel maggio del 1975 e riprende anche un'altra opera dell'autrice sullo stesso tema: \"Niente e cos\u00ec sia\". \nStruttura del libro.\nI reportage sono stati raggruppati in tre sezioni alle quali si aggiunge un'appendice finale in cui si racconta la storia del leader vietnamita Ho Chi Minh. "}
{"id": "3174836", "revid": "767487", "url": "https://it.wikipedia.org/wiki?curid=3174836", "title": "The Border Legion (film 1924)", "text": "The Border Legion \u00e8 un film muto del 1924 diretto da William K. Howard. La sceneggiatura di George C. Hull si basa sull'omonimo romanzo di Zane Grey pubblicato a New York nel 1916; romanzo che era gi\u00e0 stato adattato per il cinema da un altro \"The Border Legion\" diretto nel 1918 da T. Hayes Hunter.\nDi genere western, il film - prodotto dalla Famous Players-Lasky Corporation - fu distribuito negli Stati Uniti dalla Paramount Pictures il 19 ottobre 1924.\nTrama.\nJim Cleve, accusato di codardia da Joan Randle, la sua fidanzata, si unisce a una banda di fuorilegge conosciuta con il nome di Border Legion. Joan, pentita, si mette sulle sue tracce ma viene attaccata dal capo della banda, Kells, a cui lei spara. L'uomo resta ferito ma la ragazza si prende cura di lui, guarendolo. Il bandito promette di proteggerla. Ma quando arriva anche Jim a reclamare la donna, Kells viene ucciso dagli stessi uomini della sua banda.\nProduzione.\nIl film fu prodotto dalla Famous Players-Lasky Corporation\nDistribuzione.\nIl copyright del film, richiesto dalla Famous Players-Lasky Corp., fu registrato il 21 ottobre 1924 con il numero LP20661.&lt;br&gt;\nDistribuito negli Stati Uniti dalla Paramount Pictures, il film usc\u00ec nelle sale il 27 ottobre o il 24 novembre 1924 dopo essere stato proiettato in prima a New York probabilmente il 19 ottobre. In Portogallo era gi\u00e0 stato presentato il 22 agosto 1924 con il titolo \"Os Dramas do Oeste\"; in Finlandia, usc\u00ec il 19 settembre 1926.\nNon si conoscono copie ancora esistenti della pellicola che viene considerata presumibilmente perduta.\nDifferenti versioni.\nIl romanzo \"The Border Legion\" fu portato diverse volte sullo schermo:"}
{"id": "3174837", "revid": "31886", "url": "https://it.wikipedia.org/wiki?curid=3174837", "title": "Zecca di Antiochia", "text": "La zecca e monetazione di \"Antiochia\" (\"Moneta\") era l'edificio presso il quale vi fu la prima coniazione di monete sia in epoca seleucide sia in epoca imperiale romana ad Antiochia. Nel primo caso a partire da Antioco I (dal 281-280 a.C.), nel secondo caso a partire dall'Imperatore Vespasiano nel 69, come ci racconta qui sotto lo stesso Tacito:\nEdificio.\nNon conosciamo con precisione dove si trovasse l'edificio della zecca di \"Antiochia\", possiamo solo presumere che si trovasse a fianco del \"forum\" (piazza principale) dell'antica Antakya, in modo similare a quanto accadde a \"Mediolanum\".\nStoria e monetazione.\nPeriodo ellenistico.\nLe prime monete furono qui coniate, insieme alle altre zecche delle tre principali citt\u00e0 del regno dei Seleucidi (Seleucia di Pieria, Laodicea e Apamea, che formavano la cosiddetta tetrapoli siriaca), gi\u00e0 a partire da Antioco I (dal 281-280 a.C.).\nPeriodo romano.\nDa Augusto a Traiano (23 a.C. - 117 d.C.).\nIn seguito alla battaglia di Azio, Ottaviano, rimasto padrone incontrastato dell'intero mondo romano, pose in atto una prima ed importante riforma monetaria imperiale (tra il 23 ed il 20 a.C.), che prevedeva anche per le province romane di lingua greca una loro indipendente monetazione locale/provinciale. Le principali zecche furono, quindi, poste nelle localit\u00e0 dell'Oriente romano pi\u00f9 importanti \"strategicamente\" e/o popolose: ad Alessandria (per l'Egitto), \"Antiochia\" (soprattutto per la Siria e province limitrofe) e \"Caesarea\" per la Cappadocia.\nAbbiamo notizia dallo storico Tacito, che sempre ad \"Antiochia\" furono coniate monete romane durante la guerra civile che vide coinvolto da una parte l'allora governatore di Siria, Vespasiano, poco dopo che fu proclamato \"Imperator\" dalle truppe in Alessandria d'Egitto (il 1\u00ba luglio del 69).\nDurante il principato di Traiano, Antiochia fu la principale zecca provinciale per le emissioni di dracme e tetradracmi, che furono anche coniate in biglione.\nDurante la guerra civile e sotto i Severi (193-235).\nOltre un secolo pi\u00f9 tardi qui fu ancora battuta moneta, da parte di Pescennio Nigro, governatore di Siria, il quale si contrappose a Settimio Severo nel corso dell'ennesima guerra civile, ed avendo dalla sua parte le armate orientali (nove legioni), per le quali fu costretto ad emettere monete ai fini del loro mantenimento.\nLa zecca fu probabilmente chiusa da Settimio Severo, che pun\u00ec la citt\u00e0 di \"Antiochia\" spostando la capitale siriaca nella vicina Laodicea per alcuni anni, fino a quando il figlio Caracalla non convinse il padre a perdonare i suoi abitanti per aver parteggiato per Pescennio Nigro. In seguito la zecca fu aperta per un'emissione temporanea a favore di Eliogabalo della dinastia dei Severi.\nDurante il periodo dell'anarchia militare (235-286).\nLa riapertura della zecca di \"Antiochia\" avvenne molto probabilmente al tempo di Gordiano III, quando quest'ultimo emise una serie di antoniniani, continuata poi anche da Filippo l'Arabo. In Oriente con l'arrivo di Valeriano ad \"Antiochia\" nel 254 (sua nuova sede imperiale), la preesistente zecca non era pi\u00f9 sufficiente a coniare moneta per i militari dell'area. Si rese cos\u00ec necessaria la costruzione di una seconda officina (nel 255). Con la sconfitta di Valeriano del 260, la zecca smise di battere moneta dal 262 per alcuni anni, forse fino a Claudio II che riattiver\u00e0 la zecca.\nDurante il regno di Aureliano, quest'ultimo dopo la vittoria ottenuta sulla regina di Palmira, Zenobia, emise ad \"Antiochia\" una nuova serie di aurei che ne celebrassero il trionfo sulla stessa ed il figlio Vaballato.\nDalla tetrarchia a Costantino, unico \"Augusto\" (285/296-324).\nDopo il 274 la zecca potrebbe essere stata nuovamente chiusa per un lungo periodo, a parte alcune coniazioni temporanee come: quando Diocleziano divenne Imperatore nel 285 o quando trascorse alcuni inverni nella capitale siriana durante le campagne sasanidi di Galerio (tra il 293 ed il 298).\nCostantino e di Costantinidi (325-363).\nQuando Costantino I divenne unico \"Augusto\", dopo il 324; ma soprattutto quando il figlio di quest'ultimo, Costanzo II, soggiorn\u00f2 per lunghi anni (dal 337 al 350), per difendere il vicino limes orientale dall'avanzata dei Sasanidi di Shapur II."}
{"id": "3174838", "revid": "1418004", "url": "https://it.wikipedia.org/wiki?curid=3174838", "title": "Dawn Powell", "text": "Biografia.\nNata in un villaggio dell'Ohio, seconda di tre figlie, rimase orfana della madre, Hattie Sherman, a 7 anni. Quando suo padre, Roy King Powell, si rispos\u00f2 lei non riusciva ad accettare la matrigna, Sabra Stearns, che per sua parte non fece nulla per conquistare la bambina. Anzi, in occasione di una punizione, durante la quale le strapp\u00f2 i quaderni e i diari, la ragazza scapp\u00f2 di casa e non volle pi\u00f9 tornarci, andando ad abitare da una zia, Orpha May Sherman Steinbrueck (tutto questo \u00e8 poi trasfigurato in \"My Home Is Far Away\", del 1944).\nPresso il \"Lake Erie College\" di Painesville, incoraggiata dalla zia e dagli insegnanti, si mise a scrivere racconti e opere drammatiche, fece l'attrice in piccole produzioni universitarie e lavor\u00f2 al giornale della facolt\u00e0 (\"Lake Erie Record\"). Dopo la laurea si trasfer\u00ec nel Connecticut e poi subito a Manhattan.\nNel 1920 incontr\u00f2 e spos\u00f2 Joseph Roebuck Gousha, che voleva fare il poeta, ma che lavor\u00f2 nel campo della pubblicit\u00e0 inventando slogan. L'anno successivo i due ebbero l'unico figlio, Joseph R. Gousha junior, detto \"Jojo\", il quale aveva problemi d'apprendimento ed emotivi, probabilmente di natura autistica.\nDal quartiere di Greenwich Village, dove visse il resto della sua vita, Sawn Powell scrisse e pubblic\u00f2 moltissimi racconti, dodici romanzi e dieci opere teatrali, oltre a tenere dal 1931 un fitto diario. Ciononostante non riusciva a contribuire al bilancio famigliare ed era costretta a scrivere per soldi e a fare altri lavori, come comparsa, sceneggiatrice, recensioni varie e personaggi radiofonici.\nNel 1925 pubblic\u00f2 il primo romanzo \"Whither\", ma lei considerava \"She Walks in Beauty\" (1928) come il primo e \"Dance Night\" (1930) il preferito tra i suoi libri. Solo nel 1936, con l'uscita di \"Turn, Magic Wheel\" cominci\u00f2 a conoscere qualche successo critico e di vendite.\nNel 1939, entr\u00f2 nella squadra dell'editore \"Charles Scribner's Sons\", dove i suoi testi venivano curati e revisionati da Maxwell Perkins (lo stesso editor di Ernest Hemingway, Francis Scott Fitzgerald e Thomas Wolfe).\nNel 1942 pubblic\u00f2 \"A Time to Be Born\" (un romanzo in qualche modo ispirato dalla vita di Clare Boothe e Henry Robinson Luce) che port\u00f2, diversi decenni dopo, alla trasformazione della trama in un musical di successo.\nDopo la guerra la produzione rallent\u00f2, ma Powell scrisse ancora \"The Locusts Have No King\" (1948), \"The Wicked Pavilion\" (1954), e \"The Golden Spur\" (1962), tutti ambientati a New York.\nNel 1964 le venne diagnosticato un tumore al colon, che la port\u00f2 a una lunga sofferenza e poi, l'anno successivo alla morte.\nRimasta fuori stampa per qualche decennio, la sua opera \u00e8 tornata in voga negli anni novanta, anche grazie alla stima di Gore Vidal.\nOggi la sua opera rientra nel canone classico della letteratura americana ed \u00e8 ripubblicata dalla Library of America, mentre i suoi manoscritti sono collezionati presso la \"Rare Books and Manuscripts Library\" della Columbia University."}
{"id": "3174841", "revid": "300067", "url": "https://it.wikipedia.org/wiki?curid=3174841", "title": "D. J. Harrison", "text": ""}
{"id": "3174842", "revid": "124433931", "url": "https://it.wikipedia.org/wiki?curid=3174842", "title": "HTMS Chakri Naruebet", "text": "La HTMS \"Chakri Naruebet\" (in thailandese: \u0e08\u0e31\u0e01\u0e23\u0e35 \u0e19\u0e24\u0e40\u0e1a\u0e28 \u0e23, che significa \"In onore della dinastia Chakri\") \u00e8 la nave ammiraglia della Reale Marina Militare Thailandese \"(RMMT)\", e la prima e unica portaerei della Thailandia.\nDati storici.\nBasata sul progetto della \"Principe de Asturias\" dell'Armada Espa\u00f1ola e costruita dal costruttore navale spagnolo Baz\u00e1n, la \"Chakri Naruebet\" \u00e8 stata ordinata nel 1992, varata nel 1996 ed \u00e8 entrata in servizio nella \"RMMT\" nel 1997.\nLa portaerei era dotata di un gruppo di volo con aerei V/STOL (radiati nel 2006) ed elicotteri, ed \u00e8 destinata a pattugliamenti e proiezione della forza in acque thailandesi, in caso di catastrofi, e in sostegno della \"guerra anfibia\". A causa della mancanza di fondi dovuta alla crisi finanziaria asiatica del 1997, la nave \u00e8 rimasta spesso inutilizzata e ancorata presso la base navale di Sattahip. \u00c8 stata impiegata in diverse operazioni quando si sono verificate catastrofi, mentre le altre partenze dal porto riguardano principalmente le esercitazioni, che si tengono una giornata ogni mese, e l'occasionale trasporto della famiglia reale della Thailandia (tanto da essere paragonata a un panfilo reale di grandi dimensioni)."}
{"id": "3174844", "revid": "15756", "url": "https://it.wikipedia.org/wiki?curid=3174844", "title": "Tour della Nazionale di rugby a 15 di Samoa 2010", "text": "Nel 2010 la nazionale samoana di rugby a 15 si \u00e8 recata per un tour in Giappone ed in Europa.\nProgramma.\nConnacht.\nNel secondo match, in Irlanda, contro la selezione provinciale, tradizionalmente pi\u00f9 debole, subiscono un'imprevista sconfitta.\nIrlanda.\nContro un Irlanda ritornata al classico con in campo, O' Gara, O'Driscoll e Strnger, come nei tempi migliori, Samoa resta per tutto il match in partita. \u00c8 O'Gara a fare la differenza per gli Irlandesi.\nInghilterra.\nAnche contro l'Inghilterra, Samoa subisce un onorevole sconfitta contro un'Inghilterra reduce dal netto successo sull'Australia. Addirittura i polinesiani si erano portati in vantaggio ad inizio del secondo tempo\nScozia.\nAnche nell'ultima match, Samoa si comporta molto bene. Ad Aberdeen contro la Scozia, i Samoani cedono proprio allo scadere, una partita equilibratissima."}
{"id": "3174847", "revid": "1543377", "url": "https://it.wikipedia.org/wiki?curid=3174847", "title": "Publio Licinio Crasso (console 171 a.C.)", "text": "Biografia.\nPublio Licinio Crasso era nipote di Publio Licinio Varo che fu pretore nel 208 a.C. Nel 176 a.C. fu eletto pretore e gli venne assegnata la provincia della Spagna Citeriore.\nNel 171 a.C. fu eletto console insieme a Cassio Longino. In quel tempo Roma era alle prese con Perseo di Macedonia che aveva attuato una politica di espansione nella regione. Appena eletto, Licinio Crasso si rec\u00f2 in Epiro e avanz\u00f2 verso la Tessaglia, per sorprendere Perseo mentre erano ancora in corso le trattative per raggiungere un accordo. Dopo qualche iniziale successo Crasso fu sconfitto sonoramente da Perseo nella battaglia di Callinicus, presso Larissa, dove i romani lasciarono sul campo di battaglia circa 2.500 morti."}
{"id": "3174848", "revid": "132266", "url": "https://it.wikipedia.org/wiki?curid=3174848", "title": "Polizia Penitenziaria", "text": ""}
{"id": "3174853", "revid": "61051", "url": "https://it.wikipedia.org/wiki?curid=3174853", "title": "Shvetsov M-82", "text": ""}
{"id": "3174859", "revid": "15756", "url": "https://it.wikipedia.org/wiki?curid=3174859", "title": "Tour della Nazionale di rugby a 15 degli Stati Uniti d'America 2010", "text": "Tra le edizioni della Coppa del mondo di rugby del 2007 e del 2011, la nazionale degli USA di \"rugby a 15\" si \u00e8 recata in tour in modo saltuario.\nNel 2010 si \u00e8 recata in Europa disputando due match ufficiali contro Portogallo e Georgia, oltre a due match senza titolazione ufficiale contro i Saracens e contro la Scozia \"A\"\nRisultati.\nContro i Saracens le \"Eagels\" crollano dopo un primo tempo equilibrato conclusosi 6-6 \nPesante sar\u00e0 invece la sconfitta contro la \"Scozia A\" anche a causa di una grande indisciplina (3 cartellini gialli per le \"Eagles\") "}
{"id": "3174860", "revid": "838137", "url": "https://it.wikipedia.org/wiki?curid=3174860", "title": "Sybil Bauer", "text": "Biografia.\nFu detentrice di vari primati:\nAlle Bermuda, nel 1922, fu la prima donna a superare il primato di un uomo. Ai Giochi olimpici di Parigi 1924 vinse una medaglia d'oro nei 100m dorso con un tempo di 1:23.2.\nMor\u00ec all'et\u00e0 di 23 anni senza potersi sposare con il suo fidanzato, il giornalista Ed Sullivan. Alla sua morte il corpo venne sepolto a Mount Olive a Chicago, stato dell'Illinois."}
{"id": "3174862", "revid": "62004", "url": "https://it.wikipedia.org/wiki?curid=3174862", "title": "Monte Paschi Strade Bianche 2010", "text": "La Monte Paschi Strade Bianche 2010, quarta edizione della corsa, si \u00e8 corsa il 6 marzo 2010, per un percorso totale di 190\u00a0km. La corsa fu vinta dal kazako Maksim Iglinskij che termin\u00f2 la gara in 4h59'48\" alla media oraria di km 38,100.\nPercorso.\nLa gara parte da Gaiole in Chianti ed arriva a Siena nella celebre Piazza del Campo, per una distanza complessiva di 190\u00a0km, percorrendo le \"strade bianche\", la componente pi\u00f9 caratteristica della corsa, 57,2\u00a0km, suddivisi in otto settori:"}
{"id": "3174864", "revid": "123587825", "url": "https://it.wikipedia.org/wiki?curid=3174864", "title": "The Way You Move", "text": "The Way You Move \u00e8 un brano musicale degli OutKast del 2003, pubblicato come singolo dalla LaFace Records. La canzone figura la partecipazione di Sleepy Brown, mentore degli OutKast. Insieme a \"Hey Ya!\", si tratta di uno dei due principali singoli estratti dall'album \"Speakerboxxx/The Love Below\", doppio album degli OutKast che consiste di un album solista per ognuno dei due membri del gruppo. In particolar modo \"The Way You Move\" \u00e8 cantata da Big Boi. Il singolo \u00e8 arrivato sino alla prima posizione della classifica statunitense Billboard Hot 100, diventando il terzo numero uno degli OutKast. Nel 2009 il brano \u00e8 stato nominato come il pi\u00f9 grande successo degli anni duemila dalla rivista \"Billboard\"."}
{"id": "3174865", "revid": "15756", "url": "https://it.wikipedia.org/wiki?curid=3174865", "title": "Tour della Nazionale di rugby a 15 delle Tonga 2010", "text": "Tra il 2009 e il 2011 la nazionale di rugby a 15 di si reca varie volte in tour per preparsi alla .\nNel 2010 un tour in Europa vedr\u00e0 Tonga giocare contro l'Italia \"A\" e i Barbarian francesi.\nA Grenoble, i tongani affrontano i Barbarians Francesi, selezione ad inviti formata da giocatori del Top 14. Una partita organizzata per festeggiare i 30 anni della societ\u00e0 rugbistica di Grenoble.\nIl successo arriva con una rimonta finale (tre mete negli ultimi minuti e risultato che passa dal 27-9 al 27-28)."}
{"id": "3174866", "revid": "767487", "url": "https://it.wikipedia.org/wiki?curid=3174866", "title": "The Border Legion (film 1930)", "text": "The Border Legion \u00e8 un film del 1930 diretto da Otto Brower e Edwin H. Knopf. Tratto da un romanzo del 1916 di Zane Grey e remake di due altre versioni mute, il western fu prodotto e distribuito dalla Paramount Pictures (con il nome Paramount Publix Corporation), uscendo nelle sale il 28 giugno 1930.\nDifferenti versioni.\nIl romanzo \"The Border Legion\" fu portato diverse volte sullo schermo:"}
{"id": "3174869", "revid": "228587", "url": "https://it.wikipedia.org/wiki?curid=3174869", "title": "Puerto de Guadarrama", "text": "Il puerto de Guadarrama, Alto del Le\u00f3n o Alto de los Leones \u00e8 un passo di montagna che attraversa la Sierra de Guadarrama (Sistema Centrale) e mette in comunicazione per strada le province di Segovia e Madrid (Spagna).\nIl passo \u00e8 situato a 1.511 metri di altitudine ed \u00e8 percorso dalla strada N-VI. In alternativa si pu\u00f2 viaggiare da Madrid a Segovia per l'Autopista AP-6 che attraversa il passo per mezzo di gallerie. Il passo si situa tra le localit\u00e0 di San Rafael (sul versante segoviano) e Guadarrama (sul versante madrile\u00f1o), ed orograficamente tra le cime della Cabeza L\u00edjar (1.824\u00a0m) e de La Pe\u00f1ota (1.945\u00a0m).\n\u00c8 uno dei passi pi\u00f9 bassi e pi\u00f9 importanti della sierra de Guadarrama, usato sin dall'epoca romana. Il passo prende nome dalla citt\u00e0 di Guadarrama, nel cui territorio si situa il versante madrile\u00f1o. Viene chiamato anche \"Alto del Le\u00f3n\" (passo del leone) per via della statua in pietra di un leone che si trova sulla cima. Tuttavia, negli anni del franchismo, prese il nome di \"Puerto de los Leones de Castilla\" (passo dei leoni di Castiglia) dato che nelle prime fasi della ribellione militare del 1936 una Bandera (unit\u00e0 militare) della Falange di Valladolid tent\u00f2 l'attraversamento della catena per arrivare a Madrid, senza riuscirvi, anche se nonostante l'inferiorit\u00e0 numerica riuscirono a prendere il passo. Grazie alla conquista del passo in condizioni difficili, la Bandera fu soprannominata \"Leoni di Castiglia\", a mo' di gioco di parole in allusione al Puerto de los leones e allo loro fierezzo in battaglia, e di Castiglia per l'origine della Bandera.\nStoria del passo.\nLe idee dell'Illuminismo portate dai primi re Borbone e lo sviluppo ottenuto grazie ai progetti di riforma da parte dei loro ministri presero forma, nella sierra de Guadarrama, con l'apertura del Puerto del Le\u00f3n e nel generale miglioramento delle vie di comunicazione.\nL'apertura di questo passo fu una risposta alla continua ricerca di nuovi percorsi che rendessero possibile l'attraversamento delle montagne e cos\u00ec, durante il regno di Ferdinando VI (1746-1759) e all'interno del \"progetto Economico\" del miniostro della Moneta e del Commercio Bernardo Ward, si inizi\u00f2 a costruire nel 1749 una nuova strada pavimentata che partendo da Madrid attraversava le montagne per l'antico puerto de Guadarrama (conosciuto anche come puerto Berrueco o paso de Tablada, Valathome dopo la Reconquista) che fino ad allora era poco pi\u00f9 di un percorso intransitabile che risaliva all'epoca romana. In questo modo si apriva un passo totalmente necessario e di vitale importanza per unire la met\u00e0 nord e la met\u00e0 sud della penisola iberica. Quando si conclusero i duri lavori (ai tempi del ministro del re marchese de la Ensenada), si eresse il monumento situato nell'Alto del Le\u00f3n per commemorare l'apertura del Puerto de Guadarrama: si tratta di una colonna di ordine toscano sopra la quale riposa il famoso leone sdraiato e che appoggia gli artigli sopra due sfere che rappresenta l'egomonia della Spagna sopra i due mondi (Europa e America). Per via di questa statua il passo pass\u00f2 ad essere conosciuto come \"Alto del Le\u00f3n\". Su questo monumento il re ordin\u00f2 di realizzare la seguente inscrizione in latino:\nLa traduzione in italiano \u00e8: \"Ferdinando VI, padre della Patria, realizz\u00f2 la strada per entrambe le Castiglie al di sopra dei monti, nell'anno della nostra salvezza 1749, IV del suo regno\". Questa nuova strada \u00e8 l'attuale N-VI.\nNel 1888 fu realizzato il primo attraversamento in galleria del passo, grazie alla costruzione di un tunnel tra Tablada e San Rafael per il passaggio della ferrovia Madrid-Segovia. Durante la Guerra Civile Spagnola le truppe ribelli conquistarono il puerto de Guadarrama, ridenominandolo \"Alto de Los Leones de Castilla\".\nNel 1963 e nel 1972 furono costruite le gallerie attualmente utilizzate dall'Autopista AP-6. Il 30 marzo 2007 si apr\u00ec alla circolazione un terzo tunnel per rendere pi\u00f9 fluido il traffico sulla AP-6 nell'attraversamento della sierra."}
{"id": "3174877", "revid": "132266", "url": "https://it.wikipedia.org/wiki?curid=3174877", "title": "Dipartimento dell'Amministrazione Penitenziaria", "text": ""}
{"id": "3174878", "revid": "4106", "url": "https://it.wikipedia.org/wiki?curid=3174878", "title": "Alto del Le\u00f3n", "text": ""}
{"id": "3174879", "revid": "4106", "url": "https://it.wikipedia.org/wiki?curid=3174879", "title": "Alto de los Leones", "text": ""}
{"id": "3174882", "revid": "709565", "url": "https://it.wikipedia.org/wiki?curid=3174882", "title": "Monocle", "text": "Monocle, il cui vero nome \u00e8 Jonathan Cheval, \u00e8 un personaggio dei fumetti DC Comics. \u00c8 un supercriminale avversario di Hawkman della Golden Age. Comparve per la prima volta in \"Flash Comics\" n. 64 (aprile-maggio 1945): \"The Man with the Magic Monocles\".\nBiografia del personaggio.\nJonathan Cheval \u00e8 un onesto uomo d'affari nel campo dell'ottica; tuttavia, a causa dei piani di un criminale perse il suo esercizio. Determinato a vendicarsi sulla persona che lo ingann\u00f2, Cheval invent\u00f2 un numero di monocoli che potevano emettere raggi energetici. Venne infine catturato da Hawkman (Carter Hall).\nDecenni pi\u00f9 tardi, dopo essere uscito di prigione, venne invitato da Ultra-Humanite a fare parte della sua Societ\u00e0 segreta dei supercriminali che si batt\u00e9 contro Hawkman e al resto della Justice Society of America e alla Justice League of America. Lui, insieme ai suoi compagni, vennero sconfitti e banditi nel limbo inter-dimensionale finch\u00e9 l'Ultra del 1942 non contatt\u00f2 il suo s\u00e9 del futuro, consigliandogli l'aiuto di alcuni criminali presenti nel limbo. Monocle risedette brevemente ancora una volta nel 1942 finch\u00e9 lui e i suoi alleati non furono nuovamente sconfitti, questa volta per mano della All-Star Squadron.\nMonocle si un\u00ec ad una nuova versione della Societ\u00e0 Segreta in JLA-80 Page Giant n. 1 (1998), ma giudicando dalla fine della storia, l'intera avventura \u00e8 una grande narrazione raccontata da altri due super criminali, Sonar (DC Comics)|Sonar II e Rainbow Rider.\nMonocle comparve al fianco di Merlyn e altri super criminali e ai membri della ex Suicide Squad nella miniserie \"Crisi d'Identit\u00e0\" (2004). Anche se la sua comparsa in \"Crisi d'Identit\u00e0\" avrebbe dovuto inserirlo nella parte pi\u00f9 importante della storia, venne ucciso pi\u00f9 recentemente dalla Manhunter Kate Spencer in \"Manhunter\" n. 9 (giugno 2005).\nIn \"Blackest Night\" n. 1 si scopr\u00ec che i resti di Monocle vennero raccolti dalla Justice League, insieme ai resti di altri supercriminali deceduti, dopo che Nightwing scopr\u00ec un furto di tombe su larga scala.\nPoteri e abilit\u00e0.\nMonocle cre\u00f2 un numero di monocoli speciali che emettevano diversi tipi di raggi e laser. Per esempio, uno di questi lanciava un raggio distruttivo, un altro emetteva un raggio laser in grado di tagliare qualsiasi cosa, e un altro ancora che emetteva un raggio talmente intenso capace di accecare un avversario. I monocoli potevano funzionare sia quando erano in mano a Monocle che remotamente, anche se Monocle tendeva ad utilizzarli solitamente quando li indossava.\nAltri media.\nAnimazione.\nMonocle ebbe un \"cameo\" nel film animato \"\". Lo si vede alla fine, durante il famoso discorso di John Kennedy.\nTelevisione.\nIn \"Justice League Unlimited\", Monocle fu visto come una delle ultime reclute della Societ\u00e0 Segreta. Comparve negli episodi \"Il sopravvissuto\" e \"Il richiamo dell'aldil\u00e0\", ma senza battute. Si alle\u00f2 con Gorilla Grodd contro Lex Luthor durante il combattimento tra i vari membri della Societ\u00e0."}
{"id": "3174884", "revid": "1305772", "url": "https://it.wikipedia.org/wiki?curid=3174884", "title": "Tonno (disambigua)", "text": "Tonno "}
{"id": "3174885", "revid": "182396", "url": "https://it.wikipedia.org/wiki?curid=3174885", "title": "Monetazione di Antiochia", "text": ""}
{"id": "3174887", "revid": "373722", "url": "https://it.wikipedia.org/wiki?curid=3174887", "title": "Annone IV", "text": ""}
{"id": "3174888", "revid": "6923", "url": "https://it.wikipedia.org/wiki?curid=3174888", "title": "Barbara Demick", "text": "Biografia.\nCresciuta a Ridgewood, nel New Jersey, \u00e8 stata corrispondente nell'Europa dell'Est per il Philadelphia Inquirer dal 1993 al 1997.\nReporter nell'ex-Jugoslavia durante la guerra civile, per i suoi articoli scritti a Sarajevo ha vinto il George Polk Award e il Robert F. Kennedy Journalism Award ricevendo inoltre una nomination per il premio Pulitzer.\nDal 2001 Barbara Demick lavora per il Los Angeles Times per il quale \u00e8 stata la corrispondente dalla Corea fino al 2005.\nNel 2010 \u00e8 uscito in Italia \"Per mano nel buio\", libro che narra delle repressioni messe in atto nella Corea del Nord grazie al quale la scrittrice ha ottenuto il Samuel Johnson Prize.\nGiornalista per il New Yorker, \u00e8 stata anche \"visiting professor\" presso l'Universit\u00e0 di Princeton nel 2006-2007."}
{"id": "3174894", "revid": "123542462", "url": "https://it.wikipedia.org/wiki?curid=3174894", "title": "Slow Jamz", "text": "Slow Jamz \u00e8 il singolo di debutto del rapper statunitense Twista, pubblicato il 2 dicembre 2003 da Atlantic Records.\nLa rivista \"Q\" l'ha nominata come diciannovesima migliore canzone hip-hop di tutti i tempi.\nDescrizione.\nCon la partecipazione di Kanye West e Jamie Foxx, \"Slow Jamz\" venne incluso negli album \"Kamikaze\" (Twista) e \"The College Dropout\" (Kanye West).\nNominato ai Grammy Award come migliore canzone rap, il singolo debutt\u00f2 in vetta alla Billboard Hot 100, diventando la prima posizione nella classifica per tutti i tre gli interpreti."}
{"id": "3174895", "revid": "35738847", "url": "https://it.wikipedia.org/wiki?curid=3174895", "title": "Melania Rizzoli", "text": ""}
{"id": "3174896", "revid": "1543377", "url": "https://it.wikipedia.org/wiki?curid=3174896", "title": "Alf Andersen", "text": "Biografia.\nDebutt\u00f2 al Trofeo Holmenkollen nel 1924, piazzandosi quarto nella gara juniores di combinata nordica (la sola specialit\u00e0 prevista all'epoca); l'anno dopo vinse il trofeo, sempre nella categoria juniores.\nSpecializzatosi nel salto, ottenne la convocazione per i II Giochi olimpici invernali di stabilendo la migliore distanza tra tutti i pretendenti, con un salto di 48 metri; nella gara olimpica sull'Olympiaschanze vinse la medaglia d'oro con 19,208 punti. Ai Mondiali del 1935 nel trampolino normale vinse la medaglia di bronzo dietro ai connazionali Birger Ruud e Reidar Andersen.\nNonostante i successi in campo internazionale, Andersen non riusc\u00ec mai a conquistare una medaglia ai Campionati nazionali; il suo miglior piazzamento nella competizione fu il quinto posto ottenuto nel 1936, sempre nel salto."}
{"id": "3174901", "revid": "35739003", "url": "https://it.wikipedia.org/wiki?curid=3174901", "title": "Coltivazione della vite", "text": ""}
{"id": "3174903", "revid": "729019", "url": "https://it.wikipedia.org/wiki?curid=3174903", "title": "Tour della Nazionale di rugby a 15 dell'Irlanda 2008", "text": "Nel 2008 la Nazionale di rugby a 15 dell'Irlanda si rec\u00f2 in \"tour\" in Australasia, ove furono previsti due \"test match\", a Wellington contro la e a Melbourne contro l'.\nCapitano del \"tour\" fu Brian O\u2019Driscoll mentre il commissario tecnico \u2014 essendo il neo nominato Declan Kidney ancora indisponibile per via dei suoi obblighi contrattuali con \u2014 fu Michael Bradley, all'epoca allenatore del .\nA Wellington, in un incontro caratterizzato da freddo e neve, l' riusc\u00ec a tenere bene il campo nella prima met\u00e0 di gioco, chiudendo il parziale in parit\u00e0 sull'8-8; subito dopo la ripresa del gioco O\u2019Gara port\u00f2 gli irlandesi addirittura avanti per 11-8 e alimentando le speranze di poter portare a casa la prima vittoria di sempre contro gli \"All Blacks\".\nTuttavia, con il passare del tempo, l' accus\u00f2 un calo fisico e la ebbe la meglio: al 64', con gli \"All Blacks\" avanti 14-11 per via di due calci piazzati di Dan Carter che avevano ribaltato il punteggio, Nonu realizz\u00f2 la meta del 19-11 (poi trasformata da Carter) che sostanzialmente chiuse l'incontro, terminato 21-11 per i padroni di casa.\nAnche a Melbourne contro l' gli irlandesi riuscirono a disputare un incontro di fatica e sostanza, che li vedeva condurre 7-5 nei primi 20 minuti prima che una meta di Horwill ribaltasse il punteggio e Giteau fissasse l'intervallo sul 15-7.\nNella ripresa, tuttavia, gli ultimi punti dell'Australia furono al 4' con Giteau che port\u00f2 i suoi a 18, per poi subire il ritorno dell'Irlanda che and\u00f2 a meta con O\u2019Driscoll a meno di venti minuti dalla fine, anche se poi il punteggio, nonostante i tentativi di entrambe le squadre, non cambi\u00f2 pi\u00f9 fino alla fine e si fiss\u00f2 sul 18-12 per i \"Wallabies\"."}
{"id": "3174914", "revid": "62004", "url": "https://it.wikipedia.org/wiki?curid=3174914", "title": "Miche-Guerciotti", "text": "La Miche-Guerciotti era una squadra maschile italiana di ciclismo su strada, attiva a livello internazionale dal 2003 al 2012.\nSponsorizzata da Miche, societ\u00e0 di componentistica di San Vendemiano, la squadra fu attiva dal 2005 al 2006 come formazione di livello Professional Continental, e dal 2007 al 2012 come team Continental. I principali risultati arrivarono con Przemys\u0142aw Niemiec, capace di aggiudicarsi il Giro di Slovenia 2005, il Giro di Toscana 2006, la Route du Sud 2009 e due tappe al Giro del Trentino, e con Davide Rebellin, vincitore nel 2011 della Tre Valli Varesine e del Trofeo Melinda."}
{"id": "3174917", "revid": "132266", "url": "https://it.wikipedia.org/wiki?curid=3174917", "title": "Corpo degli Agenti di Custodia", "text": ""}
{"id": "3174922", "revid": "486946", "url": "https://it.wikipedia.org/wiki?curid=3174922", "title": "Fantagenitore", "text": ""}
{"id": "3174923", "revid": "81103", "url": "https://it.wikipedia.org/wiki?curid=3174923", "title": "Biancana", "text": ""}
{"id": "3174930", "revid": "1318309", "url": "https://it.wikipedia.org/wiki?curid=3174930", "title": "Murofet", "text": "Murofet \u00e8 un malware simile a Conficker, il quale infetta i file del computer attaccato e ruba le password inviandole ad un server.\nL'infezione avviene mediante l'inserimento di 2000 byte di codice, e il malware si scarica nel computer attaccato quando l'eseguibile viene avviato."}
{"id": "3174940", "revid": "266508", "url": "https://it.wikipedia.org/wiki?curid=3174940", "title": "Octreoscan", "text": ""}
{"id": "3174942", "revid": "767487", "url": "https://it.wikipedia.org/wiki?curid=3174942", "title": "The Border Legion (film 1940)", "text": "The Border Legion \u00e8 un film del 1940 diretto da Joseph Kane. Tratto da un romanzo del 1916 di Zane Grey, il western fu prodotto e distribuito dalla Republic Pictures, uscendo nelle sale il 5 dicembre 1940.\nTra gli attori, viene segnalata la partecipazione del cavallo di Roy Rogers, Trigger, conosciuto anche come \"The Smartest Horse in the Movies\" (il pi\u00f9 intelligente cavallo del cinema).\nDifferenti versioni.\nIl romanzo \"The Border Legion\" fu portato diverse volte sullo schermo:"}
{"id": "3174943", "revid": "204391", "url": "https://it.wikipedia.org/wiki?curid=3174943", "title": "Neoplasie neuroendocrine", "text": ""}
{"id": "3174947", "revid": "174925", "url": "https://it.wikipedia.org/wiki?curid=3174947", "title": "Sedano", "text": ""}
{"id": "3174948", "revid": "1543377", "url": "https://it.wikipedia.org/wiki?curid=3174948", "title": "Carlo de' Dottori", "text": "Biografia.\nLa biografia di Carlo de' Dottori \u00e8 per alcuni versi simile a quella di altri poeti del XVII secolo. Secondogenito di un'antica e nobile famiglia di Padova, frequent\u00f2 l'Universit\u00e0 di Padova in modo non regolare e non consegu\u00ec pertanto nessuna laurea. La sua prima prova letteraria fu l'\"Alfenore\", un romanzo composto intorno ai vent'anni. Fra il marzo e il luglio del 1641 fu incarcerato perch\u00e9 sospettato di essere l'autore di un libello contro alcune personalit\u00e0 di Padova; la vicenda giudiziaria, dalla quale fu alla fine prosciolto, gli ispir\u00f2 il poemetto \"La prigione\", scritto verso il 1643 ma pubblicato solo nel 1961 a cura di Carlo Luigi Golino.\nCarlo de' Dottori ebbe successo nelle accademie e nelle corti. Cultore della scienza, fu amico di Francesco Redi e venne ammesso nell'\"Accademia dei Ricovrati\" gi\u00e0 nel 1645. Stimato da regnanti, fece vita di corte. Visse a Roma, dove fu al servizio del cardinale Rinaldo d'Este il quale lo incaric\u00f2 di raccogliere i pi\u00f9 insigni componimenti poetici scritti in onore della regina Cristina di Svezia; visse a Mantova presso Carlo II (che lo far\u00e0 conte e cavaliere) e fu protetto dalla figlia di costui, Eleonora, che divenne poi imperatrice in seguito al matrimonio con l'imperatore Ferdinando III; visse infine anche a Vienna, chiamato alla corte cesarea dall'imperatore Leopoldo.\nL'attivit\u00e0 letteraria del Dottori si esplic\u00f2 innanzitutto nella composizione di versi che raccolse ed elabor\u00f2 costantemente nelle diverse edizioni. Le \"Poesie liriche\" risalgono al 1643, le \"Ode\" al periodo compreso fra il 1647 e 1651, le \"Canzoni\" al 1650, le \"Ode sacre e morali\" al 1659, altre \"Ode\" al 1664, le \"Ode e sonetti\" al 1680. Il suo modello poetico fu Fulvio Testi; ma sub\u00ec anche l'influenza di Giambattista Marino e di Ciro di Pers.\nDei poemetti, nella \"Galatea\", ispirata al mito di Aci e Galatea, il poeta ha tenuto presente la poesia sensuale del Marino. La \"Prigione\" e \"Il Parnaso\" sono di contenuto satirico, il primo ispirato all'esperienza del carcere; \"Il Parnaso\", ispirato nella trama ai \"Ragguagli\" in prosa del Boccalini, tratta di una missione inviata da Apollo a Padova, citt\u00e0 afflitta da gravi mali, il peggiore dei quali \u00e8 il proliferare di violenti bravi. \"L'Asino\", poema eroicomico in dieci canti pubblicato nel 1652 con nome anagrammatico di \"Iroldo Crotta\" e con gli \"argomenti\" di Alessandro Zacco e le \"annotazioni\" di Sertorio Orsato, ripropone a imitazione della \"Secchia rapita\" la guerra fra Padova e Vicenza per il furto, da parte dei Padovani, di un gonfalone dei Vicentini su cui \u00e8 ricamato a emblema un asino. \nCirca l'attivit\u00e0 di drammaturgo, De' Dottori esord\u00ec nel \"La Zenobia di Radamisto\", una tragicommedia di scarso valore; raggiunse risultati eccellenti con l'\"Aristodemo\" (la redazione definitiva \u00e8 del 1657) e ritorn\u00f2 al melodramma nel 1662 con \"Ippolita\". Nel 1671 scrisse il dramma in prosa \"Bianca\", con lo pseudonimo di \"Eleuterio Dularete\". L'\"Aristodemo\" \u00e8 stato giudicato da Benedetto Croce uno dei pi\u00f9 grandi capolavori del teatro tragico italiano."}
{"id": "3174954", "revid": "1543377", "url": "https://it.wikipedia.org/wiki?curid=3174954", "title": "Nucleo cometario", "text": "Il nucleo cometario \u00e8 la parte solida centrale di una cometa; nel linguaggio popolare viene spesso descritto come \"palla di neve sporca\".\nUn nucleo cometario \u00e8 composto da roccia, polvere e gas congelati. Quando vengono scaldate dal Sole, le componenti ghiacciate dei gas sublimano e producono un'atmosfera temporanea, chiamata chioma, che circonda il nucleo. La forza esercitata sulla chioma dalla pressione di radiazione del Sole e dal vento solare causa la formazione dell'enorme coda di gas ionizzato che punta nella direzione opposta al Sole.\nIl nucleo \u00e8 generalmente molto scuro.\nDimensioni.\nSi pensa che la maggior parte dei nuclei cometari abbia un diametro inferiore ai 16 chilometri, anche se si conoscono nuclei cometari fino a 40\u00a0km di diametro.\nIl nucleo della cometa di Halley ha una forma a \"patata\" e misura 15x8x8\u00a0km, ghiaccio e polveri sono contenuti in uguale quantit\u00e0. Circa l'80% del ghiaccio \u00e8 ghiaccio d'acqua, un altro 15% \u00e8 monossido di carbonio ghiacciato, la rimanenza \u00e8 composta da ghiaccio di anidride carbonica, metano e ammoniaca. Gli scienziati credono che anche le altre comete abbiano composizione chimica simile alla cometa di Halley. Inoltre il nucleo della Halley \u00e8 estremamente scuro. Si ritiene che la superficie della cometa, e forse della maggior parte delle comete, sia coperta da uno strato di polveri e rocce scure che ricoprono gran parte del ghiaccio. Queste comete rilasciano gas solo quando le fratture sulla crosta si trovano di fronte al Sole, esponendo il ghiaccio interno al suo calore.\nDurante un flyby nel 2001, la sonda Deep Space 1 ha osservato il nucleo della cometa 19P/Borrelly e ha scoperto che \u00e8 circa la met\u00e0 di quello della Halley (8\u00d74\u00d74\u00a0km). Come la Halley anche la Borrelly ha una forma a patata e una superficie scura; anch'essa rilascia gas solo da piccole aree nelle quali le fratture della crosta espongono il ghiaccio interno al Sole.\nIl nucleo della cometa Hale-Bopp ha una dimensione di 30\u201340\u00a0km, questa cometa apparve molto luminosa ad occhio nudo perch\u00e9 l'insolitamente grande nucleo emetteva grandi quantit\u00e0 di gas e polveri.\nIl nucleo della cometa 322P/SOHO \u00e8 invece probabilmente di soli 100-200 metri di diametro.. Le altre comete scoperte dalla sonda SOHO hanno nuclei ancora pi\u00f9 piccoli, che arrivano a dimensioni di qualche decina di metri.\nI pi\u00f9 grandi centauri (asteroidi ghiacciati con orbite instabili) hanno diametri stimati tra i 200 e i 300\u00a0km. Tra i pi\u00f9 grandi 10199 Chariklo (258\u00a0km), 2060 Chiron (230\u00a0km), e l'attualmente perduto 1995 SN55 (~300\u00a0km).\nLa densit\u00e0 stimata delle comete conosciute \u00e8 mediamente di 0,6 g/cm\u00b3.\nLa tabella che segue elenca una serie di comete con dimensioni, densit\u00e0 e masse stimate.\nAlbedo.\nLe comete sono spesso descritte come \"palle di neve sporche\", in realt\u00e0 recenti osservazioni hanno rilevato che la superficie \u00e8 spesso secca, polverosa o rocciosa, lasciando intuire che il ghiaccio \u00e8 nascosto sotto la superficie.\nI nuclei cometari sono tra gli oggetti del sistema solare pi\u00f9 scuri. La sonda Giotto ha scoperto che il nucleo della cometa di Halley riflette circa il 4% della luce che riceve e la \nDeep Space 1 ha scoperto che la cometa Borrelly riflette solamente tra il 2,4 e il 3% della luce che riceve; per paragone, l'asfalto riflette il 7% della luce. Si pensa che il colore scuro derivi dai composti organici che dovrebbero abbondare in superficie: il riscaldamento solare porta via ghiacci ed elementi volatili, lasciando solo molecole pesanti organiche, che tendono ad essere molto scure, come sulla Terra il bitume o il petrolio grezzo. Paradossalmente, il colore scuro del nucleo \u00e8 il motore della formazione della coda, perch\u00e9 solo cos\u00ec il nucleo riesce ad assorbire il calore necessario ad alimentare il processo.\nScissione dei nuclei.\nIl nucleo di alcune comete potrebbe essere fragile, questa affermazione \u00e8 supportata dalle osservazioni sulle comete che si sono scisse o frammentate.\nTra le comete divise ci sono la 3D/Biela nel 1846, la cometa Shoemaker-Levy 9 nel 1992, e la 73P/Schwassmann-Wachmann dal 1995 al 2006.\nLo storico greco Eforo di Cuma riferisce di una cometa che si \u00e8 divisa nell'inverno del 372-373 a.C.\nSi pensa che le comete si dividano a causa di stress termico, pressione del gas interno o impatti.\nLe comete 42P/Neujmin e 53P/Van Biesbroeck sembrano essere due frammenti di una stessa cometa. Calcoli numerici hanno mostrato che entrambe le comete hanno avuto un avvicinamento a Giove nel gennaio del 1850 e che prima di quella data le loro orbite erano praticamente identiche.\nNuclei estinti.\nSi pensa che circa il sei per cento degli asteroidi near-Earth siano nuclei cometari estinti. Due asteroidi near-Earth che in passato forse erano comete sono 14827 Hypnos e 3552 Don Quixote, che hanno un'albedo bassa compatibile con un tipico nucleo cometario.\nNuclei cometari e sciami meteorici.\nIl bombardamento da parte di meteoroidi e di asteroidi dei nuclei cometari e lo stress termico portano alla polverizzazione parziale o totale dei nuclei cometari. Le polveri derivanti da questo processo si disseminano lungo l'orbita cometaria costituendo i tori meteorici; se uno di questi tori meteorici interseca un pianeta d\u00e0 origine ad uno sciame meteorico."}
{"id": "3174956", "revid": "729019", "url": "https://it.wikipedia.org/wiki?curid=3174956", "title": "LaFace Records", "text": "LaFace Records \u00e8 un'etichetta discografica statunitense di propriet\u00e0 di Sony Music Entertainment.\nStoria.\nLa LaFace Records viene fondata nel 1989 come joint venture fra il duo produttivo Antonio \"L.A.\" Reid e Kenneth \"Babyface\" Edmonds e la Arista Records. Il nome dell'etichetta \u00e8 infatti proprio una combinazione dei nomi dei due fondatori. La LaFace arriva al successo nel corso degli anni novanta, per aver pubblicato i dischi di alcuni degli artisti di maggior successo dell'epoca come TLC, Toni Braxton, OutKast, Pink (cantante), Usher, Goodie Mob, Donell Jones, Pressha e Cee-Lo. Verso la fine del decennio, la LaFace ha prodotto alcuni artisti e Babyface ja cominciato a concentrarsi principalmente sulla propria carriera musicale, cos\u00ec l'etichetta \u00e8 stata rilevata completamente dalla Arista e BMG nel 1999. Nel 2001, L.A. Reid viene nominato amministratore delegato della Arista, e la LaFace viene sciolta, facendo passare i contratti della maggior parte degli artisti sotto contratto alla Arista.\nNel 2004, dopo la ristrutturazione dell'etichetta BMG, la LaFace viene ripristinata come un quarto della nuova Zomba Music Group successivamente acquisita dalla Sony BMG."}
{"id": "3174960", "revid": "110157", "url": "https://it.wikipedia.org/wiki?curid=3174960", "title": "La Paz (Uruguay)", "text": "La Paz \u00e8 una citt\u00e0 dell'Uruguay, situata nel Dipartimento di Canelones.\n\u00c8 compresa nell'area metropolitana di Montevideo, sorgendo ad appena 16\u00a0km a nord-ovest dalla capitale uruguaiana.\nStoria.\nLa Paz fu fondata nel 1872 come centro vacanziero dell'alta borghesia di Montevideo.\nAi primi del Novecento, tuttavia, ricevette qui forte impulso l'industria mineraria, con lo sfruttamento delle locali cave di granito. Il conseguente afflusso di operai (noti come \"picapedreros\"), soprattutto immigrati di origine europea, mut\u00f2 sensibilmente l'aspetto cittadino.\nNel 1917, La Paz, sede di una consistente comunit\u00e0 ebraica, si dot\u00f2 di un cimitero israelitico, che tuttora resta l'unico dell'Uruguay.\nNegli anni a seguire, l'industrializzazione di La Paz prosegu\u00ec grazie all'installazione di grandi impianti frigoriferi per la carne bovina, proveniente dagli allevamenti di bestiame dell'entroterra e destinati al mercato di Montevideo e all'esportazione.\nIl 19 dicembre 1957, con la legge n. 12.477, La Paz fu elevata allo status di citt\u00e0."}
{"id": "3174966", "revid": "73125", "url": "https://it.wikipedia.org/wiki?curid=3174966", "title": "Nucleo (cometa)", "text": ""}
{"id": "3174968", "revid": "287204", "url": "https://it.wikipedia.org/wiki?curid=3174968", "title": "27657 Berkhey", "text": "27657 Berkhey \u00e8 un asteroide della fascia principale. Scoperto nel 1974, presenta un'orbita caratterizzata da un semiasse maggiore pari a 2,2549222\u00a0UA e da un'eccentricit\u00e0 di 0,2929978, inclinata di 23,44647\u00b0 rispetto all'eclittica."}
{"id": "3174971", "revid": "1543377", "url": "https://it.wikipedia.org/wiki?curid=3174971", "title": "Rudolf Burkert", "text": "Nelle liste FIS \u00e8 registrato, erroneamente, come Rudolf Purkert.\nBiografia.\nCecoslovacco di etnia tedesca, Burkert ottenne il primo risultato internazionale di rilievo ai Mondiali del 1927 disputati a Cortina d'Ampezzo (Italia), ai quali vinse la medaglia d'oro nella combinata nordica anche grazie all'assenza degli atleti finlandesi e norvegesi, all'epoca dominatori della specialit\u00e0.\nL'anno seguente, ai II Giochi olimpici invernali di (Svizzera), si classific\u00f2 12\u00b0 nella combinata nordica e vinse la medaglia di bronzo nel salto con gli sci con il punteggio di 17,937, dietro ai norvegesi Alf Andersen e Sigmund Ruud. Fu il primo cecoslovacco a vincere una medaglia ai Giochi olimpici invernali. Burkert colse il suo ultimo successo ai Mondiali del 1933 disputati a Innsbruck (Austria), ai quali vinse la medaglia d'argento nel salto con gli sci: meglio di lui fece soltanto lo svizzero Marcel Raymond. Per via di un infortunio occorsogli al piede l'anno seguente dovette ritirarsi dalle competizioni sportive.\nDurante la Seconda guerra mondiale fu considerato cittadino tedesco, ma venne esonerato dal prestare servizio militare proprio a causa della menomazione alla gamba. Al termine del conflitto fu espulso dalla Cecoslovacchia e nel 1968 ripar\u00f2 definitivamente in Germania, dove risiedette fino alla morte ."}
{"id": "3174972", "revid": "729019", "url": "https://it.wikipedia.org/wiki?curid=3174972", "title": "Tour della Nazionale di rugby a 15 dell'Irlanda 2009", "text": "Tra le due edizioni del 2007 e 2011 della Coppa del Mondo di rugby, la nazionale irlandese di rugby si \u00e8 recata pi\u00f9 volte in tour nell'emisfero australe.\nNel 2009Priva dei migliori giocatori impegnati nel tour dei \"Lions\", la nazionale irlandese si reca in Nord America per due test, dove ottiene facili successi con Canada e Stati Uniti"}
{"id": "3174973", "revid": "204012", "url": "https://it.wikipedia.org/wiki?curid=3174973", "title": "Rudolf Purkert", "text": ""}
{"id": "3174976", "revid": "1543377", "url": "https://it.wikipedia.org/wiki?curid=3174976", "title": "L.A. Reid", "text": "Biografia.\n\u00c8 principalmente conosciuto per essere stato il fondatore dell'etichetta discografica LaFace Records, istituita nel 1989 insieme a Kenneth \"Babyface\" Edmonds. Reid ha notevolmente contribuito al lancio della carriera di artisti come Avril Lavigne, Mariah Carey, Pink (cantante), Justin Bieber, Toni Braxton, TLC, Usher, Ciara, Rihanna, OutKast, Dido, One Direction, Cher Lloyd.\nPrecedentemente era presidente ed amministratore delegato della Island Def Jam Records e della Hitco Music Publishing, entrambe ad Atlanta.\nOra presidente Epic Music etichetta discografica della Sony Music\n\u00c8 famoso presso il pubblico internazionale per essere stato il giudice della prima e seconda edizione della versione americana del talent show \"The X Factor\", nonch\u00e9 produttore di Xscape, secondo album postumo di Michael Jackson."}
{"id": "3174978", "revid": "223320", "url": "https://it.wikipedia.org/wiki?curid=3174978", "title": "Antonio Reid", "text": ""}
{"id": "3174980", "revid": "767487", "url": "https://it.wikipedia.org/wiki?curid=3174980", "title": "The Last Round-Up", "text": "The Last Round-Up \u00e8 un film del 1934 diretto da Henry Hathaway e interpretato da Randolph Scott. Tratto da un romanzo del 1916 di Zane Grey, il western fu prodotto e distribuito dalla Paramount Pictures, uscendo nelle sale il primo maggio 1934.\nDifferenti versioni.\nIl romanzo \"The Border Legion\" fu portato diverse volte sullo schermo:"}
{"id": "3174984", "revid": "83531", "url": "https://it.wikipedia.org/wiki?curid=3174984", "title": "An der Elbe", "text": "An der Elbe (Sull'Elba) op. 477, \u00e8 un valzer di Johann Strauss figlio.\nIl valzer di Johann Strauss \"An der Elbe\" venne pubblicato, nelle sue varie edizioni, dalla casa editrice di Dresda \"J.G. Seeling\" nel 1897/8.\nDresda, la capitale del regno di Sassonia, spesso soprannominata la \u201cFirenze dell'Elba\u201d grazie all'immenso patrimonio artistico e alla sua posizione poich\u00e9 si estende in un'ampia valle su entrambe le rive del fiume Elba compare nell'illustrazione che adorna la prima edizione per pianoforte del valzer.\nNell'introduzione del suo valzer, Strauss, ha cercato di catturare l'animo del grande fiume che attraversa Dresda e che prosegue nel suo lungo percorso di 725 miglia, dalla Boemia al Mare del Nord.\nRimane ancora oggi poco chiaro il motivo per cui il Re del valzer viennese abbia intitolato la sua penultima composizione (che Strauss stesso present\u00f2 al pubblico) \"An der Elbe\".\nI legami di Strauss con la citt\u00e0 erano stati molto intensi fin dal 1852 quando, durante una tourn\u00e9e di concerti a Berlino e Amburgo soggiorn\u00f2 per due volte a Dresda. La visita venne ricordata da Strauss nella sua \"Zehner-Polka\" (Polka dei dieci), op. 121, che compose \"In onore di una societ\u00e0 di 10 persone a Dresda, e dedicato a loro in amicizia\".\nDa allora, in diverse occasioni Johann fu ospite nella citt\u00e0 sull'Elba, sapendo di trovarvi degli amici fedeli. Per il momento, per\u00f2, le origini del valzer \"An der Elbe\" restano un segreto.\nJohann Strauss scelse di presentare \"An der Elbe\" durante un concerto di beneficenza del fratello Eduard nel Musikverein di Vienna, nel pomeriggio di domenica 28 novembre 1897.\nIl programma di Eduard per il concerto comprendeva composizioni di Ambroise Thomas, Eduard Strauss, Bazzini, Liszt, Grieg e Blasser.\nSubito dopo Eduard ha accolto il fratello sul podio, gli consegn\u00f2 la bacchetta, e Johann condusse il valzer \"An der Elbe\".\nIl lavoro, fu ben accolto dal pubblico e ne fu richiesto il bis. Il 30 novembre 1897 il \"Fremden-Blatt\" riport\u00f2:"}
{"id": "3174985", "revid": "729019", "url": "https://it.wikipedia.org/wiki?curid=3174985", "title": "Castello di Capraia", "text": "Il castello di Capraia \u00e8 situato nel comune di Sovicille, in provincia di Siena.\nLe origini e la famiglia Ardengheschi.\nLe prime testimonianze del castello risalgono ad un atto stipulato il 1\u00ba dicembre 731, dal castaldo di re Liutprando, Warnefrido, riguardante la fondazione del monastero di S. Eugenio, presso Siena, che tra i beni assegnati alla nuova istituzione includeva Capraia nella corte di Orgia.\nIl castello, di rilevanza strategica, sorse sulla fine del secolo XII ad opera dei conti Ardengheschi, per affermare il loro possesso su un'area su cui Siena mirava di estendere il proprio controllo, contravvenendo un editto del Barbarossa del 1158, che proibiva di erigere fortezze nel territorio senese. I senesi, forti di questo privilegio, ne chiesero quindi la demolizione agli Ardengheschi, segno di una preoccupazione del Comune di Siena di limitare il potere crescente della famiglia.\nSecoli XII - XVI.\nDopo la definitiva sottomissione degli Ardengheschi, avvenuta nel 1202, alcuni documenti verso la met\u00e0 del Duecento attestano l'esistenza del castello. Nel 1275 Capraia apparteneva agli Incontri, nobile famiglia di Siena e di Volterra, mentre nel 1278 il proprietario risultava essere Andrea Tolomei.\nNei giorni 20 e 21 agosto 1313, il castello fu investito dalle truppe di Arrigo VII: mentre tutte le localit\u00e0 circostanti furono costrette a cedere, Capraia e Sovicille resistettero.\nNel 1315 il castello fu acquistato dalla famiglia senese dei Petroni. Attraverso passaggi non noti, Capraia pervenne in mani della famiglia Giunti, che lo possedeva alla met\u00e0 del Cinquecento, all'epoca cio\u00e8 della Guerra di Siena.\nLa guerra di Siena e la distruzione.\nIl 20 settembre 1554, mentre Siena veniva stretta nell'assedio che l'avrebbe portata alla capitolazione, questa fortezza, in un territorio ancora franco, tutelava l'approvvigionamento di viveri alla popolazione assediata. Ironia della sorte, serviva a coloro che a suo tempo ne avevano chiesta la distruzione. Allo scopo di stringere ancor pi\u00f9 l'assedio, e in ragione di rappresaglie reciproche, il marchese di Marignano, soprannominato il Medichino, comandante dell'esercito mediceo-spagnolo, distacc\u00f2 un contingente di 4.000 fanti e due \"cannoni grossi,\" che mosse verso Capraia, cominciandola a battere con le artiglierie. Visto per\u00f2 che il castello, uno dei pochi nel circondario provvisto di terrapieni, perci\u00f2 in grado di resistere al tiro delle artiglierie, rifiutava di arrendersi, mand\u00f2 le sue truppe all'assalto servendosi di scale, riuscendo ad impadronirsene. Una volta entrati, gli imperiali non risparmiarono nessuno: tutti gli occupanti vennero trucidati, insieme a Gionta di Guidoccio Giunti e sua moglie, proprietari del castello. Questo fatto cruento, simile al precedente di Ancaiano, convinse tutte le localit\u00e0 attaccate successivamente ad arrendersi a patti. Una volta che, tramontata per sempre la Repubblica di Siena e passati i suoi territori sotto la Signoria dei Medici, Capraia termin\u00f2 la sua funzione difensiva, venne trasformata in una piccola tenuta agricola.\nSecolo XVIII.\nCome villaggio, assai degradato e malridotto, fu acquistata dalla nobile famiglia Borghesi nel XVIII secolo.\nAncora oggi, all'interno della chiesa di Capraia, \u00e8 presente la lapide, risalente alla fine del Settecento, della sepoltura di Alessandro Borghesi, sacerdote e patrizio senese."}
{"id": "3174988", "revid": "287204", "url": "https://it.wikipedia.org/wiki?curid=3174988", "title": "46513 Ampzing", "text": "46513 Ampzing \u00e8 un asteroide della fascia principale. Scoperto nel 1972, presenta un'orbita caratterizzata da un semiasse maggiore pari a 1,9108860\u00a0UA e da un'eccentricit\u00e0 di 0,0692644, inclinata di 21,99853\u00b0 rispetto all'eclittica."}
{"id": "3175003", "revid": "86599", "url": "https://it.wikipedia.org/wiki?curid=3175003", "title": "52226 Saenredam", "text": "52226 Saenredam \u00e8 un asteroide della fascia principale. Scoperto nel 1974, presenta un'orbita caratterizzata da un semiasse maggiore pari a e da un'eccentricit\u00e0 di 0,0577755, inclinata di 32,68914\u00b0 rispetto all'eclittica.\nL'asteroide \u00e8 dedicato al pittore olandese Pieter Jansz Saenredam."}
{"id": "3175007", "revid": "123018236", "url": "https://it.wikipedia.org/wiki?curid=3175007", "title": "Commissione Nicoli-Grismayer", "text": "Con commissione Nicoli-Grismayer si indica una commissione tecnica, attiva tra la fine dell'Ottocento e l'inizio del Novecento, che studi\u00f2 il problema dell'introduzione della trazione elettrica nelle ferrovie italiane.\nLa storia.\nLa legge 27 aprile 1885, n. 3048 con cui vennero stipulate le convenzioni per l'esercizio della parte principale delle ferrovie italiane, affidate alla Societ\u00e0 italiana per le strade ferrate del Mediterraneo, alla Societ\u00e0 italiana per le strade ferrate meridionali e alla Societ\u00e0 italiana per le strade ferrate della Sicilia, prevedeva, con gli articoli 17 e 101, che le societ\u00e0 potessero eseguire delle sperimentazioni innovative sull'infrastruttura e sul materiale rotabile.\nCon questa premessa, per iniziativa degli ingegneri dell'Ispettorato generale delle strade ferrate, alla fine del 1897 il ministro dei Lavori pubblici ingegner Giulio Prinetti insedi\u00f2 una commissione \"incaricata di studiare l'applicazione della trazione elettrica alle ferrovie di traffico limitato\".\nParteciparono alla sua attivit\u00e0 i seguenti esperti:\nLa commissione (di cui il Nicoli fu presidente e il Grismayer segretario) si riun\u00ec nei giorni 17 dicembre 1897, 4 gennaio, 6, 7 e 8 aprile 1898 e present\u00f2 la sua relazione finale, contenente i verbali delle sedute e tre monografie di suoi componenti il 25 febbraio 1899.\nPer disposizione del Ministero negli atti fu stampato anche un riassunto della monografia del Grismayer: \"Considerazioni sulla trazione elettrica ferroviaria in relazione ad alcuni esperimenti eseguiti nelle officine della casa Ganz di Budapest\".\nLe finalit\u00e0.\nAlla fine dell'Ottocento, sebbene lo sviluppo tecnologico della locomotiva a vapore fosse ancora in piena fase ascendente, considerazioni energetiche e gestionali spingevano gi\u00e0 a considerare le sue possibili alternative.\nDopo la dimostrazione, svolta durante l'Esposizione universale di Berlino del 1879 da parte della Siemens &amp; Haskle, della prima locomotiva elettrica \"moderna\", lo sviluppo della trazione elettrica interess\u00f2 dapprima le tramvie (in Europa si pass\u00f2 dai 71\u00a0km di linee elettrificate del 1890 ai 2259 del 1899, e nello stesso anno negli Stati Uniti d'America si erano gi\u00e0 raggiunti i 30000\u00a0km).\nLa possibilit\u00e0 di estendere l'uso della trazione elettrica alla trazione ferroviaria, che implicava l'utilizzazione di motori molto pi\u00f9 potenti e alimentati con correnti e tensioni molto pi\u00f9 elevate di quelle adoperate per la trazione tramviaria, segu\u00ec gli sviluppi della teoria e della pratica della costruzione delle macchine elettriche rotanti, della loro regolazione e dei materiali isolanti (la bakelite fu sintetizzata nel 1906).\nConseguentemente alla commissione Nicoli-Grismayer furono dati, prudentemente, i seguenti obbiettivi:\nI componenti della commissione accettarono tali limitazioni riservandosi tuttavia di proporre degli esperimenti che dimostrassero la possibilit\u00e0 dell'esercizio con la trazione elettrica anche su linee di grande traffico.\nLe proposte.\nLa commissione pertanto propose all'Ispettorato di eseguire quattro esperimenti.\nGli esperimenti.\nOttenute le approvazioni ministeriali gli esperimenti furono stabiliti come segue.\nPer il sistema a terza rotaia la Rete Mediterranea ottenne che, in luogo della linea Roma\u2013Frascati (lunga 20\u00a0km) esso si svolgesse sul percorso Milano\u2013Varese\u2013Porto Ceresio (linee Domodossola\u2013Milano, Gallarate\u2013Varese e Varese\u2013Porto Ceresio, in totale 75\u00a0km), perch\u00e9 dotata di traffico pi\u00f9 intenso. L'esercizio fu limitato al trasporto viaggiatori e si sarebbe dovuto svolgere con \"treni frequenti e leggeri\" costituiti da automotrici.\nEsse, alimentate con corrente continua a 650 volt, furono costruite dalla Officine Meccaniche di Milano, con parte elettrica General Electric &amp; Co. di Schenectady, in 41 unit\u00e0 dipartite fra i tre gruppi 5111 \u00f7 5130 (poi FS E.10), 5301 \u00f7 5305 (poi FS E.15), 5131 \u00f7 5146 (poi FS E.20).\nPer il sistema ad accumulatori furono eseguite due sperimentazioni:\nEntrambe, come la precedente della Rete Mediterranea, furono indirizzate al traffico viaggiatori suburbano.\nPer il sistema a corrente alternata trifase ad alta tensione fu eseguita una sperimentazione a cura della Rete Adriatica sulle linee Lecco\u2013Colico\u2013Sondrio e Colico\u2013Chiavenna con alimentazione elettrica dalla linea aerea bifilare, alla tensione di 3\u00a0kV e frequenza di 15\u00a0Hz. Vi vennero utilizzate dapprima delle automotrici dei gruppi 30 e 32 (poi FS E.1 ed E.2) per il servizio viaggiatori, seguite dal 1902 dalle locomotive 341 e 342, poi FS E.430 che disimpegnarono il servizio dei treni merci.\nI risultati.\nGli esperimenti di trazione con accumulatori dimostrarono ben presto i loro limiti e si conclusero nel 1904 senza seguito.\nQuelli utilizzanti la terza rotaia raggiunsero buoni risultati e, sebbene il sistema restasse confinato alla linea citata a cui poi si aggiunse la Napoli\u2013Pozzuoli\u2013Villa Literno, permisero un esercizio regolare (le due linee vennero trasformate con adozione del sistema a corrente continua ad alta tensione rispettivamente nel 1952 e nel 1935).\nInvece all'esperimento col sistema a corrente alternata trifase arrise un successo clamoroso, confermato dalle successive elettrificazioni del Sempione e dei Giovi, che dimostr\u00f2 al pubblico e agli ambienti ferroviari che la trazione elettrica aveva per s\u00e9 l'avvenire."}
{"id": "3175011", "revid": "1522738", "url": "https://it.wikipedia.org/wiki?curid=3175011", "title": "Capitoli di Ken il guerriero", "text": "Questa \u00e8 la lista dei capitoli di \"Ken il guerriero\", manga scritto da Buronson e illustrato da Tetsuo Hara. La serie \u00e8 stata serializzata in Giappone a cadenza settimanale dal 1983 al 1988 sulla rivista \"Weekly Sh\u014dnen Jump\" di Sh\u016beisha. I singoli capitoli sono stati raccolti in 27 volumi formato \"tank\u014dbon\", pubblicati dal 9 marzo 1984 al 10 marzo 1989.\nVengono riportate le date di uscita dei volumi in Italia, editi da Star Comics, prima edizione italiana a seguire fedelmente l'originale giapponese, iniziata nel 1997 e conclusasi nel 1999. La Granata Press aveva pubblicato precedentemente la serie prima a episodi sulla rivista \"ZERO\" dal novembre 1990 al febbraio 1992, dopodich\u00e9 dal maggio 1992 al giugno 1994, suddividendola in 41 volumetti. Tre volumetti (numeri 1-2-3) furono pubblicati nell'autunno del 1993. La d/visual ha ripubblicato i 27 volumi originali in grande formato tra il 2005 e il 2011, con le tavole originali a colori. Nel 2013 \u00e8 stata fatta una riedizione del formato \"tank\u014dbon\" a cadenza settimanale dalla Panini Comics."}
{"id": "3175012", "revid": "62004", "url": "https://it.wikipedia.org/wiki?curid=3175012", "title": "Monte Paschi Strade Bianche 2009", "text": "La Monte Paschi Strade Bianche 2009, terza edizione della corsa, si svolse il 7 marzo 2009, per un percorso totale di 190\u00a0km. La corsa fu vinta dallo svedese Thomas L\u00f6fkvist, che termin\u00f2 la gara in 4h59'02\" alla media oraria di km 38,100.\nPercorso.\nLa gara parte da Gaiole in Chianti ed arriva a Siena nella celebre Piazza del Campo, per una distanza complessiva di 190\u00a0km, percorrendo le \"strade bianche\", la componente pi\u00f9 caratteristica della corsa, 57,2\u00a0km, suddivisi in otto settori:"}
{"id": "3175017", "revid": "287204", "url": "https://it.wikipedia.org/wiki?curid=3175017", "title": "55720 Daandehoop", "text": "55720 Daandehoop \u00e8 un asteroide della fascia principale. Scoperto nel 1972, presenta un'orbita caratterizzata da un semiasse maggiore pari a 1,9169852\u00a0UA e da un'eccentricit\u00e0 di 0,0983228, inclinata di 22,61731\u00b0 rispetto all'eclittica."}
{"id": "3175024", "revid": "339392", "url": "https://it.wikipedia.org/wiki?curid=3175024", "title": "Ministero dell'ambiente", "text": ""}
{"id": "3175026", "revid": "124679630", "url": "https://it.wikipedia.org/wiki?curid=3175026", "title": "Gilberto di Meaux", "text": "Biografia.\nSi conosce molto poco della sua vita e solo qualcosa del suo operato. Egli contribu\u00ec alla stesura di documenti per l'Abbazia di Saint-Denis. Don\u00f2 molti beni a numerosi monasteri dell'\u00cele de France.\nAlla morte del vescovo di Meaux, Archanrad, che lo aveva nominato arcidiacono della cattedrale, avvenuta nel 995, fu nominato vescovo di Meaux. Egli appose il suo sigillo su un documento dell'Abbazia di Saint-Denis (998 and 1008), su un documento a favore dell'Abbazia di San Pietro di Melun (1005) e condivise le prebende legate alla Chiesa di Meaux con i membri del capitolo della diocesi.\nDopo la sua morte \u00e8 stata riportata notizia di numerosi miracoli che sarebbero avvenuti presso la sua tomba, posta di fronte all'altare della Cattedrale di Meaux.\nLe sue reliquie furono profanate nel 1562 dagli ugonotti."}
{"id": "3175027", "revid": "287204", "url": "https://it.wikipedia.org/wiki?curid=3175027", "title": "11216 Billhubbard", "text": "11216 Billhubbard \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,2553639\u00a0UA e da un'eccentricit\u00e0 di 0,1595638, inclinata di 2,07337\u00b0 rispetto all'eclittica."}
{"id": "3175028", "revid": "610351", "url": "https://it.wikipedia.org/wiki?curid=3175028", "title": "Miss Uganda", "text": "Miss Uganda \u00e8 il titolo con il quale vengono identificate le rappresentanti dell'Uganda nei concorsi di bellezza internazionali come Miss Mondo e Miss Universo."}
{"id": "3175035", "revid": "298229", "url": "https://it.wikipedia.org/wiki?curid=3175035", "title": "Bragging Rights 2010", "text": "Bragging Rights 2010 \u00e8 stata la seconda ed ultima edizione dell'omonimo evento in pay-per-view prodotto annualmente dalla WWE. L'evento si \u00e8 svolto il 24 ottobre 2010 al Target Center di Minneapolis.\nStoryline.\nIl 3 ottobre, a Hell in a Cell, Wade Barrett ha sconfitto John Cena grazie all'intervento di Husky Harris e Michael McGillicutty, costringendo cos\u00ec lo stesso Cena ad unirsi al Nexus. Nella puntata di \"Raw\" del 4 ottobre Barrett ha vinto un Battle Royal match grazie all'aiuto di Cena, auto-eliminatosi per favorire la vittoria del suo leader, diventando cos\u00ec il contendente n\u00b01 del WWE Champion Randy Orton. Un match tra Orton e Barrett con in palio il WWE Championship \u00e8 stato quindi sancito per Bragging Rights.\nA Hell in a Cell, Kane ha difeso con successo il World Heavyweight Championship in un Hell in a Cell match contro The Undertaker dopo che Paul Bearer, storico manager di quest'ultimo, ha effettuato un \"turn heel\" nei confronti dello stesso The Undertaker, schierandosi dalla parte di Kane. Nella puntata di \"SmackDown\" del 15 ottobre Kane, tramite Bearer, ha sfidato The Undertaker ad un ultimo incontro per il suo titolo; con questi che ha poi accettato. Un Buried Alive match tra Kane e The Undertaker con in palio il World Heavyweight Championship \u00e8 stato dunque annunciato per Bragging Rights.\nNella puntata di \"SmackDown\" dell'8 ottobre \u00e8 stato annunciato un match tra il \"Team Raw\" e il \"Team SmackDown\" per Bragging Rights; con il roster vincente che si sarebbe poi aggiudicato il Bragging Rights Trophy per dimostrare la propria supremazia sul roster perdente. Pi\u00f9 avanti, la sera stessa, Big Show \u00e8 stato nominato come primo membro del \"Team SmackDown\". Nella puntata di \"Raw\" dell'11 ottobre John Morrison (sconfiggendo Tyson Kidd), R-Truth (sconfiggendo Ted DiBiase), Santino Marella (sconfiggendo Zack Ryder), Sheamus (sconfiggendo lo United States Champion Daniel Bryan), CM Punk (sconfiggendo Evan Bourne) e il Mr. Money in the Bank The Miz (sconfiggendo John Cena) hanno vinto i loro rispettivi incontri di qualificazione per entrare a far parte del \"Team Raw\". Nella puntata di \"SmackDown\" del 15 ottobre Rey Mysterio (sconfiggendo il WWE Tag Team Champion Cody Rhodes), Jack Swagger (sconfiggendo Montel Vontavious Porter), Alberto Del Rio (sconfiggendo Chris Masters), Kofi Kingston (sconfiggendo il WWE Tag Team Champion Drew McIntyre), Edge (sconfiggendo l'Intercontinental Champion Dolph Ziggler) e Kaval (sconfiggendo Big Show in un Five-Minute Challenge match) hanno vinto i loro rispettivi incontri di qualificazione per entrare a far parte del \"Team SmackDown\". Poco dopo, la sera stessa, Kaval \u00e8 stato tuttavia sconfitto da Tyler Reks, il quale ha poi preso il suo posto nel \"Team SmackDown\". Nella puntata di \"Raw\" del 18 ottobre il rientrante Ezekiel Jackson \u00e8 stato annunciato da The Miz come ultimo membro del \"Team Raw\".\nNella puntata di \"Raw\" del 18 ottobre lo United States Champion Daniel Bryan (del roster di \"Raw\") ha sfidato l'Intercontinental Champion Dolph Ziggler (del roster di \"SmackDown\") ad un incontro interpromozionale per Bragging Rights. Un match tra i due, senza per\u00f2 alcun titolo in palio, \u00e8 stato poi ufficializzato per Bragging Rights.\nA Hell in a Cell, Natalya ha sconfitto la Divas Champion Michelle McCool per squalifica a causa dell'intervento di Layla (anche lei detentrice del titolo insieme alla McCool); tuttavia, data la modalit\u00e0 con cui aveva ottenuto la vittoria, quest'ultima \u00e8 rimasta campionessa. Nella puntata di \"SmackDown\" del 22 ottobre \u00e8 stato dunque sancito un match tra Natalya e Layla con in palio il Divas Championship per Bragging Rights."}
{"id": "3175037", "revid": "287204", "url": "https://it.wikipedia.org/wiki?curid=3175037", "title": "12112 Sprague", "text": "12112 Sprague \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 3,1194782\u00a0UA e da un'eccentricit\u00e0 di 0,1380720, inclinata di 22,91178\u00b0 rispetto all'eclittica."}
{"id": "3175038", "revid": "436907", "url": "https://it.wikipedia.org/wiki?curid=3175038", "title": "Per la gente", "text": "Per la gente \u00e8 un singolo del gruppo musicale italiano Club Dogo, pubblicato il 20 luglio 2010 come primo estratto dal quinto album in studio \"Che bello essere noi\".\nQuesto singolo \u00e8 stato creato per ringraziare i fan che sostengono il gruppo, infatti \u00e8 stato reso disponibile inizialmente per il download gratuito sul sito ufficiale dei Club Dogo.\nVideo musicale.\nIl videoclip, diretto da Gianluca \"Calu\" Montesano, \u00e8 stato pubblicato l'8 luglio 2010."}
{"id": "3175042", "revid": "121691055", "url": "https://it.wikipedia.org/wiki?curid=3175042", "title": "Uliastaj", "text": "Uliastaj (in mongolo \u0423\u043b\u0438\u0430\u0441\u0442\u0430\u0439) \u00e8 una citt\u00e0 della Mongolia, capoluogo della provincia del Zavhan, si trova geograficamente nel distretto di Aldarhaan, ma ha una distinta amministrazione. Aveva, al censimento del 2000, una popolazione di 24.276 abitanti, ma ha sub\u00ecto un decremento demografico e le stime per il 2006 erano di 16.240 abitanti. Si trova a 1.115 km dalla capitale Ulaanbaatar.\nStoria.\nAgli inizi del XX secolo, la citt\u00e0 \u00e8 stata un importante centro carovaniero sulla rotta che collegava Urga (ora Ulan Bator) a est, Hovd ad ovest, Barkol ed altri punti del Turkestan orientale (ora Xinjiang) a sud-ovest, e Hohhot a sud-est. Durante il dominio sulla Mongolia esterna (l'attuale Mongolia) della dinastia Manci\u00f9, \u00e8 stata la sede del Governatore generale della Mongolia esterna."}
{"id": "3175043", "revid": "287204", "url": "https://it.wikipedia.org/wiki?curid=3175043", "title": "12115 Robertgrimm", "text": "12115 Robertgrimm \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 3,2211010\u00a0UA e da un'eccentricit\u00e0 di 0,0941096, inclinata di 17,88050\u00b0 rispetto all'eclittica."}
{"id": "3175046", "revid": "767487", "url": "https://it.wikipedia.org/wiki?curid=3175046", "title": "Il cantante matto", "text": "Il cantante matto (titolo originale: \"The Stooge\") \u00e8 un film commedia statunitense del 1952, diretto da Norman Taurog e con protagonisti Jerry Lewis e Dean Martin.\nIl film, girato nel 1951, usc\u00ec nelle sale statunitensi solamente il 31 dicembre 1952; in Europa usc\u00ec invece tra la primavera e l'estate del 1953.\nSi tratta della quinta pellicola girata insieme dalla coppia Lewis-Martin.\nTrama.\nL'attore-cantante Bill Miller assume una \"spalla\" (in inglese: \"stooge\", da cui il titolo originale del film) per il suo spettacolo teatrale: non immagina che il suo nuovo compagno, Ted Rogers, goffo ed imbranato, \u00e8 destinato ad \"oscurarne\" la popolarit\u00e0, diventando egli stesso il vero protagonista sulla scena."}
{"id": "3175051", "revid": "287204", "url": "https://it.wikipedia.org/wiki?curid=3175051", "title": "12919 Tomjohnson", "text": "12919 Tomjohnson \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,2742234\u00a0UA e da un'eccentricit\u00e0 di 0,2171927, inclinata di 6,36724\u00b0 rispetto all'eclittica."}
{"id": "3175054", "revid": "767487", "url": "https://it.wikipedia.org/wiki?curid=3175054", "title": "Intel 80487", "text": "L'Intel 80487, noto come 487SX, era il coprocessore matematico sviluppato per la CPU 486SX, la versione senza FPU del 486DX. In realt\u00e0 il 487SX era un processore 486DX a tutti gli effetti con una piedinatura leggermente differente ed un pin aggiuntivo, usato per evitare errate installazioni del chip nel suo zoccolo. Quando il 487SX veniva inserito nel suo zoccolo, esso disattivava il 486SX presente nel sistema, sostituendosi completamente ad esso."}
{"id": "3175055", "revid": "287204", "url": "https://it.wikipedia.org/wiki?curid=3175055", "title": "13244 Dannymeyer", "text": "13244 Dannymeyer \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 3,1613080\u00a0UA e da un'eccentricit\u00e0 di 0,0121791, inclinata di 19,52154\u00b0 rispetto all'eclittica."}
{"id": "3175056", "revid": "1442080", "url": "https://it.wikipedia.org/wiki?curid=3175056", "title": "Margaret Osborne duPont", "text": "Biografia.\nVinse due volte l'Open di Francia (singolare femminile) nel 1946 batt\u00e9 Pauline Betz con 1-6, 8-6, 7-5 e tre anni dopo vinse in finale Nelly Adamson-Landry con 7-5, 6-2.\nNel singolare femminile nel torneo di Wimbledon vinse l'edizione del 1947 battendo Doris Hart con 6-2, 6-4 ma negli anni seguenti si trov\u00f2 di fronte a Louise Brough due volte in finale, nel 1949 e nel 1950 venendo sempre sconfitta. (Avvincente quella del 1949 dove vinse Brough con 10-8, 1-6, 10-8)\nAll'U.S. Open di tennis singolare femminile, gioc\u00f2 cinque finali vincendone tre di seguito (dal 1948 al 1950) e perdendo le prime due del 1944 e del 1947:\nStatistiche.\nTornei dello Slam.\nVittorie (6).\nIn coppia vinse un totale di ventidue titoli, fra le sue compagne di gioco Louise Brough Clapp e Sarah Palfrey Cooke con cui vinse solo la prima competizione del 1941. Per quanto riguarda il rank fu fra le prime dieci dal 1946 al 1950 e poi negli anni 1953, 1954, 1956 e 1957, dal 1947 sino al 1950 fu prima.\n\u00c8 scomparsa nel 2012 all'et\u00e0 di 94 anni."}
{"id": "3175059", "revid": "204012", "url": "https://it.wikipedia.org/wiki?curid=3175059", "title": "Margaret Osborne", "text": ""}
{"id": "3175060", "revid": "309289", "url": "https://it.wikipedia.org/wiki?curid=3175060", "title": "Halh", "text": ""}
{"id": "3175064", "revid": "1573940", "url": "https://it.wikipedia.org/wiki?curid=3175064", "title": "Riconoscimenti speciali di Miss Mondo", "text": "La seguente lista contiene tutte le vincitrici di riconoscimenti speciali assegnati alle concorrenti del concorso Miss Mondo.\nRiconoscimenti attuali.\nMiss Mondo Sports.\n^ Viene consegnato ad un gruppo continentale, pi\u00f9 che all'individuo."}
{"id": "3175065", "revid": "712828", "url": "https://it.wikipedia.org/wiki?curid=3175065", "title": "Tre Re Oscuri", "text": ""}
{"id": "3175067", "revid": "287204", "url": "https://it.wikipedia.org/wiki?curid=3175067", "title": "13412 Guerrieri", "text": "13412 Guerrieri \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,8768802\u00a0UA e da un'eccentricit\u00e0 di 0,0614445, inclinata di 2,15169\u00b0 rispetto all'eclittica."}
{"id": "3175071", "revid": "309289", "url": "https://it.wikipedia.org/wiki?curid=3175071", "title": "Darhad", "text": ""}
{"id": "3175076", "revid": "767487", "url": "https://it.wikipedia.org/wiki?curid=3175076", "title": "Sic 'Em, Sam", "text": "Sic 'Em, Sam \u00e8 un cortometraggio del 1918 diretto da Albert Parker, prodotto dalla Paramout per Liberty Loan Committee, il comitato che coordinava le campagne di vendita del Buoni del Tesoro, in sostegno alla guerra che si combatteva il Europa.\nProduzione.\nIl film fu prodotto dalla Paramount Pictures (con il nome Paramount Famous Lasky Corporation) e dal Liberty Loan Committee.\nDistribuzione.\nDistribuito dalla Paramount Pictures, il film usc\u00ec nelle sale cinematografiche USA il 14 settembre 1918."}
{"id": "3175077", "revid": "339392", "url": "https://it.wikipedia.org/wiki?curid=3175077", "title": "Ever 17", "text": ""}
{"id": "3175078", "revid": "339392", "url": "https://it.wikipedia.org/wiki?curid=3175078", "title": "Ever17", "text": ""}
{"id": "3175079", "revid": "486946", "url": "https://it.wikipedia.org/wiki?curid=3175079", "title": "Team Miche", "text": ""}
{"id": "3175081", "revid": "486946", "url": "https://it.wikipedia.org/wiki?curid=3175081", "title": "Miche (ciclismo)", "text": ""}
{"id": "3175082", "revid": "287204", "url": "https://it.wikipedia.org/wiki?curid=3175082", "title": "Lekh lekha", "text": "Lech-Lecha, Lekh-Lekha, o Lech-L'cha (ebraico: \u05dc\u05b6\u05da\u05b0-\u05dc\u05b0\u05da\u05b8 \u2014 tradotto in italiano: \"vai, v\u00e0ttene!\" o \"vanne\" \u2014 incipit di questa parashah) \u00e8 la terza porzione settimanale della Torah (parashah o anche parsha/parsci\u00e0) nel ciclo annuale ebraico di letture bibliche dal Pentateuco. Rappresenta il passo della Genesi. Gli ebrei lo leggono durante il terzo Shabbat dopo Simchat Torah, generalmente in ottobre o novembre.\n\"E il Signore disse ad Abramo: vai, vattene (\"lech lecha\") dalla tua terra, dalla tua patria, dalla casa di tuo padre...\". Abramo, figlio di Terach, che era un costruttore di idoli, aveva distrutto gli idoli nell'officina del padre stesso. Si comprende che un atto come quello \u00e8 di per s\u00e9 una rottura con le tradizioni; con l'abbandono della casa del padre e della citt\u00e0 di Ur il solco, gi\u00e0 profondo, diventa incolmabile. Abramo diventa l\"Ivri\" (nella accezione moderna l\"'Ebreo\"), colui che ha fatto il passaggio, e che non torner\u00e0 pi\u00f9 indietro.\nQuesta parashah, quindi, mostra l'origine della religione ebraica, e ne contiene tutti i principi fondamentali. Lo stesso Mos\u00e8, che ricever\u00e0 la Torah sul monte Sinai deve la rivelazione ad Abramo, primo patriarca.\nNel prosieguo, si narra della sterilit\u00e0 del matrimonio tra Abramo e Sara e della nascita del figlio di Abramo, Ismaele, generato dalla serva Agar; della gelosia di Sara per Agar e della cacciata di Agar stessa. Si narra inoltre di come Abramo divise la terra con suo nipote Lot, della battaglia di Siddim, e del patto della circoncisione , \"brit milah\".\nLetture.\nNella tradizionale lettura biblica dello Shabbat, la parashah viene suddivisa in sette parti, o , \"aliyot\". Nel Testo Masoretico del Tanakh (Bibbia ebraica), la Parshah Lech-Lecha ha tre divisioni a \"porzione aperta\" (ebraico: \u05e4\u05ea\u05d5\u05d7\u05d4, \"petuchah\") (approssimativamente equivalenti a paragrafi, spesso abbreviati con la lettera ebraica \u05e4 (\"peh\"), corrispondente alla lettera italiana \u201cP\u201d). La Parshah Lech-Lecha ha diverse altre suddivisioni, chiamate divisioni a \"porzione chiusa\" (ebraico: \u05e1\u05ea\u05d5\u05de\u05d4, \"setumah\") (abbreviate con la lettera ebraica \u05e1 (\"samekh\"), corrispondente alla lettera italiana \"S\") nell'ambito delle divisioni a porzione aperta (ebraico: \u05e4\u05ea\u05d5\u05d7\u05d4, \"petuchah\"). La prima porzione aperta (ebr. \u05e4\u05ea\u05d5\u05d7\u05d4, \"petuchah\") divide la prima lettura (ebr. \u05e2\u05dc\u05d9\u05d4, \"aliyah\"). La seconda porzione (ebr. \u05e4\u05ea\u05d5\u05d7\u05d4, \"petuchah\"), copre il resto della prima lettura e tutta la seconda e terza (ebr. \u05e2\u05dc\u05d9\u05d5\u05ea, \"aliyot\"). La terza porzione aperta (ebr. \u05e4\u05ea\u05d5\u05d7\u05d4, \"petuchah\") comprende le letture rimanenti (ebr. \u05e2\u05dc\u05d9\u05d5\u05ea, \"aliyot\"). Le divisioni a porzione chiusa (ebr. \u05e1\u05ea\u05d5\u05de\u05d4, \"setumah\") dividono ulteriormente la quinta e sesta lettura (ebr. \u05e2\u05dc\u05d9\u05d5\u05ea, \"aliyot\").\nComandamenti.\nSecondo Maimonide e lo \"Sefer ha-Chinuch\", in questa parashah c'\u00e8 un comandamento (mitzvah) positivo.\nMaqam settimanale.\nNella \"Maqam\" settimanale, gli ebrei sefarditi ogni settimana basano i loro canti del servizio religioso sul contenuto della rispettiva parashah settimanale. Per la parashah Lech Lecha, gli sefarditi usano la \"Maqam Saba\", una maqam che simbolizza un patto (\"berit\"). Tale maqam \u00e8 qui appropriata, poich\u00e9 nella parashah Abramo ed i suoi figli vengono circoncisi, un rituale che significa un patto tra uomo e Dio.\nHaftarah.\nLa haftarah della parshah \u00e8:\nRiferimenti.\nla parashah ha paralleli o viene discussa nelle seguenti fonti :"}
{"id": "3175083", "revid": "86599", "url": "https://it.wikipedia.org/wiki?curid=3175083", "title": "14728 Schuchardt", "text": "14728 Schuchardt \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a e da un'eccentricit\u00e0 di 0,1548005, inclinata di 4,56350\u00b0 rispetto all'eclittica.\nL'asteroide \u00e8 dedicato a Maria Schuchardt."}
{"id": "3175084", "revid": "486946", "url": "https://it.wikipedia.org/wiki?curid=3175084", "title": "Corpo Forestale e di Vigilanza Ambientale", "text": ""}
{"id": "3175086", "revid": "300067", "url": "https://it.wikipedia.org/wiki?curid=3175086", "title": "West Warwick (Rhode Island)", "text": ""}
{"id": "3175089", "revid": "111992344", "url": "https://it.wikipedia.org/wiki?curid=3175089", "title": "Silvia Olari (EP)", "text": "Silvia Olari \u00e8 l'EP, di debutto solista, della cantautrice italiana Silvia Olari, pubblicato il 10 aprile 2009 dalla casa discografica Warner Music Italy.\nNell'album vengono riproposte \"Wise Girl\" e \"Raccontami di te\" presentate durante l'ottava edizione di Amici di Maria de Filippi ed inseriti anche nella compilation legata al programma, \"Scialla\". Non \u00e8 contenuta la canzone \"Tutto il tempo che vorrai\" presente anch'essa nella compilation.\nL'ep contiene altri cinque inediti incluso il singolo di lancio \"Fino all'anima\", composto nelle musiche da Nek e \"Gianni Bella\" e scritto da \"Gianni Bella\" e \"Antonello de Sanctis\", in rotazione radiofonica dal 13 aprile 2009.\nLa produzione dell'album \u00e8 stata affidata al suo professore di \"Amici\" Luca Jurman, coinvolto sia come arrangiatore che come musicista al pianoforte."}
{"id": "3175091", "revid": "112454553", "url": "https://it.wikipedia.org/wiki?curid=3175091", "title": "Fino all'anima", "text": "Fino all'anima \u00e8 brano musicale scritto da Gianni Bella e Antonello de Sanctis e composto nelle musiche da Nek e \"Gianni Bella\" ed interpretato dalla cantante italiana Silvia Olari, estratto come primo singolo dall'EP, di debutto solista, \"Silvia Olari\".\nIl brano, presentato durante l'ottava edizione di \"Amici di Maria De Filippi\" e pubblicato dalla casa discografica Warner Music Italy, \u00e8 stato reso disponibile per il download digitale dal 3 marzo 2009 e inviato alle maggiori emittenti radiofoniche il 13 aprile 2009. Il brano \u00e8 stato nuovamente interpretato dalla Olari durante lo speciale di \"Amici\" a Lecce, dove viene presentato anche il suo EP di debutto assieme a quelli degli altri partecipanti.\nIl video.\nIl video musicale, per la regia di Stefano Bertelli, \u00e8 stato pubblicato in anteprima il 28 aprile 2009 durante la seconda ospitata della cantante a Total Request Live, in diretta da Milano con Elena Santarelli e Carlo Pastore. Nel video, girato a Milano, Silvia Olari si trova in un loft dove si alterna in varie angolature cantando e suonando il pianoforte. La canzone, inno ad un amore perduto, racconta la malinconia di una storia finita, la speranza di poterla recuperare e la volont\u00e0 forte di ritornare a possedersi, con il cuore e con l'anima."}
{"id": "3175092", "revid": "1776051", "url": "https://it.wikipedia.org/wiki?curid=3175092", "title": "Tales of Mystery and Imagination (Nocturnal Rites)", "text": "Tales of Mystery and Imagination \u00e8 il secondo album del gruppo svedese Nocturnal Rites, pubblicato dalla Century Media Records il 18 dicembre 1997 in Giappone ed il 18 febbraio 1998 in Europa."}
{"id": "3175094", "revid": "22475", "url": "https://it.wikipedia.org/wiki?curid=3175094", "title": "Enciclopedia dei Papi", "text": "L'Enciclopedia dei Papi \u00e8 un'opera tematica che contiene le biografie di tutti i papi del cristianesimo, edita dall'Istituto dell'Enciclopedia italiana Treccani, pubblicata nel 2000 in occasione della celebrazione del Grande giubileo. \nL'opera \u00e8 stata diretta da un comitato composto da Girolamo Arnaldi, Mario Caravale, Giacomo Martina, Antonio Menniti Ippolito (coordinatore) e Manlio Simonetti.\nContenuti.\nL'impostazione dell\"'Enciclopedia dei papi\" \u00e8 quella del dizionario biografico tematico, dedicato alle vite dei papi e degli antipapi, da San Pietro a Benedetto XVI, le cui biografie sono contenute in 302 lemmi (265 papi succedutisi sul soglio di San Pietro e dei 37 antipapi eletti da movimenti scismatici con procedure extra-canoniche). Le voci sono raccolte in ordine cronologico e suddivise in tre volumi, in formato cm 24x31, per un totale di circa 2200 pagine, con rilegatura bodoniana in piena pelle con impressioni, incisioni, e fregi in oro. L'opera presenta un corredo iconografico con circa 300 pagine di illustrazioni e fotografie, pubblica una cronotassi dei pontefici e un completo repertorio degli stemmi araldici. Limita tuttavia la consultabilit\u00e0 dell'opera la mancanza di un indice analitico. \nEdizione 2014: \"I Papi. Da Pietro a Francesco\".\nNel 2014 ne \u00e8 stata licenziata una nuova versione, intitolata \"I Papi. Da Pietro a Francesco\", aggiornata alla biografia di Papa Bergoglio, uscito dal conclave del 2013. L'edizione, quindi, annovera 303 lemmi (266 di papi e 37 di antipapi).\nOltre ai tre volumi, l'edizione 2014 contiene un quarto volume intitolato \"Il conclave e papa Francesco\", dedicato al racconto, con testi e immagini, degli avvenimenti che, nel 2013, hanno portato allo snodo storico dell'abdicazione di Papa Ratzinger e all'elezione al soglio pontificio di Papa Francesco.\nAutori.\nMolti sono gli autori (italiani e stranieri) che hanno dato il loro contributo scientifico, tra i quali, a titolo esemplificativo, si elencano i seguenti: Girolamo Arnaldi, Giampiero Brunelli, Ovidio Capitani, Simonetta Cerrini, Bernard Guillemain, Norbert Kamp, Georg Lutz, Raoul Manselli, Giacomo Martina, Antonio Menniti Ippolito, David Miller, Michel Parisse, Andrea Piazza, Ambrogio M. Piazzoni, Emanuela Prinzivalli, Matteo Sanfilippo, Manlio Simonetti, Francesco Scorza Barcellona, Claire Sotinel, Eugenio Susi, Giovanni Maria Vian, Francesco Ursini, Massimo Faggioli.\nAccessibilit\u00e0 on line.\nL'intero contenuto testuale (con esclusione quindi del corredo iconografico) \u00e8 disponibile on line sul sito dell'Istituto Treccani. Le voci dell'enciclopedia sono accessibili mediante l'uso di un motore di ricerca interno. Nella messa in linea dei contenuti, solo in rari casi sono stati implementati collegamenti ipertestuali ad altre voci."}
{"id": "3175095", "revid": "1452073", "url": "https://it.wikipedia.org/wiki?curid=3175095", "title": "Gran Premio di superbike di Misano Adriatico 2008", "text": "Il Gran Premio di superbike di Misano Adriatico 2008 \u00e8 l'ottava prova del mondiale superbike 2008, nello stesso fine settimana si corre il settimo gran premio stagionale del mondiale supersport 2008 ed il quinto gran premio stagionale della Superstock 1000 FIM Cup 2008.\nSuperbike.\nLe classifiche del Campionato mondiale Superbike sono le seguenti\nSuperpole.\nI primi sedici piloti partecipano alla superpole i restanti si qualificano con il miglior tempo ottenuto nelle due sessioni di qualifica.\nSupersport.\nLe classifiche del Campionato mondiale Supersport sono le seguenti:"}
{"id": "3175096", "revid": "438678", "url": "https://it.wikipedia.org/wiki?curid=3175096", "title": "Where Are We Running?", "text": ""}
{"id": "3175098", "revid": "287204", "url": "https://it.wikipedia.org/wiki?curid=3175098", "title": "14739 Edgarchavez", "text": "14739 Edgarchavez \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,9905938\u00a0UA e da un'eccentricit\u00e0 di 0,1169061, inclinata di 9,61502\u00b0 rispetto all'eclittica."}
{"id": "3175101", "revid": "1776051", "url": "https://it.wikipedia.org/wiki?curid=3175101", "title": "Afterlife (Nocturnal Rites)", "text": "Afterlife \u00e8 il quarto album del gruppo musicale svedese Nocturnal Rites, pubblicato nel 2000 dalla Century Media Records."}
{"id": "3175108", "revid": "101175", "url": "https://it.wikipedia.org/wiki?curid=3175108", "title": "Gran Premio di superbike di Misano 2008", "text": ""}
{"id": "3175112", "revid": "287204", "url": "https://it.wikipedia.org/wiki?curid=3175112", "title": "15148 Michaelmaryott", "text": "15148 Michaelmaryott \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2524965\u00a0UA e da un'eccentricit\u00e0 di 0,1137389, inclinata di 6,18461\u00b0 rispetto all'eclittica."}
{"id": "3175114", "revid": "767487", "url": "https://it.wikipedia.org/wiki?curid=3175114", "title": "Shadowland (Nocturnal Rites)", "text": "Shadowland \u00e8 il quinto album in studio del gruppo musicale power metal svedese Nocturnal Rites, del 2002.\nDall'album fu estratto il singolo \"Eyes Of The Dead\" accompagnato dal videoclip raffigurante i giovani svedesi in vari momenti del loro Tour promozionale del disco; il video \u00e8 contenuto come bonus nell'edizione limitata del successivo album \"New World Messiah\"."}
{"id": "3175117", "revid": "599013", "url": "https://it.wikipedia.org/wiki?curid=3175117", "title": "Charlie Jenkins", "text": ""}
{"id": "3175119", "revid": "767487", "url": "https://it.wikipedia.org/wiki?curid=3175119", "title": "New World Messiah", "text": "New World Messiah \u00e8 il sesto album musicale del gruppo musicale power metal svedese Nocturnal Rites, pubblicato nel 2004 dalla Century Media.\nTracce.\nTracce bonus edizione giapponese\nTracce bonus edizione limitata"}
{"id": "3175122", "revid": "86599", "url": "https://it.wikipedia.org/wiki?curid=3175122", "title": "43657 Bobmiller", "text": "43657 Bobmiller \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 3,1086220\u00a0UA e da un'eccentricit\u00e0 di 0,0964470, inclinata di 6,27801\u00b0 rispetto all'eclittica.\nL'asteroide \u00e8 dedicato all'astronomo statunitense Robert Donald Miller."}
{"id": "3175126", "revid": "767487", "url": "https://it.wikipedia.org/wiki?curid=3175126", "title": "Sette giorni di gioia", "text": "Sette giorni di gioia (\"He Comes Up Smiling\") \u00e8 un film muto del 1918 diretto da Allan Dwan. Sceneggiato da Frances Marion e interpretato da Douglas Fairbanks che lo produsse, il film fu distribuito dalla Artcraft Pictures Corporation, uscendo in sala nel settembre 1918.\nLa sceneggiatura di Frances Marion si basa sul lavoro teatrale \"He Comes Up Smiling\" di Byron Ongley e Emil Nyitray che era andato in scena al Liberty Theatre di Broadway il 16 settembre 1914 interpretato da Douglas Fairbanks. La commedia, a sua volta, si basa sul romanzo omonimo di Charles Sherman, pubblicato a Indianapolis nel 1912.\nTrama.\nJerry Martin lavora come impiegato per una banca, ma la sua sola e unica incombenza \u00e8 quella di prendersi cura del canarino del vice presidente. Quando l'uccellino scappa dalla gabbia, Jerry si mette a rincorrerlo e, cercando di catturarlo, capita in mezzo a un gruppo di barboni che gli suggeriscono che forse sia lui che l'uccello hanno bisogno di libert\u00e0. Jerry accoglie il suggerimento e vive spensieratamente in piena libert\u00e0 insieme a Baron Bean, uno dei vagabondi. Un giorno, per\u00f2, qualcuno gli ruba i vestiti. Costretto a indossare gli abiti di Batchelor, un agente di cambio, finisce - con il consenso di Batchelor - in casa di Bartlett, un ricco finanziere. Qui, scopre che Batchelor trama per rovinare il suo ospite: Jerry corre in soccorso del vecchio signore, anche perch\u00e9 \u00e8 innamorato di sua figlia Billy. Bartlett gli offre di diventare suo socio, mentre il suo vecchio datore di lavoro, il padrone del canarino, gli lascia una cospicua eredit\u00e0 per le cure che ha sempre prodigato al suo amato animaletto.\nProduzione.\nIl film fu prodotto dalla Douglas Fairbanks Pictures. Alcune scene in esterni vennero girate a Bear Valley.\nDistribuzione.\nIl copyright del film, richiesto dalla Famous Players-Lasky Corp., fu registrato il 17 settembre 1918 con il numero LP12865. La pubblicit\u00e0 riportava la notizia che nella pellicola apparivano la magnifica residenza di Fairbanks e la casa tra le montagne della Sierra Madre del regista Allan Dwan.\nIl film fu presentato a New York l'8 settembre 1918 prima di uscire in distribuzione nelle sale USA. Alcune fonti, riportano la data del 9 settembre per la prima uscita pubblica, altre fonti quella del 29 settembre. In Francia, dove usc\u00ec il 26 marzo 1920, prese il titolo di \"Douglas a le sourire\".\nIn Italia il film venne distribuito dalla \"Monat\" nel 1923. Il titolo italiano volle rappresentare il film come contrapposizione di \"Sette anni di guai\" di Max Linder.\nConservazione.\nCopia incompleta della pellicola (ne rimangono solo due rulli sui cinque originali) si trova negli Stati Uniti, negli archivi dell'AMPA."}
{"id": "3175127", "revid": "1776051", "url": "https://it.wikipedia.org/wiki?curid=3175127", "title": "Grand Illusion", "text": "Grand Illusion \u00e8 il settimo album del gruppo musicale svedese Nocturnal Rites, pubblicato nel 2005 dalla Century Media Records."}
{"id": "3175135", "revid": "486946", "url": "https://it.wikipedia.org/wiki?curid=3175135", "title": "Power Doppler", "text": ""}
{"id": "3175137", "revid": "419370", "url": "https://it.wikipedia.org/wiki?curid=3175137", "title": "Non scholae, sed vitae discimus", "text": "Non scholae, sed vitae discimus \u00e8 un motto in latino, che significa: \"Non impariamo per la scuola, ma per la vita\", nel senso che s'impara non per la scuola o per un insegnante, ma per le occasioni e le difficolt\u00e0 che s'incontreranno nella vita.\nIn realt\u00e0 il detto originale era \"Non vitae, sed scholae discimus\" (Epistole a Lucilio, libri diciassettesimo-diciottesimo, 106, 12), in Seneca, e aveva il significato opposto, giacch\u00e9 Seneca non credeva all'utilit\u00e0 dell'insegnamento scolastico: \"Anche negli studi soffriamo d'intemperanza, come in ogni altra attivit\u00e0: non impariamo per la vita, ma per la scuola\".\nQuesta frase \u00e8 anche il motto di molte scuole nel mondo, spesso abbreviato in \"Non scholae, sed vitae\". "}
{"id": "3175138", "revid": "1776051", "url": "https://it.wikipedia.org/wiki?curid=3175138", "title": "The 8th Sin", "text": "The 8th Sin \u00e8 un album del gruppo musicale power metal svedese Nocturnal Rites, pubblicato dall'etichetta discografica Century Media il 16 maggio 2007."}
{"id": "3175141", "revid": "284203", "url": "https://it.wikipedia.org/wiki?curid=3175141", "title": "Sull'Elba", "text": ""}
{"id": "3175144", "revid": "767487", "url": "https://it.wikipedia.org/wiki?curid=3175144", "title": "Cheshvan", "text": "Lo cheshvan (in ebraico \u05d7\u05e9\u05d5\u05df) \u00e8 il secondo mese del calendario ebraico, corrispondente a ottobre-novembre per il calendario gregoriano.\n\u00c8 composto da 29 o 30 giorni, a seconda dell'anno in cui si presenta.\nIn Cheshvan [sino ad oggi] non sono presenti ricorrenze ebraiche\n (1 Re )."}
{"id": "3175146", "revid": "287204", "url": "https://it.wikipedia.org/wiki?curid=3175146", "title": "8143 Nezval", "text": "8143 Nezval \u00e8 un asteroide della fascia principale. Scoperto nel 1982, presenta un'orbita caratterizzata da un semiasse maggiore pari a 2,4329320\u00a0UA e da un'eccentricit\u00e0 di 0,1991287, inclinata di 2,98832\u00b0 rispetto all'eclittica.\nL'asteroide \u00e8 dedicato al poeta surrealista ceco V\u00edt\u011bzslav Nezval."}
{"id": "3175149", "revid": "1305772", "url": "https://it.wikipedia.org/wiki?curid=3175149", "title": "Donkey Kong Country Returns", "text": "Donkey Kong Country Returns, conosciuto in Giappone come , \u00e8 un videogioco a piattaforme sviluppato da Retro Studios e pubblicato dalla Nintendo nel 2010. Parte della serie \"Donkey Kong Country\" (seguendo quindi \"\" del 1996) \u00e8 il primo capitolo per la console Wii e in cui non \u00e8 stata coinvolta la Rare nello realizzazione. Si presenta come un classico platform tridimensionale a scorrimento. I protagonisti sono Donkey Kong e Diddy Kong, che hanno il compito di salvare la loro isola dalla trib\u00f9 Tiki Tak, composta da strane creature a forma di strumenti musicali, intenta a rubare le loro banane grazie all'aiuto di altri animali.\nIl titolo venne presentato per la prima volta in occasione dell'E3 2010 e pubblicato il 21 novembre 2010 nel Nord America, il 3 dicembre in Europa e il 9 in Giappone, vendendo pi\u00f9 di sei milioni di copie e ottenendo un giudizio positivo da parte della critica. Il 14 febbraio 2013 venne annunciata una nuova edizione dal titolo \"Donkey Kong Country Returns 3D\" per il Nintendo 3DS: venne pubblicata in Europa e in America del nord il 24 maggio dello stesso anno.\nTrama.\nLa trama ruota intorno ai nuovi antagonisti della saga \"Donkey Kong Country\", i membri della trib\u00f9 Tiki Tak, che sostituiscono i Kremling.\nDonkey Kong e Diddy Kong trascorrono una tranquilla giornata sulla loro isola, quando all'improvviso sorge dall'immenso vulcano una creatura orrenda e l'isola viene invasa dalla trib\u00f9 Tiki Tak, costituita da piccoli strumenti musicali dotati di vita propria che ipnotizzano gli animali e fanno rubare loro le banane. Diddy si accorge subito del furto e avverte Donkey con il quale inizia ad inseguire la carovana di animali ladri di banane in fuga nella giungla. Donkey continua l'inseguimento all'interno di diverse aree dell'isola, mentre Rambi, il suo amico rinoceronte, si prepara ad aiutare dove possibile; Diddy si nasconde all'interno di barili per farsi trovare da Donkey lungo la strada, fino a raggiungere il vulcano dove si trova Tiki Tong, il capo trib\u00f9. I due dovranno attraversare ben otto ambientazioni diverse: la Giungla, la Spiaggia, le Rovine, la Caverna, la Foresta, la Scogliera, la Fabbrica e il Vulcano. In ognuna di esse, devono sconfiggere un leader della trib\u00f9 Tiki Tak: Kalimba, la banda di Maraca, Gong-Oh, Banjo Bottom, Wacky Pipes, Xylobone, Cordian e Tiki Tong, il re. Dopo la sconfitta di costui, i Kong vengono lanciati nello spazio in cui colpiscono la Luna, schiacciando la base di Tiki Tong e facendo volare banane ovunque.\nModalit\u00e0 di gioco.\nCome accennato, \"Donkey Kong Country Returns\" \u00e8 un platform a scorrimento per lo pi\u00f9 bidimensionale (anche se a volte la prospettiva acquisisce una profondit\u00e0 vera e propria), in cui tutto ci\u00f2 che si trova nello scenario \u00e8 tridimensionale. Un livello normale prevede il raggiungimento di un traguardo contraddistinto dalla presenza di un barile (denominato \"Barile sorpresa\") che funge da slot machine e che, una volta colpito, rilascia un oggetto a sorpresa; Donkey Kong possiede due cuori, visibili in alto a sinistra nella schermata, che rappresentano la sua energia vitale (mentre con la presenza di Diddy Kong, i cuori diventano quattro). Ogni qualvolta si subisce un danno, se ne perde uno e, una volta finiti, il giocatore perde una vita (che pu\u00f2 essere esaurirsi istantaneamente se egli cade nel vuoto). Lungo il tragitto si trovano i checkpoint che consentono di ripartire da un determinato punto in caso si game over. In ogni mondo \u00e8 presente il Bazar Cranky, dove Cranky Kong fornisce potenziamenti e vite da includere in un inventario, acquistabili con le monete-banana, per esempio vite aggiuntive, ulteriore energia vitale (tramite un cuore extra) o un pappagallo di nome Pagal che aiuta a trovare le tessere del puzzle.\nOltre alla modalit\u00e0 normale, al termine di un livello viene sbloccata quella \"a tempo\", con cui il giocatore ha la possibilit\u00e0 di ripetere lo schema completandolo nel minor tempo possibile e vincendo in tal modo una medaglia d'oro, d'argento o di bronzo. La modalit\u00e0 \"Super guida\" \u00e8 invece accessibile in caso si perdano otto vite di seguito in uno stesso livello: il Maestro Maiale suggerisce questa funzionalit\u00e0 e, se attivata, una scimmia simile a Donkey Kong di nome Super Kong completer\u00e0 lo schema (tuttavia eventuali banane od oggetti raccolti lungo il livello non verranno conteggiati). Questa funzione era stata gi\u00e0 introdotta in \"New Super Mario Bros. Wii\" (del 2009) e \"Super Mario Galaxy 2\" (del 2010).\nLa versione 3DS include una seconda modalit\u00e0 nuova, che introduce una serie di nuovi elementi per rendere il gioco pi\u00f9 facile, compreso un cuore in pi\u00f9 per un totale di tre (sei con Diddy). La versione 3DS contiene anche un mondo pi\u00f9 con nuovi livelli non presenti nella versione originale Wii. Tuttavia, a causa delle limitazioni dell'hardware, sono presenti dei cali di framerate e difetti tecnici che non c'erano nella versione per Wii.\nIn questo titolo sono state riprese alcune caratteristiche di \"Donkey Kong Country\" del 1994, come per esempio la ricerca delle lettere che compongono la parola KONG o le corse sui carrelli, mentre sono stati inseriti nuovi elementi, come i livelli a silhouette nei quali sono visibili solo i contorni delle piattaforme e dei personaggi, tessere del puzzle sparsi per i livelli e le monete-banana. \u00c8 stata reintrodotta inoltre la figura del rinoceronte Rambi: esso esce da una scatola con la sua faccia in alcuni livelli ed \u00e8 cavalcabile. Una volta in sella, \u00e8 possibile correre molto veloci, distruggere qualsiasi cosa (tranne gli oggetti infuocati) e sfondare muri. Sono stati invece eliminati i livelli subacquei, dato che i protagonisti non possono pi\u00f9 nuotare.\nModalit\u00e0 multigiocatore.\n\"Donkey Kong Country Returns\" presenta una modalit\u00e0 multiplayer in cooperazione di cui possono usufruire due giocatori al massimo. Quello principale \u00e8 sempre Donkey Kong, mentre il secondo Diddy Kong: possono muoversi sia separatamente (nella stessa schermata), sia in tandem, con Diddy in spalla a Donkey; in caso un personaggio perda una vita, pu\u00f2 essere recuperato dall'altro giocatore. Nella versione per Nintendo 3DS, \u00e8 possibile usufruire tale modalit\u00e0 locale attraverso un collegamento wireless tra due schedine di gioco. Anche in questo caso, l'host \u00e8 Donkey, mentre il client \u00e8 Diddy.\nSviluppo.\nLo sviluppo di \"Donkey Kong Country Returns\" \u00e8 iniziato nell'aprile 2008, quando tre membri dello staff della Retro Studios, ovvero il lead designer Mark Pacini, il lead engineer Jack Mathews e il direttore artistico Todd Keller, avevano lasciato l'azienda per fondare la nuova software house Armature Studio. A quel tempo, Shigeru Miyamoto, ideatore di diversi videogiochi della Nintendo, tra cui il primo DK, voleva creare un nuovo titolo di Donkey Kong e, su sua richiesta, il produttore Kensuke Tanabe si rivolse a Michael Kelbaugh, l'amministratore delegato di Retro Studios, che aveva gi\u00e0 lavorato alla serie \"Donkey Kong Country\", mentre si trovava presso la sede statunitense della Nintendo. Satoru Iwata ha definito questo momento come un \"caso\", motivo per cui Kelbaugh ha scelto \"F8\" come nome in codice per il gioco, poich\u00e9 la sua pronuncia in inglese \u00e8 molto simile alla parola \"fate\" (IPA: ), \"caso\" appunto.\nSimile a \"New Super Mario Bros.\", il gioco \u00e8 stato sviluppato con l'intento di richiamare con il suo stile sentimenti nostalgici nei giocatori, e cercando di offrire loro nuove esperienze di gioco. Retro ha cercato di realizzare un gioco accessibile, ma che \u00abavesse quel grado di difficolt\u00e0 tale da stimolare i giocatori a riprovarci\u00bb. Il gioco \u00e8 costituito da una grafica 3D poligonale con livelli contenenti tre volte la quantit\u00e0 di texture e poligoni rispetto a quelli presenti in \"\" della Retro. Anche se Miyamoto era inizialmente contrario all'idea di sviluppare la modalit\u00e0 per due giocatori poich\u00e9 riteneva \u00abdifficile creare un gioco divertente sia per la modalit\u00e0 a un giocatore che per quella a due\u00bb, tale funzionalit\u00e0 \u00e8 stata successivamente implementata, diversamente dai precedenti titoli in cui due personaggi potevano essere controllati solo uno per volta. Tanabe sostenne inoltre che voleva creare qualcosa che differisse da \"Donkey Kong Jungle Beat\" incluso nella raccolta \"New Play Control!\" del 2009. Nel corso di sei mesi, due terzi del gioco dovettero essere rivisti in termini di motore grafico, animazione e funzionalit\u00e0. Due livelli, \"Risacca Risucchio\" (sulla spiaggia) e \"Fuga Dragruco\" (nella foresta), si sono rivelati i livelli pi\u00f9 difficili da progettare e programmare, ognuno dei quali ha richiesto diversi mesi di sviluppo. Inoltre la Retro ha cercato di utilizzare la stessa visuale della Morfosfera di \"Metroid Prime\", ma non lo ha considerato in grado di gestire i complessi movimenti dei personaggi, in particolare dopo l'implementazione della modalit\u00e0 multigiocatore.\nLo sviluppo \u00e8 stato sollecitato all'inizio del 2010, e tutti gli elementi del progetto \u00abhanno assunto la coerenza di un gioco\u00bb in concomitanza dell'Electronic Entertainment Expo 2010. \"Donkey Kong Country Returns\" \u00e8 stato ufficialmente annunciato alla conferenza stampa della Nintendo tenutasi il 15 giugno, dove sono stati presentati quattro livelli. Anche l'uscita del videogioco era prevista alla fine di quell'anno, mancavano ancora 70 livelli da creare o perfezionare. Verso la fine dello sviluppo, Tanabe ha accusato mal di schiena e ha preso una settimana di malattia, venendo sostituito da Risa Tabata che ha assunto le sue funzioni anche al suo ritorno per il resto della produzione.\nLa colonna sonora, ispirata a quella di David Wise ed Eveline Fischer per la versione su SNES, \u00e8 stata scritta da Kenji Yamamoto, che aveva gi\u00e0 lavorato alla trilogia di \"Metroid Prime\". Yamamoto ha composto \u00abuna musica adatta all'atmosfera dei diversi livelli\u00bb, modificandola nel caso in cui i livelli venivano rivisti e corretti. Takashi Nagasako ha doppiato sia Donkey Kong, sia Cranky Kong, mentre la voce di Diddy Kong \u00e8 di Katsumi Suzuki.\nPubblicazione.\nIl 14 febbraio 2013, Nintendo annunci\u00f2 al Nintendo Direct che un port per Nintendo 3DS, \"Donkey Kong Country Returns 3D\", era in fase di sviluppo. Esso fu pubblicato il 24 maggio di quell'anno e fu sviluppato \"ex novo\" per offrire una grafica 3D autostereoscopica. La realizzazione fu affidata alla Monster Games e non pi\u00f9 alla Retro Studios.\nInclude due modalit\u00e0: quella originale, che riproduce la stessa versione del Wii, e \"Nuova modalit\u00e0\", che introduce alcuni nuovi oggetti per rendere il gioco pi\u00f9 semplice, inclusi dei cuori extra. \u00c8 presente infine una nuova ambientazione, con otto livelli inediti. A gennaio 2015 su Nintendo Direct venne anticipata l'uscita di molti giochi del Wii per Wii U, scaricabili via Nintendo eShop, tra i quali era presente \"Donkey Kong Country Returns\", reso disponibile al download il 21 in Giappone, il 22 in Europa, e il 23 in Australia e Nuova Zelanda. Il 5 luglio 2019 il videogioco fu anche pubblicato su SHIELD Android TV per il mercato cinese in HD.\nAccoglienza.\n\"Donkey Kong Country Returns\" ha ricevuto recensioni generalmente positive. Il sito IGN ha premiato il titolo come \"Best Retro Design\" e \"Most Challenging\", posizionandolo al quinto posto nella classifica dei migliori videogiochi della Wii.\nLa maggior parte delle recensioni ha lodato la sua grafica tridimensionale, la colonna sonora e la longevit\u00e0. Il sito Everyeye.it, dandogli un voto di 9,2 su 10, individua un distacco dai precedenti titoli sia in termini di caratteristica che di trama, seppur irrilevante, data l'assenza di King K. Rool e dei Kreming; Multiplayer.it ritiene che il titolo non rappresenti una rivoluzione di \"Donkey Kong Country\" e correlati, sviluppati dalla Rare, ma una sua prosecuzione, elogiandone dunque il sistema di controllo, tenendo conto della sua insostituibilit\u00e0 (non \u00e8 possibile utilizzare il Classic controller); \"X-Play\" ha apprezzato la somiglianza con i precedenti giochi della serie \"Donkey Kong Country\", la grafica e la possibilit\u00e0 di rigiocarci, criticandone per\u00f2 il sistema di controllo e i rapidi tempi di reazione che servono nel gioco; il sito Videogame.it critica la presenza di troppi segreti da scoprire all'interno di ciascun livello e il sistema multiplayer, definendolo \u00abun po' strattonato, sincopato, disarmonico\u00bb, come una \u00abversione un po' meno riuscita del multiplayer di \"New Super Mario Bros. Wii\"\u00bb a causa del mantenere costante la cooperazione tra Donkey e Diddy. La modalit\u00e0 multigiocatore \u00e8 stata giudicata anche \u00abtrascurabile\u00bb, poich\u00e9 il gioco sembra essere destinato pi\u00f9 ad un singolo giocatore.\nAnche il port per Nintendo 3DS ha ricevuto critiche positive, in cui sono state apprezzate l'ottima trasposizione, l'aggiunta di nuovi elementi e la nuova modalit\u00e0, anche se tali caratteristiche non modificano la sostanza del gioco; rispetto alla versione per Wii, il port presenta piccoli ed irrilevanti difetti tecnici, come cali di framerate.\nIncassi e classifiche.\n\"Donkey Kong Country Returns\" per Wii debutt\u00f2 al terzo posto delle classifiche di videogiochi giapponesi, vendendo copie, mentre in Nord America al sesto, con . Nell'aprile del 2011 fu raggiunta la soglia dei cinque milioni di unit\u00e0 acquistate. Nella prima settimana di giugno 2013, \"Donkey Kong Country Returns 3D\" tocc\u00f2 la vetta nella classifica italiana e nella seconda in quella giapponese. Ad agosto dello stesso anno vennero vendute complessivamente oltre copie, la maggior parte delle quali per Wii."}
{"id": "3175159", "revid": "827882", "url": "https://it.wikipedia.org/wiki?curid=3175159", "title": "Diga di Yacyret\u00e1", "text": "La diga idroelettrica di Yacyret\u00e1-Apip\u00e9, chiamata anche soltanto Diga di Yacyret\u00e1, \u00e8 una centrale idroelettrica costruita in prossimit\u00e0 delle cascate di Yacyret\u00e1-Apip\u00e9, sul fiume Paran\u00e1, tra le province argentine di Corrientes e Misiones ed i dipartimenti paraguaiani di Itap\u00faa e Misiones.\nLa diga ha una lunghezza di 808 m e l'impianto dispone di 20 turbine che complessivamente generano una potenza di 3.200 MW, per una capacit\u00e0 produttiva annua di 19.080 GWh. Tuttavia, essendo il bacino d'acqua sette metri al di sotto del livello pianificato, l'impianto produce annualmente 11.750 GWh.\nUbicazione.\nLa diga di Yacyret\u00e1 \u00e8 situata sul fiume Paran\u00e1, tra la citt\u00e0 paraguaiana di Ayolas e quella argentina di Ituzaing\u00f3, a 83 km da Posadas. L'impianto prende il nome dall\"'Isola di Yaciret\u00e1\", ora sommersa all'80% dal bacino artificiale, il cui nome in guaran\u00ed significa \u201cterra della luna\u201d. un'altra isola originariamente presente nel fiume, quella di \"Apip\u00e9\", \u00e8 oggi una riserva naturale sotto amministrazione argentina.\nStoria.\nLa costruzione della diga fu stabilita il 13 dicembre 1973 da un accordo comune tra Paraguay e Argentina; tuttavia le spinte contrarie delle lobby argentine dell'energia nucleare e la situazione politicamente instabile della stessa Argentina ne fecero slittare i primi lavori al 1983.\nRisolte le ultime controversie tra i due paesi, riguardanti la porzione di territorio che avrebbe dovuto essere allagata per creare un bacino idrico di 1.600 km\u00b2, i lavori presero ulteriore impulso alla fine degli anni ottanta. L'impianto cominci\u00f2 a funzionare nel 1994.\nAccuse di corruzione.\nIl costo totale dell'impianto \u00e8 stato calcolato in oltre 10 miliardi di dollari, cinque volte pi\u00f9 di quanto preventivato. \nFunzionari della societ\u00e0 EBY (Entidad Binacional Yacyret\u00e1), proprietaria dell'impianto, sono stati inoltre accusati di malversazione e speculazione; tra le accuse pi\u00f9 frequenti mosse agli uomini della EBY figura anche quella di aver comprato le terre di cui i vari progetti richiedevano l'inondazione allo scopo di ottenerne un forte indennizzo in fase di esproprio. L'ex presidente argentino Carlos Menem defin\u00ec la diga di Yaciret\u00e1 un \u201cmonumento alla corruzione\u201d, definizione che ebbe in seguito un discreto successo giornalistico.\nChiusa di Navigazione.\nPer poter permettere la navigazione delle imbarcazioni nel Paran\u00e1 \u00e8 stata creata sul margine sinistro del complesso, accanto alla sponda argentina, una chiusa; questa struttura in calcestruzzo permette ad un gruppo delimitato di imbarcazioni di superare il dislivello di 23 m creato dallo sbarramento in un tempo di 45 minuti. La struttura \u00e8 formata da un bacino di 270 m di lunghezza e di 27 m di larghezza con gallerie di alimentazione e scarico, chiuso da paratoie mobili, in grado di collocarsi al livello del fiume o a quello del bacino artificiale. La navigazione \u00e8 sempre permessa nella chiusa, previa richiesta dei naviganti.\nPassaggio di specie ittiche migratorie.\nPer favorire il passaggio delle specie ittiche sono stati costruiti due ascensori nel braccio principale del fiume, approvvigionati da due canali di raccolta con cancelli d'entrata di fronte alla diga; i due ascensori, posti al termine di ciascun canale, impiegano 7 minuti per risalire al bacino idrico posto a monte dello sbarramento. Alcuni studi reputano per\u00f2 che la quantit\u00e0 di esemplari osservate sugli ascensori non garantiscano stime ottimistiche sulla sopravvivenza di alcune specie migratorie (tra queste il \"Prochilodus lineatus\" e il \"Salminus maxillosus\"). \nPopolazione e impatto ecologico.\nIl progetto della diga ha ricevuto numerose critiche fin dalla sua presentazione: l'allagamento di 1.600 km\u00b2, secondo gli ecologisti, ha comportato la distruzione dell'habitat naturale di numerose specie endemiche. La distruzione dell'ambiente naturale originario e l'alterazione chimica delle acque (soprattutto della quantit\u00e0 di ossigeno presente in esse) hanno ridotto il numero delle specie presenti nell'area.\nEsiste da anni una controversia riguardante le paludi di Iber\u00e1, nella provincia di Corrientes: i gruppi ecologisti accusano il grande bacino idrico formatosi con la diga di essere responsabile delle inondazioni periodiche delle paludi. La \"Entidad Binacional Yacyreta\" ha sempre negato l'esistenza di una correlazione tra la presenza dell'invaso e le inondazioni di Iber\u00e1.\nIl progetto di innalzare il livello del bacino da 76 m a 83 m, per poter sfruttare a pieno regime l'intero impianto, \u00e8 osteggiato dalle associazioni ecologiste e dagli abitanti della zona, che sostengono non siano stati fatti adeguati studi sull'impatto sociale ed economico di tale azione; l'innalzamento del livello causerebbe l'inondazione di 29.000 ha di terreno in Argentina e 93.000 ha in Paraguay. La \"Asamblea Binacional de Afectados de Yaciret\u00e1\", un'associazione che raccoglie le popolazioni danneggiate dalla costruzione della diga, stima che la creazione del bacino artificiale abbia gi\u00e0 causato lo sgombero di 40.000 persone, ma che la maggior parte di esse non \u00e8 stata indennizzata perch\u00e9 non considerata danneggiata dall'inondazione dei terreni.\nTurismo.\nLa diga di Yacyret\u00e1 si \u00e8 trasformata in una delle maggiori attrazioni turistiche della zona, con centri di raccolta visitatori nella citt\u00e0 argentina di Ituzaing\u00f3 e in quella paraguaiana di Ayolas. La \" Entidad Binacional Yacyret\u00e1\" cura direttamente le relazioni esterne, formando un personale di guide capaci di portare i visitatori ad una serie di percorsi didattici lungo le strutture del complesso."}
{"id": "3175164", "revid": "300067", "url": "https://it.wikipedia.org/wiki?curid=3175164", "title": "Charles Jenkins", "text": "Alto 191 cm, gioca come guardia.\nCarriera.\nHa disputato quattro stagioni con la maglia della Hofstra University, nella Colonial Athletic Association (CAA) della NCAA Division I. In 128 partite ha realizzato 2.513 punti; detiene il record assoluto di punti nella storia della Hofstra University, ed \u00e8 al secondo posto assoluto (dietro David Robinson) per punti realizzati in CAA. La Hofstra University ha ritirato ufficialmente la sua maglia numero 22; \u00e8 il quarto giocatore di sempre ad aver ricevuto questo onore dall'universit\u00e0 newyorkese.\nNel giugno 2011 viene selezionato al secondo giro (44\u00aa scelta assoluta) del Draft NBA 2011 dai Golden State Warriors. Il 24 novembre, a causa del lockout NBA 2011-2012, si trasferisce alla Banca Tercas Teramo, ma il 9 dicembre, al termine del lockout, torna negli Stati Uniti. Nell'ultima parte della stagione si mette in mostra per le sue doti di playmaker, grazie anche all'infortunio del compagno di squadra Stephen Curry. Dopo alcune difficolt\u00e0 iniziali, nel mese di marzo entra stabilmente in quintetto nella squadra californiana, che lo riconferma nel suo roster anche per la stagione successiva.\nL'8 luglio 2015 firma per l'Olimpia Milano e vince la Coppa Italia e lo Scudetto."}
{"id": "3175169", "revid": "287204", "url": "https://it.wikipedia.org/wiki?curid=3175169", "title": "Deino (Pok\u00e9mon)", "text": ""}
{"id": "3175171", "revid": "399", "url": "https://it.wikipedia.org/wiki?curid=3175171", "title": "Pressostruttura", "text": "Una pressostruttura \u00e8 un edificio realizzato con materiali mantenuti in posizione tramite pressione, in genere la pressione forzata dell'aria. Viene generalmente realizzata mediante il gonfiaggio di una membrana sagomata di poliestere ad alta resistenza, mantenuta in pressione da compressori. Le porte, a doppio battente, eliminano le possibilit\u00e0 di fuoriuscita di aria e mantengono costante la temperatura interna. Sistemi di ancoraggio permettono il fissaggio della pressostruttura al terreno e la copertura di spazi molto vasti. Le pressostrutture sono molto utilizzate come coperture di impianti sportivi come piscine o campi da tennis."}
{"id": "3175175", "revid": "486946", "url": "https://it.wikipedia.org/wiki?curid=3175175", "title": "PowerDoppler", "text": ""}
{"id": "3175180", "revid": "287204", "url": "https://it.wikipedia.org/wiki?curid=3175180", "title": "Zweilous", "text": ""}
{"id": "3175188", "revid": "443105", "url": "https://it.wikipedia.org/wiki?curid=3175188", "title": "Diga di Yaciret\u00e1", "text": ""}
{"id": "3175192", "revid": "767487", "url": "https://it.wikipedia.org/wiki?curid=3175192", "title": "Go and Get It", "text": "Go and Get It \u00e8 un film del 1920 diretto da Marshall Neilan e da Henry Roberts Symonds.\nLa storia, scritta per lo schermo da Marion Fairfax, \u00e8 una commedia dai toni drammatici e fantasy incentrata su un'indagine giornalistica. Marshall Neilan si assicur\u00f2 i servizi di un gruppo di noti giornalisti che apparirono nel film, tra i quali Samuel G. Blythe, Myles Lasker, Ring Lardner, Irvin S. Cobb, Arthur Brisbane e Robert Edgren.\nIl film ebbe un remake nel 1941 dalla Paramount con il titolo \"The Monster and the Girl\".\nTrama.\nL'editore Gordon cospira con un editore rivale per sabotare il proprio giornale in modo da ottenerne il pieno controllo. Helen Allen, la proprietaria, che ha ereditato il giornale da suo padre, ha qualche sospetto e, volendo indagare, si fa assumere sotto falso nome. Viene aiutata dal reporter Kirk Connelly, stanco di essere scavalcato sempre da altri giornali che si impadroniscono dei suoi articoli. Sulle tracce di un feroce assassino che ha ucciso, tra gli altri, anche il dottor Ord, un celebre chirurgo, Kirk - indagando sulla vicenda - viene coinvolto in una serie di pericolose avventure. Ma, alla fine, ottiene un clamoroso scoop scoprendo che il serial killer \u00e8 un gorilla al quale il dottor Ord aveva trapiantato il cervello di un omicida. I suoi articoli gli procurano una meritata fama e mettono in luce anche il sistema che legava Gordon ai giornali rivali. La tresca viene scoperta, Gordon esautorato mentre Helen e Kirk convolano a giuste nozze.\nProduzione.\nIl film fu prodotto dalla Marshall Neilan Productions.\nDistribuzione.\nDistribuito dalla First National Exhibitors' Circuit, usc\u00ec nelle sale cinematografiche statunitensi il 18 luglio 1920. Venne distribuito sul mercato internazionale, uscendo in Finlandia il 18 marzo 1923. In Danimarca, ha il titolo \"Avisdrengen Dinty\"."}
{"id": "3175193", "revid": "394", "url": "https://it.wikipedia.org/wiki?curid=3175193", "title": "Top Canadian Albums", "text": ""}
{"id": "3175195", "revid": "132266", "url": "https://it.wikipedia.org/wiki?curid=3175195", "title": "Corpo Forestale della Regione Siciliana", "text": ""}
{"id": "3175197", "revid": "287204", "url": "https://it.wikipedia.org/wiki?curid=3175197", "title": "Hydreigon", "text": ""}
{"id": "3175198", "revid": "443105", "url": "https://it.wikipedia.org/wiki?curid=3175198", "title": "Yacyret\u00e1", "text": ""}
{"id": "3175217", "revid": "1573940", "url": "https://it.wikipedia.org/wiki?curid=3175217", "title": "Plesiolena", "text": "Plesiolena \u00e8 un genere di ragni appartenente alla Famiglia Actinopodidae.\nEtimologia.\nIl nome \u00e8 la contrazione dell'espressione \"(plesio)morphic Missu(lena)\" e indica che questo genere \u00e8 stato staccato dal genere Missulena per una forte indicazione di plesiomorfia.\nDistribuzione.\nIl genere \u00e8 diffuso esclusivamente in Cile\nTassonomia.\nQuesto genere \u00e8 stato staccato da Missulena a seguito della constatazione di caratteri plesiomorfici da uno studio degli aracnologi Goloboff e Platnick del 1987.\nAttualmente, a dicembre 2012, si compone di due specie:"}
{"id": "3175219", "revid": "287204", "url": "https://it.wikipedia.org/wiki?curid=3175219", "title": "Heatmor", "text": ""}
{"id": "3175222", "revid": "123525891", "url": "https://it.wikipedia.org/wiki?curid=3175222", "title": "Royal Botanic Gardens (Sydney)", "text": "I Royal Botanic Gardens (in italiano: \"i giardini reali botanici di Sydney\") sono il pi\u00f9 centrale dei tre giardini botanici pi\u00f9 importanti aperti al pubblico di Sydney (gli altri due sono il Mount Annan Botanic Garden e il Mount Tomah Botanic Garden)."}
{"id": "3175228", "revid": "111373", "url": "https://it.wikipedia.org/wiki?curid=3175228", "title": "Locomotiva FFS Ae 3/5", "text": "Le locomotive FFS Ae 3/5 sono state delle locomotive elettriche a corrente alternata monofase, costruite per la trazione di treni merci e viaggiatori leggeri, delle Ferrovie Federali Svizzere. Nel 1963 9 unit\u00e0 vennero attrezzate per la trazione di treni navetta per trasporto di automobili nelle gallerie del Sempione e del Gottardo.\nStoria.\nLe locomotive vennero costruite tra il 1922 e il 1925 dalla Schweizerische Lokomotiv- und Maschinenfabrik (SLM) di Winterthur e dalla Soci\u00e9t\u00e9 Anonyme des Ateliers de S\u00e9cheron di Ginevra ed entrarono in servizio immatricolate nel gruppo Ae 3/5 con i numeri 10201-10226 alla trazione di treni passeggeri leggeri e di treni merci sulle linee facenti capo a Zurigo e Lucerna, poi Briga, Losanna, e Ginevra. Le FFS, nel 1963, in seguito alla necessit\u00e0 di \"traghettamento\" di automobili sotto le Alpi attraverso le gallerie del Sempione e del San Gottardo ne attrezzarono 9 unit\u00e0 in modo da renderle atte al telecomando per treni navetta. Gli accantonamenti iniziarono nel 1964 e si conclusero nel 1988. La locomotiva Ae 3/5 10217 \u00e8 stata preservata come locomotiva per trazione di treni storici al Deposito locomotive di Berna.\nCaratteristiche.\nLa locomotiva ha 3 assi motori con 3 motori doppi per asse con trasmissione della coppia motrice di tipo elastico alle ruote. I 3 assi motori sono montati a passo rigido con ruote del diametro di 1610\u00a0mm e per facilitare l'iscrizione in curva sono presenti ad ambedue le estremit\u00e0 2 carrelli monoassiali con ruote da 950\u00a0mm di diametro. \nLe locomotive vennero costruite con un solo pantografo ma in seguito alla modifica del 1963 ne fu montato un secondo."}
{"id": "3175232", "revid": "287204", "url": "https://it.wikipedia.org/wiki?curid=3175232", "title": "Durant (Pok\u00e9mon)", "text": ""}
{"id": "3175236", "revid": "287204", "url": "https://it.wikipedia.org/wiki?curid=3175236", "title": "Chiautla (Messico)", "text": "Chiautla (Chiyauhtlah in lingua nahuatl) \u00e8 un comune dello Stato del Messico ed \u00e8 anche il nome della citt\u00e0 che \u00e8 il suo centro amministrativo. La citt\u00e0 di Chiautla si trova a circa da Citt\u00e0 del Messico in direzione nord-est, a 2.246 m s.l.m. ed ha 8.935 abitanti. \nIl comune di Chiautla conta 11 nuclei abitati ed ha una popolazione di 22.664 abitanti. Il clima \u00e8 temperato tutto l'anno, con temperature intorno ai durante l'estate e da a in inverno."}
{"id": "3175246", "revid": "125124868", "url": "https://it.wikipedia.org/wiki?curid=3175246", "title": "Tweede Kamer", "text": "La Seconda Camera degli Stati generali (in olandese: \"Tweede Kamer der Staten-Generaal\"), nota pi\u00f9 comunemente come Tweede Kamer o Seconda Camera, e detta impropriamente anche Camera dei rappresentanti, \u00e8 la camera bassa degli Stati generali dei Paesi Bassi.\nComposta da 150 deputati, eletti normalmente ogni quattro anni, la sede si trova presso il Binnenhof, a L'Aia.\nIl Presidente della Seconda Camera, dal 7 aprile 2021, \u00e8 Vera Bergkamp dei Democratici 66.\nFunzioni.\nLa Camera dei Rappresentanti \u00e8 la camera principale degli Stati Generali, dove si svolge la discussione sulla legislazione proposta e la revisione delle azioni del gabinetto . Sia il Gabinetto che la Camera dei rappresentanti hanno il diritto di proporre una legislazione; la Camera dei rappresentanti la discute e, se adottata a maggioranza, la invia al Senato. La revisione delle azioni del gabinetto assume la forma di interrogatori formali, che possono portare a mozioni che sollecitano il governo a prendere o astenersi da determinate azioni. Nessun individuo pu\u00f2 essere membro del parlamento e del gabinetto, tranne che in un gabinetto di guardie che non \u00e8 ancora stato adottato quando una nuova Camera ha giurato.\nLa Camera dei Rappresentanti \u00e8 anche responsabile per il primo turno di selezione dei giudici presso la Corte Suprema dei Paesi Bassi. Sottopone al governo un elenco di tre nomi per ogni posizione vacante. Inoltre, elegge l'Ombudsman olandese e le sue organizzazioni sussidiarie.\nComposizione e governo in carica.\nFino al 1956 era composta da 100 seggi, poi \u00e8 stata estesa fino agli attuali 150.\nLe elezioni legislative nei Paesi Bassi del 2021 si sono svolte in tre giorni, dal 15 al 17 marzo 2021 (al fine di evitare assembramenti a causa della Pandemia di COVID-19), dopo che il Governo Rutte III si era dimesso a causa di scandali legati a errori dovuti a particolari sussidi economici, i quali hanno condannato innocenti cittadini. Subito dopo le elezioni, i nuovi membri della Tweede Kamer, e specialmente i quattro partiti che avevano formato il precedente governo, si sono messi a lavoro per trovare un accordo per un nuovo esecutivo, formando alla fine una coalizione di maggioranza assoluta (77 seggi). Dopo iniziali trattative con tutti i partiti infatti, il VVD di Mark Rutte, il CDA e D66 hanno dovuto confermare la loro coalizione di governo, sebbene i parlamentari di D66 faranno s\u00ec che questo nuovo governo risulti pi\u00f9 progressista e meno frugale dei precedenti, anche grazie alla posizione di rilievo che hanno ottenuto in queste elezioni. In totale il Governo \u00e8 rimasto dimissionario per 271 giorni, superando il precedente record di 208 giorni del Rutte III dopo le elezioni del 2017."}
{"id": "3175248", "revid": "767487", "url": "https://it.wikipedia.org/wiki?curid=3175248", "title": "Only One Shirt", "text": "Only One Shirt \u00e8 un cortometraggio muto del 1914 di cui non si conosce il regista. Prodotto dalla Kalem, aveva come interpreti Ruth Roland, John E. Brennan, George Larkin, Marshall Neilan.\nTrama.\nBilly e Jack sono grandi amici. Ritornati a casa da una vacanza, hanno con s\u00e9 solo una camicia a testa. Il dramma nasce quando la camicia di Jack viene rovinata dall'inchiostro. Billy, la cui ragazza, Mabel, ha telefonato che non lo pu\u00f2 raggiungere, decide di imprestare la propria camicia all'amico, mentre lui se ne star\u00e0 a casa. Mabel, per\u00f2, perde il treno con il quale voleva andare fuori citt\u00e0 e gli chiede di vedersi. Billy, privo di camicia, non pu\u00f2 uscire in quelle condizioni e le dice che rester\u00e0 a letto, perch\u00e9 \u00e8 malato. Mabel vuole subito correre da lui, ma incontra Jack che cerca di dissuaderla. Billy, intanto, cerca di comperare una maglietta, ma tutti i negozi sono chiusi. Dalla finestra della sua camera, vede Mabel passeggiare con Billy molto amabilmente. Geloso, non pu\u00f2 neanche uscire: si tuffa nel letto e quando la ragazza arriva, non vuole neanche parlarle. Lei, per ripicca, si mette a flirtare con Jack. A questo punto, Billy non ne pu\u00f2 pi\u00f9: salta gi\u00f9 dal letto e ingaggia un combattimento con l'amico che non capisce cosa stia succedendo. Temendo che Billy sia impazzito, Mabel chiama un poliziotto. I due combattenti vengono separati e finalmente Mabel viene a sapere la storia della camicia rovinata. Quando ha finito di ridere, Billy le chiede ansiosamente: \"Sei sicura di amarmi senza maglietta?\"\nDistribuzione.\nDistribuito dalla General Film Company, il film - un cortometraggio di 200 metri - usc\u00ec nelle sale statunitensi il 16 gennaio 1914. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem, il documentario \"The Lord Mayor of London\"."}
{"id": "3175253", "revid": "767487", "url": "https://it.wikipedia.org/wiki?curid=3175253", "title": "The Sentimental Sister", "text": "The Sentimental Sister \u00e8 un cortometraggio muto del 1914 prodotto dalla Biograph Company. Il nome del regista non viene riportato nei credit del film che, distribuito dalla General Film Company, usc\u00ec nelle sale il 22 gennaio 1914, interpretato da Blanche Sweet e da Marshall Neilan.\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 22 gennaio 1914.\nNon si conoscono copie ancora esistenti della pellicola che viene considerata presumibilmente perduta."}
{"id": "3175254", "revid": "336956", "url": "https://it.wikipedia.org/wiki?curid=3175254", "title": "Camera di cartuccia", "text": ""}
{"id": "3175255", "revid": "1318658", "url": "https://it.wikipedia.org/wiki?curid=3175255", "title": "\u015e\u0259ki", "text": "\u015e\u0259ki (fino al 1968 Nukha, in azero Nuxa; chiamata anche Nucha, Noukha, Sh\u00e4ki, o Sheki) \u00e8 una citt\u00e0 dell'Azerbaigian.\nIl suo centro storico e il Palazzo del Khan sono stati iscritti nella lista dei patrimoni dell'umanit\u00e0 dell'UNESCO il 7 luglio 2019."}
{"id": "3175263", "revid": "767487", "url": "https://it.wikipedia.org/wiki?curid=3175263", "title": "\u00c1d\u00e1m Pint\u00e9r", "text": "Carriera.\nClub.\nCresciuto nelle giovanili del MTK Budapest, ha giocato con la squadra ungherese per quattro stagioni, vincendo un campionato e una Supercoppa d'Ungheria nel 2008. Il 26 agosto 2010 \u00e8 stato acquistato dal Real Zaragoza e ha firmato un contratto valido fino a giugno 2014.\nHa esordito con il club aragonese il 19 settembre 2010 contro il Racing Santander.\nNazionale.\nPunto fermo della nazionale ungherese Under-21, ha esordito con la nazionale maggiore il 12 ottobre 2010 nella partita Finlandia-Ungheria (1-2), valida per le qualificazioni agli Europei del 2012.\nViene convocato per gli Europei 2016 in Francia."}
{"id": "3175266", "revid": "767487", "url": "https://it.wikipedia.org/wiki?curid=3175266", "title": "Vaccinating the Village", "text": "Vaccinating the Village \u00e8 un cortometraggio muto del 1914 interpretato da Marshall Neilan. Il nome del regista non viene riportato.\nProduzione.\nIl film fu prodotto dalla Kalem.\nDistribuzione.\nDistribuito dalla General Film Company, usc\u00ec nelle sale cinematografiche USA il 6 febbraio 1914."}
{"id": "3175270", "revid": "73125", "url": "https://it.wikipedia.org/wiki?curid=3175270", "title": "Observatoire de Paris-Meudon", "text": ""}
{"id": "3175273", "revid": "486946", "url": "https://it.wikipedia.org/wiki?curid=3175273", "title": "Osservatorio Astronomico di Torino", "text": ""}
{"id": "3175276", "revid": "73125", "url": "https://it.wikipedia.org/wiki?curid=3175276", "title": "La Plata Observatory", "text": ""}
{"id": "3175277", "revid": "125326004", "url": "https://it.wikipedia.org/wiki?curid=3175277", "title": "Rachael Henley", "text": "Ha due sorelle: Laura e l'attrice Georgie con la quale ha recitato nel film \"Le cronache di Narnia - Il leone, la strega e l'armadio\""}
{"id": "3175279", "revid": "73125", "url": "https://it.wikipedia.org/wiki?curid=3175279", "title": "Cerro Tololo Observatory", "text": ""}
{"id": "3175280", "revid": "73125", "url": "https://it.wikipedia.org/wiki?curid=3175280", "title": "Las Campanas Observatory", "text": ""}
{"id": "3175282", "revid": "73125", "url": "https://it.wikipedia.org/wiki?curid=3175282", "title": "Klet' Observatory", "text": ""}
{"id": "3175284", "revid": "73125", "url": "https://it.wikipedia.org/wiki?curid=3175284", "title": "Keck Observatory", "text": ""}
{"id": "3175285", "revid": "76963", "url": "https://it.wikipedia.org/wiki?curid=3175285", "title": "Noah Huntley", "text": "Appartiene ad una famiglia molto numerosa: \u00e8 uno di otto figli (sei femmine e due maschi), ed ha una sorella gemella Echo."}
{"id": "3175287", "revid": "297745", "url": "https://it.wikipedia.org/wiki?curid=3175287", "title": "Stato da M\u00e0r", "text": ""}
{"id": "3175289", "revid": "767487", "url": "https://it.wikipedia.org/wiki?curid=3175289", "title": "Classmates", "text": "Classmates \u00e8 un film muto del 1914 diretto da James Kirkwood con la supervisione di D.W. Griffith. Nel 1924, ne venne fatto un rifacimento dallo stesso titolo con la regia di John S. Robertson.\nProduzione.\nIl film, girato a Jacksonville, in Florida, fu prodotto dalla Biograph Company e dalla Klaw &amp; Erlanger\nDistribuzione.\nIl film venne distribuito nelle sale statunitensi dalla General Film Company il 14 febbraio 1914. Ne venne poi fatta una riedizione che usc\u00ec il 18 ottobre 1916.\nIl 16 marzo 2012 \u00e8 stato presentato al Cinefest."}
{"id": "3175290", "revid": "297745", "url": "https://it.wikipedia.org/wiki?curid=3175290", "title": "Provveditore Generale da Mar", "text": ""}
{"id": "3175303", "revid": "73125", "url": "https://it.wikipedia.org/wiki?curid=3175303", "title": "Sterrewacht Leiden", "text": ""}
{"id": "3175304", "revid": "63756", "url": "https://it.wikipedia.org/wiki?curid=3175304", "title": "New York International Fringe Festival", "text": "Il New York International Fringe Festival, o FringeNYC, \u00e8 un festival teatrale di avanguardia, tra i pi\u00f9 ricchi eventi multi-artistici in Nord America. Si svolge ogni anno nel mese di agosto nel quartiere di Manhattan, a New York (Stati Uniti)."}
{"id": "3175306", "revid": "767487", "url": "https://it.wikipedia.org/wiki?curid=3175306", "title": "A Bottled Romance", "text": "A Bottled Romance \u00e8 un cortometraggio muto del 1914. Il nome del regista non viene riportato nei credit del film che, prodotto dalla Kalem Company, aveva come interpreti Ruth Roland, George Larkin, John E. Brennan, Marshall Neilan.\nTrama.\nIl romantico spirito di avventura spinge Helen a scrivere un messaggio in una bottiglia per dare un appuntamento davanti all'albergo a Bob, il suo innamorato. Messa alla deriva, la bottiglia comincia la sua navigazione tra le acque tranquille della spiaggia. Bob, venendone a conoscenza, ne mette in acqua ancora una decina e, la mattina seguente, Helen \u00e8 stupita di vedersi davanti tutti quegli uomini che avrebbero un appuntamento con lei. Inseguita, cerca di scappare, mentre loro si accapigliano tra le acque poco profonde del luogo. Bob, arrivato in aiuto della ragazza, se la porta via.\nProduzione.\nIl film fu prodotto dalla Kalem.\nDistribuzione.\nDistribuito dalla General Film Company, usc\u00ec nelle sale cinematografiche degli Stati uniti il 20 febbraio 1914. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem, \"Too Many Johnnies\"."}
{"id": "3175311", "revid": "110157", "url": "https://it.wikipedia.org/wiki?curid=3175311", "title": "Parco della Cava", "text": "Il parco della Cava o parco Giovanni Paolo II \u00e8 un parco pubblico della citt\u00e0 di Rimini, secondo per estensione (dopo il parco XXV Aprile), ma primo per importanza paesaggista e bellezza naturale.\n\u00c8 un'ampia area non lontano dal centro storico e costituisce uno dei principali polmoni verdi della citt\u00e0.\nHa numerosi accessi, sia dall'adiacente V Peep, sia dal parcheggio del centro sportivo Stella, anche se l'accesso pi\u00f9 grande \u00e8 quello su Via Euterpe, adiacente al parcheggio. Non \u00e8 recintato ed \u00e8 quindi accessibile in ogni momento della giornata.\nCaratteristica principale del parco \u00e8 la presenza al suo interno di un grande lago artificiale, un ex cava d'argilla (da cui il nome), oggi rinaturalizzato. Il lago si presenta come una piccola nicchia ecologica all'interno della citt\u00e0, fornendo rifugio a una fauna diversificata.\nIl parco si presenta sostanzialmente diviso in due parti, una pi\u00f9 ampia, verso la statale, in cui ai grandi spazi a prato si alternano zone ricche di alberi e vegetazione, e una pi\u00f9 stretta, verso il centro storico, occupata quasi per intero dal lago e dalla ciclabile che corre ai suoi lati.\nAll'interno del parco sono presenti numerose specie arboree, alcune uniche per il territorio riminese, come il cipresso calvo, dalle particolare radici affioranti, che cresce lungo le sponde del lago.\nFlora.\nLe specie presenti sono:\nAll'interno del parco \u00e8 inoltre presente un albero centenario. Si tratta di una grande roverella (Quercus pubescens), dell'et\u00e0 stimata di 150 anni, rigogliosa e con un'enorme chioma. La pianta, che ha subito poche potature e grazie anche allo spazio circostante ha potuto mantenere il suo portamento naturale, \u00e8 inserita nella lista degli \"Alberi monumentali e di pregio del comune di Rimini\" e risale al periodo precedente la costruzione del parco stesso, quando ancora si innalzava sui terreni agricoli pi\u00f9 prossimi alla citt\u00e0.\nIl fruttario.\nAll'interno del parco \u00e8 presente un frutteto, il \"fruttario\", che il comune di Rimini ha piantato nell'inverno 1998/99 e donato ai ragazzi delle scuole elementari e medie della citt\u00e0. Nel fruttario sono presenti numerosi alberi da frutto e i ragazzi ne possono seguire e studiare le varie fasi di crescita, dalla fioritura alla fruttificazione, e gustarne i frutti. All'ingresso del frutteto c'\u00e8 una mappa per orientarsi ed ogni pianta ha, di fianco, una targa con l'indicazione delle sue caratteristiche (et\u00e0, altezza, periodo di raccolta) e del frutto.\nLe specie presenti sono:\nFauna.\nIl parco si presenta come una nicchia ecologica all'interno della citt\u00e0, attirando una fauna diversificata: dagli uccelli che nidificano sui grandi alberi all'avifauna lacustre introdotta (oche, anatre, ecc.). Trovano inoltre riparo nelle pareti scoscese, ricoperte da canneti e rovi, del lago piccoli mammiferi, rettili, e anfibi, oltre ai pesci introdotti.\nAttivit\u00e0.\nAll'interno del parco \u00e8 possibile svolgere molteplici attivit\u00e0. \u00c8 possibile correre, fare jogging, andare in bicicletta, ma anche pescare all'interno del lago, od osservare gli uccelli migratori che vi si fermano, soprattutto in autunno e primavera. \u00c8 inoltre presente un'area giochi per bambini, contornata da numerosi tavoli e panchine e da un grande gazebo, mentre gli ampi spazi verdi vengo utilizzati anche per molte altre attivit\u00e0 ricreative, e possono ospitare anche alcune competizioni sportive (per lo pi\u00f9 di corsa), fra cui la fase provinciale di corsa campestre.\nNel 2009 infine \u00e8 stato realizzato, nel parte sud del parco, un percorso salute, della lunghezza di circa 2\u00a0km, dotato di numerosi attrezzi ginnici e di varie postazioni di sosta per utilizzarli.\nRiqualificazione.\nUna parte del parco \u00e8 stata recentemente soggetta a un intervento di riqualificazione, inserito nel pi\u00f9 ampio progetto di realizzazione del nuovo \"Parco Ausa\" di fianco al nuovo Palacongressi e alla creazione di corridoio verde (denominato \"Raggio verde\") che unisse vari parchi cittadini. In particolare \u00e8 stata completamente risistemata l'intera riva sinistra del lago, con la creazione di una nuova e migliorata viabilit\u00e0 ciclo pedonale (connessa a quella del nuovo Parco Ausa), l'installazione di un nuovo e pi\u00f9 moderno sistema d'illuminazione, di nuove panchine, e ridefinendo e migliorando l'intero aspetto paesaggistico e naturale. Altri interventi sparsi sono stati compiuti qua e l\u00e0 in altri punti del parco, come la piantumazione di nuovi alberi."}
{"id": "3175312", "revid": "1305772", "url": "https://it.wikipedia.org/wiki?curid=3175312", "title": "Vitale Candiano (patriarca)", "text": "Biografia.\nProveniva da una famiglia patrizia inserita appieno nella vita politica veneziana, figlio del doge Pietro IV Candiano e della sua prima moglie, Giovanna.\nAttorno al 961 il padre ripudi\u00f2 la moglie, rinchiudendola a San Zaccaria, sicch\u00e9 lo stesso Vitale, appena ventenne, dovette farsi chierico. Sulla base di ci\u00f2, se la storiografia tradizionale colloca la sua elezione a patriarca di Grado nel 967, \u00e8 pi\u00f9 probabile che essa sia avvenuta attorno al 963. Secondo alcuni, inoltre, aveva in precedenza ricoperto la carica di vescovo di Equilio.\nLa prima questione che dovette affrontare fu la conferma di quei territori che, in seguito al sinodo di Pavia, erano passati al patriarcato di Grado (e quindi all'area di influenza veneto-bizantina), ma sui quali il patriarcato di Aquileia aveva ancora delle rivendicazioni. Sul finire del 967 venne convocato un sinodo a Roma con il quale papa Giovanni XIII confermava a Grado il titolo di patriarcato \"totius Venecie\", con diritti di sede metropolitana sulle altre diocesi della zona.\nQueste conclusioni furono poi riconosciute dall'imperatore Ottone I (968) e dal successore Ottone II (974). Non sembrano invece autentiche le riconferme da parte dei papi Silvestro II e Sergio IV.\nLa situazione si fece pi\u00f9 difficoltosa nel 976, quando Pietro Candiano e altri membri della sua famiglia furono uccisi durante una rivolta capeggiata da Pietro I Orseolo. Il vescovo si rifugi\u00f2 cos\u00ec in Sassonia, protetto dal Ottone II, e torn\u00f2 a Grado solo nel 978, quando fu eletto doge l'omonimo Vitale Candiano, probabilmente suo zio. In seguito fu impegnato in alcune missioni diplomatiche per ristabilire i rapporti con l'imperatore, incrinatisi durante la violenta ascesa dell'Orseolo.\nNel 989 ottenne dal nuovo doge Tribuno Memmo, suo cognato, la chiesa di San Silvestro che pi\u00f9 tardi rappresent\u00f2 la residenza dei patriarchi di Grado.\nCon il successore Pietro II Orseolo ebbe un buon rapporto di amicizia: nel 992, alla presenza del doge, il Candiano consacr\u00f2 vescovo di Torcello Domenico Gradenigo; nel 998 benedisse la flotta che partiva per la Dalmazia (dove probabilmente il patriarcato aveva dei possedimenti) contro gli Schiavoni.\nDal punto di vista prettamente ecclesiastico, \u00e8 noto che papa Silvestro II ammon\u00ec lui e il doge per la corruzione che dilagava presso il clero gradense.\nCompare per l'ultima volta in una lettera di papa Benedetto VIII, probabilmente successiva al 1012."}
{"id": "3175313", "revid": "22475", "url": "https://it.wikipedia.org/wiki?curid=3175313", "title": "Cyanoramphus novaezelandiae cyanurus", "text": "Il parrocchetto delle Kermadec (Cyanoramphus novaezelandiae cyanurus ) \u00e8 un pappagallo endemico delle Isole Kermadec, un gruppo di isole dell'Oceano Pacifico sud-occidentale appartenente alla Nuova Zelanda.\n\u00c8 una sottospecie del parrocchetto fronterossa, ma talvolta viene considerato una specie a parte. Costituisce anche il primo esempio documentato di pappagallo che ha ricolonizzato un'isola dopo l'allontanamento dei predatori introdotti.\nDescrizione.\nIl parrocchetto delle Kermadec \u00e8 un volatile di medie dimensioni quasi completamente verde e con la fronte e una striscia sugli occhi di colore cremisi. Lungo circa 29\u00a0cm e con un peso di 80-90\u00a0g, \u00e8 molto pi\u00f9 grande della sottospecie nominale, rispetto alla quale presenta anche un piumaggio pi\u00f9 bluastro.\nDistribuzione.\nQuesto parrocchetto vive sulle Kermadec, un gruppo di isole situato 1000\u00a0km a NNE dell'Isola del Nord della Nuova Zelanda e 900\u00a0km a SSO di 'Ata, un'isola delle Tonga. Tuttavia, scomparve dall'isola principale del gruppo, Raoul (30\u00a0km\u00b2), nel 1836, in seguito all'introduzione da parte dell'uomo di capre, gatti, ratti neri e ratti polinesiani. Ne rimasero solo 50 coppie sulle vicine isolette Herald, distanti 2\u20134\u00a0km, e 10.000 coppie su Macauley (3\u00a0km\u00b2), 100\u00a0km a sud.\nPer 172 anni nessun parrocchetto nidific\u00f2 pi\u00f9 su Raoul, sebbene l'isola venisse ogni tanto raggiunta da qualche esemplare vagante. Dopo l'allontanamento dall'isola delle capre (1986), dei ratti (2004) e dei gatti (2006), nel 2008 varie coppie, provenienti probabilmente dalle isolette Herald, sono finalmente tornate a nidificare sull'isola.\nBiologia.\nAl di fuori della stagione riproduttiva i parrocchetti delle Kermadec vengono generalmente avvistati in coppie o in piccoli gruppi. Talvolta si radunano in stormi, ma alcune coppie rimangono da sole per tutto l'anno. Si nutrono al suolo o nei pressi di esso, radunandosi presso le fonti d'acqua per bere e fare il bagno. Occasionalmente gli stormi volano fino alle isole vicine in cerca di cibo."}
{"id": "3175315", "revid": "767487", "url": "https://it.wikipedia.org/wiki?curid=3175315", "title": "Carrello (armi)", "text": "Il carrello \u00e8 quella parte di un'arma da fuoco, posta nella maggioranza delle pistole semiautomatiche, che si muove durante l'operazione di fuoco, e contiene il percussore, l'estrattore e serve come otturatore. \u00c8 tenuto in posto da una molla cos\u00ec quando arriva alla massima apertura, la molla lo fa tornare alla posizione iniziale, caricando una nuova cartuccia dal caricatore.\nFunzionamento.\nAttraverso i principi del rinculo o della massa battente, il carrello \u00e8 spinto indietro ad ogni colpo. Di solito questa operazione svolge tre operazioni: espulsione del bossolo vuoto, caricamento del cane, e il caricamento di una cartuccia nuova nella camera di cartuccia.\nUna volta che il caricatore \u00e8 vuoto, il carrello si blocca in posizione di massima apertura (nella maggior parte delle armi), finch\u00e9 l'arresto di carrello \"(Hold open)\" non \u00e8 premuto. Se un caricatore \u00e8 inserito prima del rilascio del carrello, un nuovo proiettile viene incamerato.\nIn alcune pistole l'arresto di carrello pu\u00f2 essere usato per smontare la pistola per la pulizia, eliminando il bisogno di alti tipi di bloccaggio.\nDi solito il carrello arma il cane dopo ogni sparo, ma nelle pistole ad azione doppia il cane pu\u00f2 essere anche armato dalla pressione sul grilletto."}
{"id": "3175316", "revid": "767487", "url": "https://it.wikipedia.org/wiki?curid=3175316", "title": "Stung (film 1914)", "text": "Stung \u00e8 un cortometraggio muto del 1914 diretto da Marshall Neilan e interpretato da John E. Brennan. Venne prodotto dalla Kalem e distribuito dalla General Film Company, che lo fece uscire nelle sale il primo maggio 1914.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio di 150 metri - usc\u00ec nelle sale statunitensi il 1\u00ba maggio 1914.\nNelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem, la commedia \"Dippy's Dream\"."}
{"id": "3175321", "revid": "767487", "url": "https://it.wikipedia.org/wiki?curid=3175321", "title": "Dippy's Dream", "text": "Dippy's Dream \u00e8 un cortometraggio muto del 1914 diretto da Marshall Neilan. Interpretato da Ruth Roland, venne prodotto dalla Kalem e distribuito dalla General Film Company, che lo fece uscire nelle sale il primo maggio 1914.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale statunitensi il 1\u00ba maggio 1914. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem diretto da Marshall Neilan, la commedia \"Stung\"."}
{"id": "3175324", "revid": "767487", "url": "https://it.wikipedia.org/wiki?curid=3175324", "title": "McBride's Bride", "text": "McBride's Bride \u00e8 un cortometraggio muto del 1914 scritto e diretto da Marshall Neilan che appare anche tra gli interpreti insieme a Ruth Roland, John E. Brennan e Laura Oakley. Il film venne prodotto dalla Kalem e distribuito dalla General Film Company, che lo fece uscire nelle sale l'8 maggio 1914."}
{"id": "3175326", "revid": "256896", "url": "https://it.wikipedia.org/wiki?curid=3175326", "title": "Gornergrat Infrared Telescope", "text": ""}
{"id": "3175328", "revid": "73125", "url": "https://it.wikipedia.org/wiki?curid=3175328", "title": "International Gamma Ray Astrophysics Laboratory", "text": ""}
{"id": "3175329", "revid": "767487", "url": "https://it.wikipedia.org/wiki?curid=3175329", "title": "The Wages of Sin (film 1914 Kalem)", "text": "The Wages of Sin \u00e8 un cortometraggio muto del 1914. Il nome del regista non viene riportato nei credit del film interpretato da Ruth Roland.\nProduzione.\nIl film fu prodotto dalla Kalem e venne girato a Alamogordo, Nuovo Messico.\nDistribuzione.\nDistribuito dalla General Film Company, usc\u00ec nelle sale cinematografiche USA il 19 giugno 1914. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Biograph, il documentario \"Military Tattoo at Aldershot, England\".\nNon si conoscono copie ancora esistenti della pellicola che viene considerata presumibilmente perduta."}
{"id": "3175330", "revid": "63756", "url": "https://it.wikipedia.org/wiki?curid=3175330", "title": "Monoscopio (tubo catodico)", "text": "Il monoscopio \u00e8 un tipo particolare di tubo catodico usato per generare un segnale video. Ogni tubo \u00e8 in grado di produrre un solo segnale, da qui il nome (dal greco \u03bc\u03cc\u03bd\u03bf\u03c2 \"m\u00f3nos\" \"uno, unico\" e \u03c3\u03ba\u03bf\u03c0\u03ad\u03c9 \"skop\u00e9\u014d\" \"osservo\").\nCaratteristiche.\nSi tratta di un piccolo tubo a raggi catodici dove al posto del fosforo sullo schermo si trovava un'immagine bersaglio. Quando il raggio catodico arriva sul bersaglio, si produce un segnale elettrico variabile. Questo segnale riproduce un'immagine fedele dell'immagine bersaglio cos\u00ec da poterla usare per produrre immagini di controllo per la televisione.\nUsato nei primi anni della tecnologia televisiva, \u00e8 stato soppiantato dal monoscopio generato elettronicamente, chiamato in Italia semplicemente (anche se scorrettamente) \"monoscopio\"."}
{"id": "3175331", "revid": "486946", "url": "https://it.wikipedia.org/wiki?curid=3175331", "title": "Laser Interferometry Space Antenna", "text": ""}
{"id": "3175332", "revid": "287204", "url": "https://it.wikipedia.org/wiki?curid=3175332", "title": "Stockholm Open 2010", "text": "Lo Stockholm Open 2010 \u00e8 stato un torneo di tennis che si \u00e8 giocato su campi in cemento al coperto. \u00c8 stata la 42\u00aa edizione dell'evento conosciuto col nome di Stockholm Open che appartiene alla serie ATP World Tour 250 series dell'ATP World Tour 2010. Gli incontri si sono tenuti al Kungliga tennishallen di Stoccolma, in Svezia, dal 18 al 24 ottobre 2010.\nPartecipanti ATP.\nAltri partecipanti.\nI seguenti giocatori hanno ricevuto una wild card per il tabellone principale: \nI seguenti giocatori sono passati dalle qualificazioni:\nCampioni.\nSingolare maschile.\n Roger Federer ha battuto in finale Florian Mayer, 6\u20134, 6\u20133\nDoppio maschile.\n Eric Butorac / Jean-Julien Rojer hanno battuto in finale Johan Brunstr\u00f6m / Jarkko Nieminen, 6\u20133, 6\u20134"}
{"id": "3175334", "revid": "400694", "url": "https://it.wikipedia.org/wiki?curid=3175334", "title": "Luisa Iovane", "text": "Ha praticato le competizioni di difficolt\u00e0, l'arrampicata in falesia e le vie lunghe.\n\u00c8 stata una delle migliori atlete italiane nelle gare internazionali di difficolt\u00e0, ad oggi l'unica ad avere vinto una prova di Coppa del Mondo.\nBiografia.\nFiglia di un padre appassionato di montagna ha cominciato a praticare l'alpinismo fin da giovane, a frequentare il Club Alpino Italiano e a compiere le prime salite in Dolomiti. Nel 1978, in giro ad arrampicare con gli amici di Mestre, incontra a Passo Sella il gruppetto di fortissimi austriaci Luggi Rieser, Reinhard Schiestl e Heinz Mariacher: con quest'ultimo, comincia a scalare assieme, divenendo una coppia fissa in montagna e nella vita. Nel 1984 ha salito i primi 7b ad Arco, nel 1985 il 7c e l'anno dopo l'8a. Nel frattempo ha partecipato alle prime esperienze di competizioni di arrampicata (Sportroccia 85), fino ad arrivare alla prima edizione della Coppa del mondo nel 1989.\nOltre che arrampicatrice Luisa \u00e8 laureata in geologia.\nFalesia.\nA vista.\nHa scalato fino al 7c a vista.\nMedia e divulgazione.\nE' sponsorizzata da Scarpa "}
{"id": "3175338", "revid": "1573940", "url": "https://it.wikipedia.org/wiki?curid=3175338", "title": "Club alpino sammarinese", "text": "Il Club Alpino San Marino (CASM) \u00e8 l'unica associazione di alpinisti ed appassionati di montagna a San Marino.\nStoria.\nNel 1993 venne fondato da alcuni appassionati del Gruppo Speleologico Sammarinese (GSS); con l'aumento delle attivit\u00e0 nel 2011 cambi\u00f2 nome in Club Alpino San Marino. Tuttora il CASM si occupa di palestre di roccia e spedizioni, tra cui quella all'Everest del 2009.\nNel 2008, l'incontro con la guida alpina Paolo Caruso ha portato alla fondazione di IAMA, la scuola di arrampicata e alpinismo che si pone come obiettivo quello di praticare tali discipline secondo i principi del suo metodo.\nNel suo statuto \u00e8 stata stabilita la fine dell'associazione il 31 dicembre 2050."}
{"id": "3175343", "revid": "1543377", "url": "https://it.wikipedia.org/wiki?curid=3175343", "title": "Gum 55", "text": "Gum 55 (nota anche come RCW 113) \u00e8 una grande nebulosa a emissione visibile nella costellazione australe dello Scorpione.\nSi osserva nella parte meridionale della costellazione, vicino al confine con il Regolo; fa parte del sistema di Scorpius OB1, nei pressi dell'ammasso aperto NGC 6231, posto sul Braccio del Sagittario, e appare come una nebulosa di discrete dimensioni dalla forma arcuata, fotografabile attraverso un telescopio. La sua declinazione \u00e8 moderatamente australe e ci\u00f2 comporta che dalle regioni boreali la sua osservazione sia possibile solo a partire dalle regioni temperate pi\u00f9 meridionali; dall'emisfero australe invece \u00e8 osservabile per quasi tutte le notti dell'anno. Il periodo migliore per la sua osservazione nel cielo serale \u00e8 compreso fra i mesi di maggio e ottobre.\nSi tratta di una grande regione H II situata sul bordo meridionale della regione e possiede una forma insolita, simile ad un anello allungato centrato presso le stelle di NGC\u00a06231, estesa fino a 5\u00b0, modellata dall'azione combinata del vento stellare delle sue componenti pi\u00f9 massicce. La parte nordoccidentale della nube presenta una grande protuberanza oscura nota colloquialmente come \"Grande Proboscide d'Elefante\" (LET), similmente a quella di Cefeo; al suo interno sono state individuate tre piccole nebulose a riflessione, indicate con le sigle vdBH 73a, 73b e 73c, la cui componente principale, vdBH\u00a073a, appare illuminata dalla stella bianco-azzurra CPD\u00a0-41\u00b07613, situata sulla sequenza principale. Questa grande struttura a forma di proboscide sarebbe stata modellata dall'azione del forte vento stellare delle stelle pi\u00f9 massicce di NGC\u00a06231, il quale, oltre ad aver creato una grande bolla di vento stellare, ben visibile nella forma ad anello di Gum\u00a055, ha anche compresso il suo gas nelle regioni esterne, provocando cos\u00ec una seconda ondata di formazione stellare, osservata nella Grande Proboscide. La Grande Proboscide contiene alcuni globuli gassosi pi\u00f9 densi; sulla parte sommitale della struttura sono state osservate 16 deboli sorgenti con emissioni nella banda dell'H\u03b1, coincidenti sicuramente con altrettante stelle giovani di piccola e media massa probabilmente associate alle stelle pi\u00f9 massicce responsabili dell'illuminazione delle componenti di vdBH\u00a073. Sempre sulla punta della Proboscide sono state individuate due sorgenti radio, catalogate con le sigle SFO\u00a082a e SFO\u00a082b.\nSulla linea di vista di questa nebulosa si sovrappongono alcune aree nebulose minori situate in realt\u00e0 alla distanza di appena 100-300\u00a0parsec dal Sole e probabilmente connesse alla Nube del Lupo, nel Braccio di Orione; queste sottili nebulose sono responsabili della leggera estinzione osservata nelle stelle di Scorpius\u00a0OB1."}
{"id": "3175361", "revid": "1649409", "url": "https://it.wikipedia.org/wiki?curid=3175361", "title": "Jonathan Brownlee", "text": "Carriera.\n\u00c8 stato campione del mondo di triathlon e di triathlon sprint.\n\u00c8 il fratello del campione mondiale di triathlon Alistair Brownlee."}
{"id": "3175363", "revid": "155634", "url": "https://it.wikipedia.org/wiki?curid=3175363", "title": "Serie A1 2004-2005 (pallanuoto maschile)", "text": "La Serie A1 2004-2005 \u00e8 stata l'86\u00aa edizione del campionato italiano maschile di pallanuoto disputato dal 1912, anno della sua prima edizione.\nLa formula del torneo \u00e8 stata la stessa adottata nelle ultime edizioni: due fasi preliminari a gironi seguite da play-off e play-out a eliminazione diretta. Le gare sono iniziate il 23 ottobre 2004 per poi terminare il 17 maggio con la gara 5 della finale Scudetto.\nNell'atto finale della manifestazione la Rari Nantes Savona ha sconfitto i campioni uscenti del Posillipo conquistando il titolo italiano per la terza volta. I play-out hanno relegato alla Serie A2 la neopromossa Civitavcchia e il Pescara, retrocesso dopo 20 anni di permanenza nella massima serie.\nPrima fase.\nLe 16 squadre sono state divise in quattro gironi da quattro squadre ciascuno. Alla conclusione dei gironi le prime due in classifica sono state inglobate nel gruppo 1 della seconda fase e le altre otto squadre nel gruppo 2. In caso di parit\u00e0 di punti contano, come primo parametro, gli scontri diretti, seguiti dalla differenza reti totale.\nSeconda fase.\nLe 16 squadre sono state inglobate in due gironi da 8 ciascuno in base ai risultati ottenuti nella fase precedente. Le prime 6 del girone A si sono qualificate direttamente ai play-off scudetto, mentre la 7\u00aa e l'8\u00aa hanno disputato uno spareggio rispettivamente contro la 2\u00aa e la 1\u00aa del girone B per gli ultimi due posti nei play-off. Le squadre sconfitte negli spareggi e le rimanenti 6 squadre del girone B hanno disputato i play-out.\nSpareggi.\nGli spareggi si sono disputati su gare di andata e ritorno. Le squadre vincenti hanno avuto accesso al tabellone dei play-off, le perdenti a quello dei play-out."}
{"id": "3175364", "revid": "33689", "url": "https://it.wikipedia.org/wiki?curid=3175364", "title": "Wild Gunman", "text": " \u00e8 uno sparatutto con pistola ottica a tema western pubblicato nel 1984 da Nintendo per Nintendo Entertainment System. Il videogioco, basato su un omonimo gioco elettromeccanico del 1974, usc\u00ec anche in versione arcade nel sistema PlayChoice-10.\nModalit\u00e0 di gioco.\nIn \"Wild Gunman\" il giocatore deve sparare contro alcuni pistoleri del Far West utilizzando la pistola ottica NES Zapper. Nella versione giapponese per Famicom era disponibile una pistola denominata \"Video Shooting Series\" dall'aspetto di un revolver.\nSono presenti tre modalit\u00e0 di gioco. Nella prima modalit\u00e0 il giocatore deve attendere che il pistolero esclami \"FIRE!!\" (\"fuoco\") prima di poter sparare all'avversario. Nel caso faccia fuoco prima o attenda un tempo eccessivo, il giocatore perder\u00e0 una vita.\nLa seconda modalit\u00e0 ha un gameplay simile alla precedente, tuttavia presenta due pistoleri. L'ultima modalit\u00e0 \u00e8 simile a \"Hogan's Alley\": il giocatore deve sparare ai pistoleri che appaiono dall'ingresso e dalle finestre di un locale. In questa modalit\u00e0 sono presenti munizioni limitate.\nSviluppo.\n\"Wild Gunman\" era originariamente un gioco a gettoni di tipo elettromeccanico, sempre prodotto da parte di Nintendo, creato da Gunpei Yokoi e commercializzato a partire dal 1974. Era dotato di una pistola connessa a un proiettore su schermo da 16mm. Delle sequenze full motion video di un pistolero del far west sono proiettate su uno schermo e quando i suoi occhi lampeggiano, il giocatore deve estrarre l'arma dalla fondina e sparare. Non c'\u00e8 un vero sistema di verifica della mira, si tratta solo di compiere i movimenti con tempismo. Se il giocatore \u00e8 abbastanza veloce, la proiezione cambia in quella del pistolero che cade colpito mortalmente; in caso contrario si vede il pistolero estrarre e sparare con la sua pistola. Se il giocatore vince, fronteggia in sequenza altri pistoleri.\nEsiste anche una seconda versione, venduta come gioco in scatola, con il pistolero realizzato in plastica montato sopra una scatola contenente le batterie, chiamato \"Custom Gunman\", che pi\u00f9 tardi divenne uno dei minigiochi di \"\" per Game Boy Advance.\nI pistoleri del gioco vennero utilizzati in \"Super Smash Bros. per Nintendo 3DS e Wii U\" del 2014 come mosse principali del Duo Duck Hunt, compreso lo Smash Finale.\n\"Wild Gunman\" compare nel film \"Ritorno al futuro - Parte II\", ambientato nel 2015. Per questo motivo, in occasione del trentesimo anniversario della trilogia di \"Ritorno al futuro\", nell'ottobre 2015 \u00e8 stata distribuita una conversione del gioco per Wii U."}
{"id": "3175367", "revid": "287204", "url": "https://it.wikipedia.org/wiki?curid=3175367", "title": "Delta Sagittarii", "text": "Delta Sagittarii (\u03b4 Sgr / \u03b4 Sagittarii) \u00e8 un sistema stellare presente nella costellazione del Sagittario.\nIl suo nome tradizionale \u00e8 \"Kaus Media\".\nOsservazione.\nKaus Media ha una magnitudine apparente +2,72, il che la rende la quarta stella pi\u00f9 brillante della costellazione, dopo , e . Si tratta quindi uno dei tanti casi in cui Bayer non ha assegnato le lettere alle stelle a seconda della loro luminosit\u00e0.\nSi individua nella parte occidentale della costellazione quasi al confine con le costellazioni dell'Ofiuco e dello Scorpione. Posta quasi 30\u00b0 a sud dell'equatore celeste, Kaus Media \u00e8 una stella appartenente all'emisfero australe. La sua declinazione meridionale ne limita le possibilit\u00e0 di osservazione nell'emisfero boreale, ove \u00e8 osservabile solo nelle regioni a sud del 60\u00ba parallelo. Essa comunque nelle regioni temperate dell'emisfero apparir\u00e0 bassa all'orizzonte sud e visibile per poche ore della notte. Pi\u00f9 ampie sono le possibilit\u00e0 di osservarla quando ci si avvicina alle regioni tropicali. Il periodo migliore per osservarla corrisponde all'estate boreale.\nKaus Media fa anche parte dell'asterismo della Teiera, di cui assieme a \u03b5 Sagittarii, \u03b6 Sagittarii e , forma il corpo.\nCaratteristiche.\nKaus Media \u00e8 una stella gigante arancione appartenente alla classe spettrale K3. Essa dista dalla Terra; dalla sua luminosit\u00e0 apparente e dalla distanza si pu\u00f2 ricavare la sua luminosit\u00e0 intrinseca che risulta essere , una volta che si sia presa in considerazione la notevole quantit\u00e0 di radiazione infrarossa che la stella emana. Si tratta di un valore molto elevato anche per una gigante. Il suo raggio \u00e8 62 volte quello del sole, circa i tre quarti dell'orbita di Mercurio, e la sua massa circa . Probabilmente sta attualmente fondendo l'elio presente nel suo nucleo in carbonio e ossigeno.\nStelle compagne.\nIl sistema stellare Delta Sagittarii, oltre alla principale descritta finora, \u00e8 composto da tre deboli stelle di classe K o M, chiamate rispettivamente:\nNon \u00e8 per\u00f2 certo se queste stelle formano un sistema fisico effettivo o se sono semplicemente allineate sulla linea di vista. Se sono fisicamente legate alla principale, allora la loro distanza dalla pi\u00f9 potente compagna va da almeno per Delta Sagittarii B ad almeno per Delta Sagittarii D e i loro periodi orbitali da almeno anni per Delta Sagittarii B ad almeno anni per Delta Sagittarii D.\nEtimologia.\nIl nome Kaus Media deriva dall'arabo \u0642\u0648\u0633 (qaws)= \"arco\" e dal latino \"media\", cio\u00e8 \"in mezzo\". In effetti essa assieme a (Kaus Australis) e a (Kaus Borealis) forma l'arco impugnato dalla figura mitologica dell'arciere che d\u00e0 il nome alla costellazione. Kaus Media si trova al centro dell'arco, mentre Kaus Australis e Kaus Borealis ne disegnano rispettivamente la parte meridionale e settentrionale.\nNell'astrologia Hindu la stella viene chiamata \"Purvashada Nakshatra\".\nNel sistema delle antiche costellazioni cinesi era la quarta delle sei stelle che compongono il \"Mestolo\", o Carro del Sud, facente parte della Tartaruga Nera."}
{"id": "3175370", "revid": "1543377", "url": "https://it.wikipedia.org/wiki?curid=3175370", "title": "Campo Pericoli", "text": "Campo Pericoli (o Conca dell'Oro) \u00e8 una vasta conca di origine glaciale, situata a circa m di quota in provincia di Teramo, in Abruzzo, nel cuore del massiccio del Gran Sasso d'Italia e del Parco nazionale del Gran Sasso e Monti della Laga.\nOrigini del nome.\nIl nome deriverebbe, non dalla pericolosit\u00e0 della valle \u2014 la cui struttura geomorfologica \u00e8 invero piuttosto dolce, specie se confrontata ad altre valli del massiccio \u2014, bens\u00ec dall'antico oronimo \u00abCampo aprico\u00bb, forma dialettale per \u00abCampo aperto\u00bb.\nGeografia.\nCampo Pericoli costituisce il cuore del Gran Sasso d'Italia sviluppandosi all'interno della dorsale centrale, circondato da tutte le maggiori vette del massiccio quali Corno Grande e Corno Piccolo a nord-est, Monte Aquila ad est, cresta del Monte Portella a sud-est, Pizzo Cefalone a sud-ovest, Pizzo d'Intermesoli e Monte Corvo a nord-ovest.\nDai suoi margini settentrionali dipartono profonde e scoscese valli di origine glaciale \u2014 come la valle del Chiarino, la val Maone, e la valle dell'Inferno \u2014 mentre sul lato meridionale, alcuni valichi (tra i principali, il passo della Portella e il passo del Lupo a sud-ovest e la sella di Monte Aquila a sud-est) lo collegano al sottostante altopiano di Campo Imperatore, con cui costituisce la base per l'ascensione alle vette maggiori. \u00c8 inoltre luogo di passaggio per la celebre traversata del Gran Sasso che collega Campo Imperatore con Prati di Tivo.\nAl centro della conca \u00e8 situato il rifugio Giuseppe Garibaldi, il primo rifugio d'Italia, realizzato dalla sezione romana del Club Alpino Italiano tra il 1884 e il 1886, ed agibile solo nei mesi estivi ed in parte della primavera e dell'autunno. A ridosso della conca, sulla cresta del Portella \u00e8 invece il rifugio Duca degli Abruzzi.\nLa conca si sviluppa tra i e i m di quota nel territorio comunale di Pietracamela, a ridosso del confine tra la provincia dell'Aquila e quella di Teramo.\nAccessibilit\u00e0.\nAltri percorsi minori consentono di raggiungere Campo Pericoli da Prato Selva (attraverso la Valle del Venacquario) e dal lago di Provvidenza attraverso la Val Chiarino e la sella dei Grilli.\nCuriosit\u00e0.\nLo sfondo montano di Campo Pericoli \u00e8 stato utilizzato coma icona, assieme al logo ufficiale, del G8 dell'Aquila."}
{"id": "3175371", "revid": "1573940", "url": "https://it.wikipedia.org/wiki?curid=3175371", "title": "Associazione sammarinese protezione animali", "text": "L'Associazione sammarinese protezione animali (APAS) \u00e8 l'unica organizzazione animalista sammarinese, \u00e8 stata fondata il 4 settembre 1986. L'associazione gestisce un canile, prima con sede a Montecchio di Citt\u00e0 di San Marino (1987-1992) e dal 1992 con sede a Faetano accanto alla sede dell'associazione in strada Fonte del Tauro, 1.\nLa Repubblica di San Marino, sotto la spinta dell'APAS, ha emanato le seguenti leggi:\nL'attuale presidente \u00e8 Emanuela Stolfi."}
{"id": "3175372", "revid": "110157", "url": "https://it.wikipedia.org/wiki?curid=3175372", "title": "Chiesa di Santa Maria dei Bianchi dell'Arte dei Verdummari", "text": "La chiesa di Santa Maria dei Bianchi \u00e8 una delle chiese monumentali di Napoli; \u00e8 ubicata in via Postica Maddalena.\nL'edificio, appartenuto all'arte dei Verdummari (Fruttivendoli), presenta inalterato l'aspetto tardosettecentesco. Sulla lapide d'ingresso \u00e8 riportato il seguente periodo:\nCONGREGA&lt;br&gt;S.MARIA DELLE GRAZIE DEI BIANCHI&lt;br&gt;DELL'ABOLITA ARTE DEI VERDUMMARI&lt;br&gt;1777\nLa facciata della chiesa \u00e8 riservata al relativo portale in stucco; questo, a sua volta \u00e8 sovrastato dalla mensola anch'essa costituita da stucco semplice. In alto, la finestra si presenta in forme sinuosidali. L'ingresso \u00e8 preceduto da un cancello in ferro.\nLa struttura \u00e8 sopravvissuta alle demolizioni attuate durante il Risanamento e alla seconda guerra mondiale che danneggi\u00f2 pesantemente la zona della stazione ferroviaria e Forcella.\nL'edificio, infine, \u00e8 sopravvissuto anche alle speculazioni edilizie. In quest'ultimo periodo, diversa sorte tocc\u00f2 invece al vicino ed antico convento di Santa Maria Maddalena che venne demolito nell'anno 1955. Il convento venne distrutto in seguito alla realizzazione del Palazzo Ottieri che ne compromise la stabilit\u00e0. Attualmente in un palazzo ubicato nella stessa strada, \u00e8 possibile ammirare ancora la statua settecentesca della Maddalena, di Giacomo Colombo."}
{"id": "3175373", "revid": "767487", "url": "https://it.wikipedia.org/wiki?curid=3175373", "title": "Leading Lizzie Astray", "text": "Leading Lizzie Astray \u00e8 un cortometraggio muto del 1914 diretto da Roscoe 'Fatty' Arbuckle.\nProduzione.\nIl film fu prodotto dalla Keystone Film Company di Mack Sennett.\nDistribuzione.\nDistribuito dalla Mutual Film, il film usc\u00ec nelle sale cinematografiche USA il 30 novembre 1914."}
{"id": "3175379", "revid": "767487", "url": "https://it.wikipedia.org/wiki?curid=3175379", "title": "The Dude (film)", "text": "The Dude \u00e8 un cortometraggio muto del 1911. Il nome del regista non viene riportato.\nIl protagonista \u00e8 Leo White, un attore di origine tedesca che gir\u00f2 nella sua lunga carriera oltre 400 film. \u00c8 l'unico film come attore di Bill Crosby, che prosegu\u00ec dagli anni trenta agli anni cinquanta una carriera di fotografo di scena partecipando a 24 film.\nProduzione.\nIl film fu prodotto dalla Powers Picture Plays di Pat Powers e venne girato nel Nuovo Messico al Cox Ranch e al San Augustine Ranch di Organ.\nDistribuzione.\nDistribuito dalla Motion Picture Distributors and Sales Company, il film usc\u00ec nelle sale cinematografiche USA nel 1911."}
{"id": "3175382", "revid": "21880", "url": "https://it.wikipedia.org/wiki?curid=3175382", "title": "Ceriops candolleana", "text": ""}
{"id": "3175384", "revid": "125771205", "url": "https://it.wikipedia.org/wiki?curid=3175384", "title": "Il castello (programma televisivo)", "text": "Il castello \u00e8 stato un gioco televisivo trasmesso nel 2002-2003 su Rai 1 nella fascia dell'access-prime time dal luned\u00ec al sabato, condotto da Pippo Baudo, Carlo Conti e Mara Venier, che si alternavano in tale ordine ogni settimana.\nIl programma.\nQuesto gioco, ideato da Baudo, venne trasmesso per la prima volta all'interno della \"Domenica in\" da lui condotta nella stagione 1991-1992 ed in seguito all'interno del variet\u00e0 di RaiUno \"Partita doppia\" trasmesso nel 1992-1993 (anch'esso condotto da Baudo) e richiamava, nelle atmosfere e nel tipo di giochi, anche \"Luna Park\", storico quiz preserale andato in onda su RaiUno dal 1994 al 1997 di cui Baudo, Conti e la Venier erano stati presentatori. Originariamente doveva far parte del cast dei conduttori anche Amadeus, ma alla fine rifiut\u00f2 la conduzione per i troppi impegni lavorativi.\nIl programma era trasmesso dallo Studio 6 del Centro di Produzione Rai di Saxa Rubra a Roma.\nFu trasmesso dal novembre 2002 al giugno 2003 in sostituzione del programma \"La zingara\" (che era uno spin-off di \"Luna Park\"), cancellato per bassi ascolti, e si scontr\u00f2 con \"Striscia la notizia\" in onda alla stessa ora su Canale 5. Pur non riuscendo ad eguagliare gli ascolti del programma rivale (che in quell'annata aveva una media di 8 milioni di telespettatori), la trasmissione riusc\u00ec comunque ad avere una pi\u00f9 che soddisfacente media di 5,5 milioni di telespettatori.\nNella stagione successiva, il programma fu sostituito da un altro quiz, \"Affari tuoi\", condotto da Paolo Bonolis, che per la prima volta dopo molti anni riusc\u00ec a superare negli ascolti il TG satirico di Antonio Ricci.\nScopo del gioco.\nA contendersi la partita c'erano due concorrenti: il \"cavaliere\" (il campione), e il \"gufo\" (lo sfidante); quest'ultimo rimaneva nascosto dietro le quinte e si mostrava solo se si aggiudicava la puntata per partecipare al gioco finale del drago. Di conseguenza, quando il presentatore si rivolgeva a esso, veniva inquadrato un animatronic rappresentante un gufo con occhiali e cappello.\nLa trasmissione ha avuto due versioni che resero alcune prove differenti.\nPer ogni prova, eccetto Le campane (2\u00b0 versione), La bambolina (2\u00ba versione) e Il drago, se il concorrente sbagliava cedeva il turno all'avversario.\nLa castellana.\nSolo nella prima versione, venivano fornite alcune parole e i concorrenti dovevano cercare di indovinare un'altra che legava quelle fornite. Nella seconda versione, il gioco fu sostituito da un altro gioco, dove venivano dati indizi su un personaggio famoso e il concorrente doveva indovinare di chi si trattava.\nIl giullare.\nSolo nella prima versione. Veniva mostrata la foto rotta di un personaggio famoso e il giullare cantava un ritornello che rispecchiava il suddetto. Lo scopo del gioco era indovinare chi fosse quel personaggio.\nIl mago.\nAl concorrente, venivano mostrate sette carte pi\u00f9 altre sei coperte. Il concorrente doveva scoprire queste ultime e abbinarle con sei delle sette carte scoperte e motivare l'abbinamento.\nEra interpretato da Stefano Antonucci.\nIl drago.\nIl gioco finale della trasmissione. Il concorrente campione doveva indovinare entro un tempo limite di 90 secondi 25 abbinamenti riguardanti una particolare categoria. Se li indovinava tutti, si aggiudicava il montepremi fino a quel momento accumulato, altrimenti non vinceva nulla. In ogni caso tornava di diritto a giocare nella puntata successiva."}
{"id": "3175385", "revid": "1776051", "url": "https://it.wikipedia.org/wiki?curid=3175385", "title": "Hypocrisy/Kataklysm/Disbelief", "text": "Hypocrisy/Kataklysm/Disbelief \u00e8 uno split EP tra i tre gruppi death metal Hypocrisy, Kataklysm e Disbelief, pubblicato nel 2003 da Nuclear Blast."}
{"id": "3175386", "revid": "1431409", "url": "https://it.wikipedia.org/wiki?curid=3175386", "title": "Andrej Panadi\u0107", "text": "Biografia.\nNato a Zagabria, anche suo figlio Mateo \u00e8 un calciatore.\nCarriera.\nGiocatore.\nNazionale.\nDebutt\u00f2 con la nazionale jugoslava il 20 settembre 1989 nell'incontro amichevole vinto 3-0 contro la Grecia. La sua ultima partita con la nazionale risale al 13 dicembre dello stesso anno in occasione dell'amichevole persa 2-1 contro l'Inghilterra.\nIndoss\u00f2 la maglia della nazionale per un totale di tre partite."}
{"id": "3175392", "revid": "767487", "url": "https://it.wikipedia.org/wiki?curid=3175392", "title": "Getting Even (film 1912)", "text": "Getting Even \u00e8 un cortometraggio muto del 1912. Non si conosce il nome del regista che non appare nei credit. Prodotto dalla Powers Picture Plays e distribuito dalla Universal Film Manufacturing Company, usc\u00ec nelle sale cinematografiche il 12 luglio 1912. Aveva come interpreti Leo White, Ouida Berg\u00e8re, Katherine Griffith, Charles Craig, Guy Powell.\nTrama.\nPercy Jones porta la fidanzata Dollie con la madre in campagna. A una festa, incontra due braccianti agricoli, Hank Hawkins e Ezra Jackson, che, presi di mira dall'uomo di citt\u00e0, diventano oggetto dei suoi scherzi e delle sue battute. Rivedendoli al lavoro sulle rive del lago, Percy finge che la barca, dove lui e Dollie si trovano, stia per affondare e si mette a gridare aiuto. I due contadini si precipitano a salvarli: Hank si butta in acqua... ma solo per essere sbeffeggiato da Percy che lo prende in giro. Tornato a riva furibondo, ripromette di vendicarsi. Qualche giorno pi\u00f9 tardi, la barca dove si trovano di nuovo Dollie e Percy questa volta si trova veramente in difficolt\u00e0, affondando rapidamente. Le urla disperate dei due vengono raccolte dalla signora Vaughn, la madre di Dollie, che corre a cercare aiuto. Ma questa volta Ezra e Hank non hanno nessuna intenzione di farsi prendere nuovamente per il naso. La donna implora Hank che, alla fine, cede e, a nuoto, porta in salvo i due cittadini. Il suo comportamento colpisce Dollie, che mette a confronto il contadino con Percy, a tutto svantaggio di quest'ultimo. Finisce per fargli una dichiarazione d'amore, ma lui le mostra la foto di una ragazza (la foto di un'attrice), dicendole che quella \u00e8 la sua fidanzata. Stizzita, Dollie chiede a Percy di tornare a casa. I turisti salgono sul treno che li riporter\u00e0 alla loro citt\u00e0 mentre i due contadini, soddisfatti, li vedono andare via.\nProduzione.\nIl film fu prodotto da Pat Powers per la Powers Picture Plays.\nDistribuzione.\nDistribuito dall'Universal Film Manufacturing Company, il film - un cortometraggio di una bobina - usc\u00ec nelle sale cinematografiche degli Stati Uniti il 12 luglio 1912."}
{"id": "3175401", "revid": "124123", "url": "https://it.wikipedia.org/wiki?curid=3175401", "title": "Heikki A. Alikoski", "text": "Assistente di Yrj\u00f6 V\u00e4is\u00e4l\u00e4 tra il 1937 e il 1956, partecip\u00f2 successivamente alla costituzione dell\"'Istituto di Astronomia e Ottica di Turku\". Il Minor Planet Center gli accredita la scoperta di tredici asteroidi, effettuate tra il 1938 e il 1953.\nL'asteroide 1567 Alikoski \u00e8 cos\u00ec chiamato in suo onore."}
{"id": "3175402", "revid": "767487", "url": "https://it.wikipedia.org/wiki?curid=3175402", "title": "The Girl, the Cop, the Burglar", "text": "The Girl, the Cop, the Burglar \u00e8 un cortometraggio muto del 1914. Non si conosce il nome del regista del film che, prodotto dalla Essanay e distribuito dalla General Film Company, aveva come interpreti Wallace Beery, Ruth Hennessy, Leo White.\nTrama.\nThomas Terpin, James Riding e Jack Hazard si trovano tutti e tre al club dove la conversazione si sposta sulle imprese di un audace topo d'appartamenti che la polizia non riesce a catturare. Jack scommette con Terpin che pu\u00f2 rubare e cavarsela e l'altro accetta la scommessa a patto che Jack ritorni al club nel giro di tre ore con un oggetto prezioso che pu\u00f2 dimostrare di avere rubato. La posta in gioco sar\u00e0 di cento dollari.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito negli Stati Uniti dalla General Film Company, il film - un cortometraggio di una bobina - usc\u00ec nelle sale l'11 marzo 1914."}
{"id": "3175407", "revid": "438678", "url": "https://it.wikipedia.org/wiki?curid=3175407", "title": "La sanguinaria", "text": "La sanguinaria (\"Deadly Is the Female\", conosciuto anche con il titolo \"Gun Crazy\") \u00e8 un film noir del 1949 diretto da Joseph H. Lewis. Si ispira vagamente alle gesta di Bonnie e Clyde e vede come protagonisti John Dall e Peggy Cummins nei ruoli di due coniugi rapinatori.\nNel 1998 \u00e8 stato scelto per essere conservato nel National Film Registry della Biblioteca del Congresso degli Stati Uniti.\nTrama.\nBart Tare, un ex militare con un passato in riformatorio per aver rubato una pistola, nutre sin dall'infanzia un'insana passione per le armi da fuoco. Scontata la pena e finito il servizio di leva, decide di ritornare al suo paese natale, ritrovando sua sorella e i suoi due pi\u00f9 cari amici. Durante una fiera, Bart incontra Annie, una ragazza che svolge uno spettacolo con delle pistole, anche lei appassionata alle armi; tra i due \u00e8 amore a prima vista. I due decidono di fuggire e cominciare una nuova vita insieme, ma dopo il matrimonio Annie inizia a lamentarsi della loro misera situazione finanziaria.\nLa coppia decide cos\u00ec di sfruttare le loro qualit\u00e0 commettendo una rapina dietro l'altra. In coppia iniziano ad assaltare rifornimenti di benzina, alimentari e soprattutto banche, finch\u00e9 durante un colpo non ci scappa il morto: per loro \u00e8 l'inizio della fine. Braccati dalla polizia, i due protagonisti cominciano una difficile corsa contro il tempo, una disperata fuga da uno stato all'altro degli Usa nel tentativo di non farsi prendere. Ma il loro destino sembra ormai segnato; il loro amore \u00e8 talmente forte da far crescere in Bart ed Anna la consapevolezza di dover morire insieme, piuttosto che farsi arrestare.\nProduzione.\nLa sceneggiatura del film fu scritta da MacKinlay Kantor e dal futuro premio Oscar Dalton Trumbo. Trumbo, a causa di una sua presunta adesione al comunismo, venne iscritto dal Governo degli Stati Uniti nella lista nera e fu costretto a firmare la sceneggiatura con lo pseudonimo di Millard Kaufman, nome \"prestatogli\" dall'omonimo sceneggiatore.\nLa scena della rapina in banca fu filmata a Montrose in California con un unico piano sequenza, con la macchina da presa situata nei sedili posteriori della cadillac di Bart ed Annie; il regista, in questa scena, diede ai protagonisti la possibilit\u00e0 di improvvisare i loro dialoghi e si racconta come il tutto fu girato senza che nessuno, a parte gli attori coinvolti (i due protagonisti, la guardia giurata e le persone all'interno della banca) e la troupe, sapesse che stavano girando un film; durante la sequenza John Dall recita la battuta \"speriamo di trovare un parcheggio da qualche parte\", intendendo che realmente non sapeva se avrebbero trovato un posto in cui parcheggiare, vista la tecnica registica e l'alto margine d'improvvisazione della scena. In aggiunta, \u00e8 possibile notare come alcune persone lungo la strada gridino spaventate, credendo di aver assistito per davvero ad una rapina in banca."}
{"id": "3175408", "revid": "72396", "url": "https://it.wikipedia.org/wiki?curid=3175408", "title": "Predrag Spasi\u0107", "text": ""}
{"id": "3175409", "revid": "1543377", "url": "https://it.wikipedia.org/wiki?curid=3175409", "title": "Zeta Sagittarii", "text": "Zeta Sagittarii (\u03b6 Sgr / \u03b6 Sagittarii) \u00e8 un sistema stellare presente nella costellazione del Sagittario. Il suo nome tradizionale \u00e8 Ascella.\nOsservazione.\nAscella ha una magnitudine apparente \u00e8 +2,60 il che la rende il terzo sistema stellare pi\u00f9 brillante della costellezione, dopo , . Si tratta quindi uno dei tanti casi in cui Bayer non ha assegnato le lettere alle stelle a seconda della loro luminosit\u00e0.\nSi individua nella parte centrale della costellazione, circa 4\u00b0 a sud est di Sigma Sagittarii. Posta quasi 30\u00b0 a sud dell'equatore celeste, Ascella \u00e8 una stella appartenente all'emisfero australe. La sua declinazione meridionale ne limita le possibilit\u00e0 di osservazione nell'emisfero boreale, ove \u00e8 osservabile solo nelle regioni a sud del 60\u00ba parallelo. Essa comunque nelle regioni temperate dell'emisfero apparir\u00e0 bassa all'orizzonte sud e visibile per poche ore della notte. Pi\u00f9 ampie sono le possibilit\u00e0 di osservarla quando ci si avvicina alle regioni tropicali. Il periodo migliore per osservarla corrisponde all'estate boreale.\nAscella fa anche parte dell'asterismo della Teiera, di cui assieme a \u03b5 Sagittarii, e , forma il corpo.\nDescrizione.\nZeta Sagittarii \u00e8 un sistema stellare formato da due stelle, i cui rispettivi nomi sono:\nLa loro distanza apparente \u00e8 mezzo secondo d'arco. Alla distanza di ci\u00f2 corrisponde a , mentre l'eccentricit\u00e0 orbitale del sistema \u00e8 di 0,205. Ci\u00f2 implica che esse si avvicinano fino a 10,6 UA al periastro e si allontanano fino a 16,1 UA all'afastro. Ci vogliono circa 21,075 anni perch\u00e9 un'orbita sia completata.\nZeta Sagittarii A \u00e8 classificata come stella di tipo A2III. Il suo colore bianco-azzurro, le \u00e8 conferito dalla temperatura superficiale di . Dalla sua magnitudine apparente +3,26 e dalla distanza presunta si pu\u00f2 inferire che questa stella ha una luminosit\u00e0 31 volte maggiore di quella del Sole. Questa temperatura superficiale e questa luminosit\u00e0 portano a pensare che, nonostante la classificazione, Zeta Sagittarii A non \u00e8 affatto una gigante, ma una stella di sequenza principale avente una massa .\nZeta Sagittarii B \u00e8 classificata come stella di tipo A4IV. Il suo colore bianco, le \u00e8 conferito da una temperatura superficiale un po' inferiore a quello della compagna (). Essa \u00e8 anche leggermente meno massiccia di Zeta Sagittarii A (). Anche questa stella, nonostante la classificazione, appartiene alla sequenza principale.\n\"Ascella\" ha inoltre una debole compagna di 10\u00aa magnitudine, \"Zeta Sagittarii C\", separata dalla primaria da una distanza di 75 secondi d'arco. Si tratta di una stella di sequenza principale arancione di classe K7. Se fosse legata al sistema orbiterebbe a una distanza di almeno 2000 UA dalla coppia centrale e percorrebbe un'orbita intorno ad essa in almeno anni. Tuttavia essa non \u00e8 probabilmente legata al sistema e la sua vicinanza \u00e8 puramente ottica.\nEtimologia e significato culturale.\nIl nome \"Ascella\" deriva dal latino ed \u00e8 stato conferito alla stella in quanto posizionata in coincidenza della spalla della figura mitologica dell'arciere che d\u00e0 il nome alla costellazione. \nNell'astronomia cinese, \u03b6 Sgr era la 6\u00aa delle sei stelle della costellazione del \"Mestolo\" (o Carro del Sud), facente parte della Tartaruga Nera."}
{"id": "3175410", "revid": "767487", "url": "https://it.wikipedia.org/wiki?curid=3175410", "title": "Nasir Khamees", "text": ""}
{"id": "3175411", "revid": "767487", "url": "https://it.wikipedia.org/wiki?curid=3175411", "title": "Love and Soda", "text": "Love and Soda \u00e8 un cortometraggio muto del 1914 scritto e diretto da E. Mason Hopper. Il film, una farsa prodotta dalla Essanay Film Manufacturing Company e distribuita dalla General Film Company, aveva come interpreti Wallace Beery, Ruth Hennessy, Leo White.\nTrama.\nL'idraulico, un tipo grande e grosso, decide di farsi assumere come commesso in una rivendita di bibite per poter competere con il suo rivale, un piccolo impiegato sempre ben vestito, che gli contende l'amore di miss Moffett. Al lavoro, mangia pi\u00f9 di quello che vende, ma il padrone - che ha paura di lui - non osa licenziarlo. Quando l'elegante impiegato porta miss Moffett nella gelateria, l'idraulico gli serve una tazza di olio di ricino. L'uomo si arrabbia e, tra i due, si ingaggia una gara di lancio delle uova per vedere chi, tra i due, \u00e8 il miglior lanciatore.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche degli Stati Uniti il 31 agosto 1914."}
{"id": "3175414", "revid": "1448083", "url": "https://it.wikipedia.org/wiki?curid=3175414", "title": "Circo romano di Antiochia", "text": "Il circo romano di Antiochia era un'antica struttura collegata al limitrofo palazzo imperiale, che ebbe l'importante funzione, soprattutto durante il periodo in cui \"Antiochia\" fu una delle capitali tetrarchiche dell'Impero Romano (sicuramente dopo il 286, ma pi\u00f9 probabilmente nel IV secolo).\nStoria.\nIl circo venne edificato forse nel 67 a.C. da Quinto Marcio Re (allora governatore della vicina Cilicia), o forse fu confuso con una struttura pi\u00f9 simile ad un anfiteatro che ad un \"Circus\", nel qual caso posizionato in altro quartiere cittadino. Il circo vero e proprio, indagato archeologicamente, fu costruito sull'isola a nord dell'Oronte. Nel 115, durante il soggiorno dell'Imperatore, Traiano, \"Antiochia\" fu sconvolta da un terribile terremoto, tanto che lo stesso principe fu costretto a rifugiarsi nel Circo per diversi giorni.\nPi\u00f9 volte ristrutturato, anche a causa dei frequenti terremoti dell'area, fu notevolmente ampliato durante il IV secolo sotto il figlio di Costantino I, Costanzo II, che risiedette in modo continuativo, per fronteggiare la minaccia sasanide dal 337 al 350. Il circo sembra sia caduto definitivamente in disuso dopo il terribile terremoto che colp\u00ec la citt\u00e0 di Antiochia nel 526.\nStruttura.\nIl \"Circus\" era posizionato a fianco del palazzo imperiale, sull'isola a nord del fiume Oronte. L'orientamento del impianto era grosso modo, nord-sud. L'arena misurava 492,5 metri di lunghezza e 70-75 metri di larghezza. La distanza tra i \"carceres\" e la balaustra centrale (o \"spina\") era di 145 metri. La lunghezza poi dell'intera \"spina\" centrale era di 283 metri (larga invece 8,3 metri). La capienza complessiva dell'intera struttura \u00e8 stata stimata in 80.000 persone, sedute lungo le sue gradinate (dove la tribuna est, quella maggiormente indagata, era profonda 27,17 metri).\nArcheologia dell'antico circo.\nLa prima campagna di scavi sul sito dell'antico \"Circus\" inizi\u00f2 nel 1932, grazie ad un'\u00e9quipe di archeologi dell'Universit\u00e0 di Princeton, e dur\u00f2 fino al 1935. La datazione della maggior parte delle costruzioni secondo le indagini archeologiche risalirebbe al IV secolo, con un inizio di attivit\u00e0 nella seconda met\u00e0 del I secolo a.C."}
{"id": "3175420", "revid": "599013", "url": "https://it.wikipedia.org/wiki?curid=3175420", "title": "Ibrahim Meer", "text": "Biografia.\n\u00c8 il fratello gemello di Eissa Meer."}
{"id": "3175421", "revid": "287204", "url": "https://it.wikipedia.org/wiki?curid=3175421", "title": "8188 Okegaya", "text": "8188 Okegaya \u00e8 un asteroide della fascia principale. Scoperto nel 1992, presenta un'orbita caratterizzata da un semiasse maggiore pari a 3,1588124\u00a0UA e da un'eccentricit\u00e0 di 0,1330642, inclinata di 12,12653\u00b0 rispetto all'eclittica.\nL'asteroide \u00e8 dedicato all'omonima zona paludosa, ricca di biodiversit\u00e0, nella parte occidentale della Prefettura di Shizuoka in Giappone."}
{"id": "3175428", "revid": "599013", "url": "https://it.wikipedia.org/wiki?curid=3175428", "title": "Eissa Meer", "text": "\u00c8 il fratello gemello di Ibrahim Meer."}
{"id": "3175434", "revid": "767487", "url": "https://it.wikipedia.org/wiki?curid=3175434", "title": "Mohamed Salim", "text": ""}
{"id": "3175436", "revid": "118031", "url": "https://it.wikipedia.org/wiki?curid=3175436", "title": "Pupetta Maresca", "text": ""}
{"id": "3175437", "revid": "1543377", "url": "https://it.wikipedia.org/wiki?curid=3175437", "title": "Lauren Gold", "text": "Biografia.\nLauren Gold \u00e8 nata in Inghilterra nel 1981 ed \u00e8 cresciuta in una famiglia ebrea, fuori Londra con il fratello e la sorella. Sua madre era una top model negli anni sessanta e sin da piccola, la Gold voleva seguire le orme della madre. All'et\u00e0 di tredici anni, sua madre invia le sue foto a un'agenzia, grazie alla quale Lauren Gold inizia a lavorare per alcune campagne, e comparendo nei video musicali dei Roxette. Grazie ad un contratto con la Select Model Management, la carriera della modella ha una svolta.\nNel 2000, Lauren Gold \u00e8 comparsa nel video \"Rock DJ\" di Robbie Williams e nell'edizione inglese della rivista \"Maxim\". Nel corso della sua carriera la Gold ha posato per le campagne pubblicitarie di aziende come The Coca-Cola Company, Vodafone, Pantene, Triumph, Jockey, Brilleland, Truworths, Brockmans Gin, Elizabeth Arden, Marks &amp; Spencer, Next, East Ltd, Lenor e Wonderbra ed ha sfilato per Agent Provocateur.\nNel 2008 \u00e8 stata protagonista del cortometraggio \"Out of the Dark\" ed \u00e8 apparsa nel film \"Beyond the Rave\"."}
{"id": "3175439", "revid": "767487", "url": "https://it.wikipedia.org/wiki?curid=3175439", "title": "Fahad Abdulrahman", "text": ""}
{"id": "3175440", "revid": "287204", "url": "https://it.wikipedia.org/wiki?curid=3175440", "title": "8209 Toscanelli", "text": "8209 Toscanelli \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 2,6073804\u00a0UA e da un'eccentricit\u00e0 di 0,1657716, inclinata di 10,01325\u00b0 rispetto all'eclittica.\nL'asteroide \u00e8 dedicato all'astronomo, matematico e cartografo italiano Paolo dal Pozzo Toscanelli."}
{"id": "3175443", "revid": "701914", "url": "https://it.wikipedia.org/wiki?curid=3175443", "title": "My Sky", "text": ""}
{"id": "3175444", "revid": "264902", "url": "https://it.wikipedia.org/wiki?curid=3175444", "title": "2880 a.C.", "text": ""}
{"id": "3175446", "revid": "2018934", "url": "https://it.wikipedia.org/wiki?curid=3175446", "title": "European Premiere Cup Women (softball)", "text": "La European Premiere Cup Women \u00e8 la massima competizione internazionale per squadre di softball femminile. \u00c8 organizzata annualmente dalla European Softball Federation (F\u00e9d\u00e9ration Europ\u00e9enne Softball, ESF), e vi partecipano le squadre vincitrici dei rispettivi campionati nazionali.\nLa prima edizione \u00e8 stata organizzata nel 1978; a partire dal 1993 la manifestazione \u00e8 stata suddivisa in due Divisioni: Division A e Division B.\nL'edizione 2019 si \u00e8 tenuta a Bollate, in Agosto, ed \u00e8 stata organizzata e vinta dal Bollate Softball."}
{"id": "3175447", "revid": "767487", "url": "https://it.wikipedia.org/wiki?curid=3175447", "title": "The Wedding of Prudence", "text": "The Wedding of Prudence \u00e8 un cortometraggio muto del 1914. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 3 aprile 1914."}
{"id": "3175450", "revid": "767487", "url": "https://it.wikipedia.org/wiki?curid=3175450", "title": "Yousuf Hussain", "text": ""}
{"id": "3175453", "revid": "76963", "url": "https://it.wikipedia.org/wiki?curid=3175453", "title": "Clara Bryant", "text": ""}
{"id": "3175454", "revid": "767487", "url": "https://it.wikipedia.org/wiki?curid=3175454", "title": "Sweedie the Swatter", "text": "Sweedie the Swatter \u00e8 un cortometraggio muto del 1914. Il nome del regista non viene riportato.\nCon questa pellicola, la casa di produzione Essanay inaugur\u00f2 una serie di comiche che avevano come protagonista il personaggio di Sweedie, una ragazza svedese, personaggio interpretato da Wallace Beery: l'attore dal fisico rude e molto mascolino, si presentava sullo schermo travestito in vesti femminili.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 13 luglio 1914."}
{"id": "3175455", "revid": "339392", "url": "https://it.wikipedia.org/wiki?curid=3175455", "title": "Doitsu-goi", "text": ""}
{"id": "3175461", "revid": "125851122", "url": "https://it.wikipedia.org/wiki?curid=3175461", "title": "Illumination Entertainment", "text": "Illumination Entertainment (nota semplicemente come Illumination) \u00e8 una casa di produzione cinematografica statunitense fondata da Chris Meledandri nel 2007, che produce film d'animazione realizzati in CGI per conto della Universal Pictures della quale \u00e8 sussidiaria.\nStoria.\nMeledandri lasci\u00f2 la carica di presidente della 20th Century Fox Animation per fondare nel 2007 l'Illumination Entertainment. Nel 2008, venne ufficializzato l'accordo che permetteva alla Illumination di diventare la costola dell'intrattenimento d'animazione in CGI della NBC Universal, impegnandosi a produrre almeno una pellicola l'anno a partire dal 2010. E si impegnava a lasciare completamente i diritti di distribuzione in tutto il mondo alla Universal, nonostante gli venisse concesso di produrre in completa autonomia i propri film d'animazione.\nProcesso di produzione.\nIllumination Entertainment produce film d'animazione in 3D CGI. Primo di questi \u00e8 \"Cattivissimo me\" (\"Despicable Me\"), avente come protagonista Steve Carell uscito nelle sale americane il 9 luglio 2010 (il 15 ottobre in Italia). La pellicola \u00e8 costata 63 milioni di dollari e nel week-end di apertura il film si \u00e8 subito piazzato in prima posizione nelle classifiche dei film pi\u00f9 visti."}
{"id": "3175465", "revid": "767487", "url": "https://it.wikipedia.org/wiki?curid=3175465", "title": "The Epidemic", "text": "The Epidemic \u00e8 un cortometraggio muto del 1914. Non si conosce il nome del regista che non viene riportato nei titoli.\nProduzione.\nIl film - un cortometraggio a una bobina - fu prodotto dalla Essanay Film Manufacturing Company.\nDistribuzione.\nFu distribuito dalla General Film Company che lo fece uscire in sala il 24 luglio 1914."}
{"id": "3175467", "revid": "767487", "url": "https://it.wikipedia.org/wiki?curid=3175467", "title": "Abdulqader Hassan", "text": ""}
{"id": "3175468", "revid": "729019", "url": "https://it.wikipedia.org/wiki?curid=3175468", "title": "Yakovlev UT-1", "text": "Lo Yakovlev UT-1 (in caratteri cirillici \u042f\u043a\u043e\u0432\u043b\u0435\u0432 \u0423\u0422-1) fu un aereo da addestramento con capacit\u00e0 acrobatiche monoposto, monomotore e monoplano ad ala bassa, progettato dall'OKB 115 diretto da Aleksandr Sergeevi\u010d Jakovlev e sviluppato in Unione Sovietica all'inizio degli anni trenta.\nDestinato sia all'aviazione civile che quella militare, grazie alle sue caratteristiche di manovrabilit\u00e0 venne utilizzato principalmente nella formazione dei futuri piloti da caccia sovietici, sia della Voenno-vozdu\u0161nye sily (V-VS), l'aeronautica militare, che dell'Aviacija Voenno-Morskogo Flota (AV-MF), l'aviazione di marina della Voenno-morskoj flot SSSR.\nStoria del progetto.\nCon l'entrata in servizio, nel 1934, del caccia monoplano Polikarpov I-16, la flotta a disposizione delle scuole di volo era basata su biplani, modelli che non offrivano le caratteristiche necessarie alla formazione dei piloti ai quali sarebbero stati destinati. Venne cos\u00ec emessa una specifica per la fornitura di un nuovo addestratore monoplano che l'ufficio di progettazione OKB diretto da Jakovlev soddisfece con l'UT-1, un leggero e compatto monoplano caratterizzato ad un singolo abitacolo aperto, motore radiale a cinque cilindri e carrello d'atterraggio fisso."}
{"id": "3175470", "revid": "74801", "url": "https://it.wikipedia.org/wiki?curid=3175470", "title": "Susie Castillo", "text": "Biografia.\nNata e cresciuta a Methuen (nel Massachusetts) da padre dominicano e da madre portoricana, che divorziarono quando non era che una bambina, Susie Castillo inizia a lavorare come modella gi\u00e0 all'et\u00e0 di sedici anni e nel novembre 1997 vince il concorso di bellezza Miss Massachusetts Teen USA 1998. Nel novembre 2002, la Castillo partecipa a Miss Massachusetts, vincendo il titolo, ed ottenendo il diritto di partecipare a Miss USA. Il 24 marzo 2003 Susie Castillo vince il titolo di Miss USA, diventando la seconda rappresentante del Massachusetts a vincere il titolo. Grazie alla vittoria Susie Castillo partecipa anche a Miss Universo 2003 in rappresentanza degli Stati Uniti, ma si classifica soltanto tredicesima.\nDopo la vittoria di Miss USA, Susie Castillo ha preso parte a numerose trasmissioni televisive. In particolar modo \u00e8 stata una delle veejay regolari di \"TRL\" e di \"MTV Tr3s\" ruolo ricoperto fino al 2010. In seguito si \u00e8 dedicata alla carriera di attrice e modella. Nel 2007 \u00e8 portavoce di Neutrogena. mentre nel 2008 torna a lavorare in televisione conducendo il reality show di ABC, \"America's Prom Queen\". Nel 2009 ha invece condotto \"Superstars of Dance\" su NBC insieme a Michael Flatley, mentre nel 2010 \"School Pride\" sempre su NBC. Ultimamente partecipa a film televisivi e ha ripartecipato nel 2012 a Miss USA."}
{"id": "3175472", "revid": "353294", "url": "https://it.wikipedia.org/wiki?curid=3175472", "title": "Carpa nishiki", "text": ""}
{"id": "3175474", "revid": "599013", "url": "https://it.wikipedia.org/wiki?curid=3175474", "title": "Abdulrahman Al-Haddad", "text": ""}
{"id": "3175475", "revid": "767487", "url": "https://it.wikipedia.org/wiki?curid=3175475", "title": "Susana Harp", "text": "Biografia.\nNata a Oaxaca de Ju\u00e1rez l'8 aprile 1968 da madre messicana e padre libanese, cominci\u00f2 a studiare canto nell'adolescenza, verso i 15-16 anni. Laureatasi a 22 anni in Psicologia della Gestalt, ebbe la sua grande opportunit\u00e0 artistica nel 1996, quando cominci\u00f2 a lavorare al \"Progetto Xquenda\" (in idioma zapoteco: xquenda, \"anima\"), dove cant\u00f2 canzoni in zapoteco, n\u00e1huatl, mixe e in spagnolo."}
{"id": "3175477", "revid": "767487", "url": "https://it.wikipedia.org/wiki?curid=3175477", "title": "Mabel's Nerve", "text": "Mabel's Nerve \u00e8 un cortometraggio muto del 1914 diretto da George Nichols.\nProduzione.\nIl film fu prodotto dalla Keystone Film Company.\nDistribuzione.\nDistribuito dalla Mutual Film, il film usc\u00ec nelle sale cinematografiche il 16 maggio 1914."}
{"id": "3175478", "revid": "88740", "url": "https://it.wikipedia.org/wiki?curid=3175478", "title": "Kallipolis (Sicilia)", "text": "Kallipolis (greco: \"bella citt\u00e0\", italianizzata in Callipoli o Gallipoli) era una colonia greca della Sicilia, oggi non pi\u00f9 identificabile.\nNel VII secolo a.C. coloni calcidesi provenienti dalla vicina Naxos fondarono la citt\u00e0. Dell'antica citt\u00e0 nulla si sa oltre al fatto della sua esistenza e della sua presunta distruzione nel 403 a.C. assieme a Naxos ad opera del tiranno siracusano Dionisio I.\nDell'esistenza di Callipoli sappiamo da Erodoto (7, 154), quando lo storico racconta dell'operato di Ippocrate di Gela, che conquist\u00f2 la citt\u00e0 nell'ambito di una vasta politica di conquista realizzata nella Sicilia orientale, nella quale si sarebbe messo in mostra il futuro tiranno Gelone.\nNon sono stati rinvenuti reperti che permettano una precisa localizzazione dell'insediamento greco.\nQuesto doveva presumibilmente collocarsi nella zona dell'odierna Giarre, in quanto si trattava del luogo pi\u00f9 appropriato dove fondare un insediamento, per la vicinanza di un corso d'acqua (corrispondente all'odierno torrente Macchia) e del mare, e per la presenza di una vasta area boschiva (detto dai Romani \"Lucus Jovis\", poi Bosco d'Aci). Le altre possibili collocazioni della citt\u00e0 di \"Kallipolis\" sono pi\u00f9 improbabili, essendo all'epoca l'area a nord di Giarre prevalentemente acquitrinosa e quella a sud ricoperta da una fitta boscaglia.\nRecenti ritrovamenti hanno fatto ipotizzare che Kallipolis possa invece trovarsi nell'entroterra della Valle dell'Alcantara, sotto l'odierna Francavilla di Sicilia. Tali ritrovamenti, infatti, sono numerosi e testimoniano le attivit\u00e0 quotidiane che si svolgevano intorno al fiume Alcantara, ma potrebbero riferirsi ad altro insediamento: \u00e8 noto, infatti, che all'atto dell'invasione greca i Siculi che abitavano l'area di Naxos fuggirono sulle zone montuose e, tra queste, anche l'area dell'odierna Francavilla: di qui nacque un abitato, ma non potrebbe essere Kallipolis, che, invece, fu fondata dagli abitanti di Naxos come loro subcolonia. Resta preferibile, pertanto, individuare il sito di Kallipolis nei pressi di Giarre, dove in passato, ed anche in tempi recenti, vi sono stati numerosi ritrovamenti di materiale fittile, monete e altro. Sono state rinvenute tracce, nell'area di Giarre, anche di un insediamento di et\u00e0 romana.\nSecondo altre speculazioni, Kallipolis sarebbe sorta nei pressi dell'attuale Gallodoro."}
{"id": "3175483", "revid": "486946", "url": "https://it.wikipedia.org/wiki?curid=3175483", "title": "Andrej Panavic", "text": ""}
{"id": "3175484", "revid": "287204", "url": "https://it.wikipedia.org/wiki?curid=3175484", "title": "Predrag Spasic", "text": ""}
{"id": "3175490", "revid": "767487", "url": "https://it.wikipedia.org/wiki?curid=3175490", "title": "In and Out", "text": "In and Out \u00e8 un cortometraggio muto del 1914. Il nome del regista non viene riportato nei credit del film. Fu prodotto dalla The Essanay Film Manufacturing Company e distribuito dalla General Film Company. Il protagonista era Wallace Beery.\nIl film usc\u00ec in sala il 3 agosto 1914.\nProduzione.\nIl film fu prodotto dall'Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 3 agosto 1914. Viene citato in \"Moving Picture World\" del 1\u00ba agosto 1914."}
{"id": "3175492", "revid": "261173", "url": "https://it.wikipedia.org/wiki?curid=3175492", "title": "YAML", "text": "YAML (pronunciato \u02c8j\u00e6m\u0259l, in rima con \"camel\" ) \u00e8 un formato per la serializzazione di dati utilizzabile da esseri umani. Il linguaggio sfrutta concetti di altri linguaggi come il C, il Perl e il Python e idee dal formato XML e dal formato per la posta elettronica (RFC2822).\nProposto da Clark Evans nel 2001, \u00e8 stato sviluppato da quest'ultimo e Brian Ingerson. Il nome definisce l'acronimo ricorsivo \"YAML Ain't a Markup Language\". Nella prima fase di sviluppo l'acronimo veniva definito come \"Yet Another Markup Language\", significato che \u00e8 andato perso in favore di un nome che specificasse la natura orientata alla memorizzazione di dati del linguaggio, contrapposto all'utilizzo consono dei linguaggi di markup.\nFormato.\nIl seguente esempio rappresenta i dati di un'ipotetica fattura in formato YAML:\n --- !&lt;tag:clarkevans.com,2002:invoice&gt;\n invoice: 34843\n date : 2001-01-23\n bill-to: &amp;id001\n given : Chris\n family : Dumars\n address:\n lines: |\n 458 Walkman Dr.\n Suite #292\n city : Royal Oak\n state : MI\n postal : 48046\n ship-to: *id001\n product:\n - sku : BL394D\n quantity : 4\n description : Basketball\n price : 450.00\n - sku : BL4438H\n quantity : 1\n description : Super Hoop\n price : 2392.00\n tax : 251.42\n total: 4443.52\n comments:\n Late afternoon is best.\n Backup contact is Nancy\n Billsmer @ 338-4338.\nUtilizzi comuni.\nIl formato YAML \u00e8 talvolta usato come file di configurazione al posto di altri formati, come JSON, XML e .properties.\nAlcuni esempi:\nAltri utilizzi sono lo scambio dati, la persistenza di strutture anche complesse e il Log di applicazioni.\nParagone tra i formati YAML e JSON.\nVantaggi del formato YAML:\nVantaggi del formato JSON:"}
{"id": "3175500", "revid": "767487", "url": "https://it.wikipedia.org/wiki?curid=3175500", "title": "The Fable of Napoleon and the Bumps", "text": "The Fable of Napoleon and the Bumps \u00e8 un cortometraggio muto del 1914 scritto e diretto da George Ade, prodotto dalla Essanay Film Manufacturing Company.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film usc\u00ec nelle sale cinematografiche USA il 15 luglio 1914."}
{"id": "3175502", "revid": "104458", "url": "https://it.wikipedia.org/wiki?curid=3175502", "title": "Rita Achkina", "text": ""}
{"id": "3175504", "revid": "1516087", "url": "https://it.wikipedia.org/wiki?curid=3175504", "title": "Marcellino pane e vino (serie animata)", "text": " \nMarcellino pane e vino (\"Marcelino Pan y Vino\", pubblicato col titolo in Giappone) \u00e8 una serie animata del 2000 tratta dal romanzo omonimo dello scrittore spagnolo Jos\u00e9 Mar\u00eda S\u00e1nchez Silva, che ha anche ispirato il film \"Marcellino pane e vino\" del 1955 con il piccolo Pablito Calvo come protagonista. \nSi tratta di una coproduzione internazionale tra la giapponese Nippon Animation, la francese PMMP TF1, la spagnola VIP TOONS e l'americana Universal Television. La prima stagione composta di 26 episodi \u00e8 stata prodotta tra il 2000 e il 2001 ed \u00e8 stata adattata in sette lingue: italiano, tedesco, inglese, francese, spagnolo, portoghese e tagalog.\nIn seguito la Nippon Animation ha prodotto una seconda serie dell'anime, sempre in 22 episodi. Entrambe le serie sono state trasmesse in Italia dalla Rai: la prima nel 2001 con il titolo \"Marcellino pane e vino\" e la seconda nel 2006 con il titolo Marcellino, l'amico degli animali. Vi fu in seguito anche una terza stagione, ma essa non venne trasmessa in Italia.\nTrama.\nMarcellino \u00e8 un bambino di cinque anni. Nato in una notte chiamata \"la notte delle mille lune\", che stando alle leggende donava capacit\u00e0 magiche al nascituro consentendogli di parlare con gli animali, era stato subito abbandonato davanti al cancello di un monastero da sua madre, una donna molto povera, durante una terribile tempesta di neve e da quel giorno i monaci come Padre Priore, Fra' Pappina, Fra' Proverbio, Fra' Picchio e Fra' Din Don si erano presi cura di lui. \nUn giorno, trasgredendo agli ordini dei monaci, Marcellino sale fino nella soffitta del convento a curiosare. L\u00ec trova un uomo appeso ad una croce chiamato Ges\u00f9: il bambino non ha idea di chi sia quell'uomo, i monaci non glielo hanno ancora insegnato, e prova compassione per lui. \nImmaginando che abbia fame ogni giorno gli porta di nascosto del pane e del vino che trova nel convento e giorno dopo giorno cresce per Marcellino l'affetto per quell'uomo. Il pi\u00f9 grande desiderio di Marcellino \u00e8 di ritrovare sua madre e proprio il giorno del suo sesto compleanno; lo rivela all'uomo della soffitta che \u00e8 ormai diventato un suo grande amico e l'uomo decide di accontentarlo e gli dice di seguirlo. \nLa mattina dopo i monaci notano una duplice sparizione: sia il grande crocefisso che avevano riposto in soffitta sia Marcellino sono svaniti nel nulla.\nEpisodi della prima stagione.\nIl cartone \u00e8 stato co-prodotto dal Giappone, dalla Francia e dalla Spagna. In Francia i 26 episodi sono stati trasmessi a partire dal 29 agosto 2001 su TF1. Dopo l'interruzione delle festivit\u00e0 natalizie, le trasmissioni sono riprese senza rispettare del tutto l'ordine originale delle puntate e di conseguenza la sequenza logica degli avvenimenti. Esiste inoltre un episodio speciale della durata di 74 minuti."}
{"id": "3175506", "revid": "287204", "url": "https://it.wikipedia.org/wiki?curid=3175506", "title": "Baldwin Spencer", "text": "Primo ministro delle isole di Antigua e Barbuda dal 24 marzo 2004 al 13 giugno 2014, Spencer ha rivestito anche il ruolo di ministro degli esteri dal 6 gennaio 2010 al termine del suo mandato."}
{"id": "3175509", "revid": "767487", "url": "https://it.wikipedia.org/wiki?curid=3175509", "title": "The Fable of Higher Education That Was Too High for the Old Man", "text": "The Fable of Higher Education That Was Too High for the Old Man \u00e8 un cortometraggio muto del 1914 diretto da George Ade e prodotto dalla Essanay Film Manufacturing Company.\nLa storia, firmata da Ade anche nel soggetto, \u00e8 tratta dai racconti dello scrittore, popolare cantore dell'inurbamento negli USA delle grandi masse contadine, trascinate nel fermento delle citt\u00e0 in espansione tra fine Ottocento e primo Novecento.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 22 luglio 1914."}
{"id": "3175517", "revid": "228587", "url": "https://it.wikipedia.org/wiki?curid=3175517", "title": "Terra ribelle", "text": "Terra ribelle \u00e8 una serie televisiva trasmessa nel 2010 e nel 2012 su Rai 1. La serie segue l'evolversi dell'intricata relazione tra i due amici d'infanzia, Andrea e Iacopo e di due sorelle nobili decadute, Elena e Luisa, sullo sfondo di intrighi e storie di vita comune della Maremma toscana nel XIX secolo; tuttavia la fiction \u00e8 stata girata per buona parte in Argentina.\nLa serie, prodotta dalla Albatross Entertainment e Rai Fiction, \u00e8 composta in totale da 15 episodi da 100 minuti ciascuno, il primo dei quali ha debuttato domenica 17 ottobre 2010 in prima serata su Rai 1.\nIl 21 ottobre 2012, la fiction torna in prima serata su Rai 1, con la seconda stagione, ambientata ai primi del '900. Racconter\u00e0, attraverso l'evoluzione della storia d'amore di Andrea ed Elena, l'emigrazione di molti italiani, soprattutto maremmani, verso l'America meridionale.\nIl progetto riunisce la regista, Cinzia TH Torrini e lo sceneggiatore, Peter Exacoustos, dopo il successo della serie \"Elisa di Rivombrosa\". I protagonisti della serie sono Anna Favella e Rodrigo Guirao D\u00edaz.\nTrama.\nTerra ribelle.\nNella Maremma Toscana dell'Italia dell'Ottocento vive un buttero, Andrea Cristofani, giovane contadino e grande amico di Iacopo, figlio di Achille Vincenzi. Giunto nel podere dei Vincenzi, il Conte Giardini, nobile fiorentino sull'orlo della bancarotta, pensa di risolvere la situazione combinando un matrimonio tra sua figlia Luisa e il figlio di Vincenzi, Iacopo. Il progetto del Conte Giardini sembra andare in porto, anche se Luisa non \u00e8 ricambiata, in quanto Iacopo si invaghisce a prima vista della sorella minore di questa, Elena, amata anche da Andrea, che diversamente da Iacopo, \u00e8 ricambiato dalla contessa.\nIacopo tuttavia in seguito ad un'aspra discussione, uccide il padre sotto gli occhi esterrefatti di Andrea e Luisa, che ricatta il giovane, chiedendogli di sposarla. In cambio far\u00e0 ricadere la colpa dell'assassinio di Achille Vincenzi su Andrea, che accusato da Luisa, sar\u00e0 costretto ad una fuga infinita per salvarsi, ed infine dimostrare la propria innocenza.\nTerra ribelle - Il Nuovo Mondo.\nLe riprese della seconda stagione di \"Terra ribelle\" iniziarono nel luglio 2012. Questa volta le storie dei protagonisti si spostano dalla Maremma al Nuovo Mondo, ovvero l'Argentina. La fiction si intitola, \"Terra ribelle - Il Nuovo Mondo\", ed in essa ritroviamo, sia le avventure epiche della prima stagione, che l'evolversi della storia d'amore tra Elena e Andrea. Sono passati nove anni dal primo incontro tra Elena ed Andrea, i quali ormai sono diventati i principi Marsili. Nel corso di questa stagione Elena e Andrea sono pi\u00f9 distanti che mai, ma, grazie ad un terribile avvenimento, il rapimento della loro figlia Giulia, riusciranno a ricostruire tutto ci\u00f2 che avevano distrutto e a mettere una pietra sul passato, passato che quasi per magia ritorner\u00e0 a piombare nella vita dei coniugi, affermandosi come un'ombra nera negli incubi di Elena e nell'amore di Lucio per Luisa. Colpi di scena e cambiamenti sono le principali caratteristiche di questa seconda stagione, che ha visto il suo rientro sul canale Rai Uno il 21 ottobre 2012.\nCritica.\nAldo Grasso ha sottolineato come la serie sembri \"\"la ripetizione della serie Elisa di Rivombrosa\", definendola comunque \"un feuilleton esemplare\"\", in quanto comprendente le quattro caratteristiche che hanno fatto grande la letteratura d'appendice ottocentesca:"}
{"id": "3175518", "revid": "729019", "url": "https://it.wikipedia.org/wiki?curid=3175518", "title": "Rickenbacker Motor Company", "text": "La Rickenbacker Motor Company \u00e8 stata una casa automobilistica statunitense attiva tra il 1922 e il 1927 con sede a Detroit, nel Michigan.\nLa compagnia fu fondata da Eddie Rickenbacker, un aviatore statunitense considerato il pi\u00f9 \"prolifico\" della prima guerra mondiale. La societ\u00e0 fu avviata con l'ausilio di Byron Everitt, William Metzger e Walter Flanders.\nEddie Rickenbacker us\u00f2 il suo emblema adoperato nel 94th Fighter Squadron come logo per l'azienda; raffigurava un cilindro all'interno di un cerchio. Fu applicato sulle automobili sia anteriormente che posteriormente.\nLa Rickenbacker costru\u00ec vetture coup\u00e9 sportive. I freni installati all'interno delle quattro ruote furono introdotti nel 1923. L'anno successivo ci fu un tentativo fallito per fondersi con la Peerless.\nAll'inizio le Rickenbacker montavano motori a sei cilindri, che furono sostituiti nel 1925 da propulsori ad otto cilindri. Il modello che montava quest'ultimo tipo di motore fu denominato \"Vertical Eight Super Fine\", che si riferiva alle caratteristiche del propulsore ed all'alta qualit\u00e0 delle vetture.\nLa compagnia sub\u00ec un primo contraccolpo con la morte di Walter Flanders in un incidente automobilistico nel 1923. Nel 1926 Eddie Rickenbacker fu disgustato dei continui litigi interni, e si dimise.\nSebbene nel 1926 la Casa automobilistica commercializz\u00f2 nuovi modelli che furono chiamati \"6-70\", \"8-80\" e \"8-90\", le automobili Rickenbacker erano troppo costose per l'epoca e vendettero poco. Quando anche altri dirigenti lasciarono l'azienda nel 1927, la compagnia chiuse. Prima della chiusura, pi\u00f9 11.000 esemplari di autovetture furono costruiti.\nI macchinari per la produzione furono poi venduti alla Audi e trasportati in Germania. Questo trasferimento ebbe riflessi anche sui successivi modelli della Casa automobilistica tedesca; infatti, la Zwickau e la Dresden avevano installato motori Rickenbacker da sei ed otto cilindri.\nAlcuni esemplari di automobili Rickenbacker sopravvivono ancora oggi."}
{"id": "3175519", "revid": "473148", "url": "https://it.wikipedia.org/wiki?curid=3175519", "title": "Abbazia di Pierre-Qui-Vire", "text": ""}
{"id": "3175522", "revid": "210951", "url": "https://it.wikipedia.org/wiki?curid=3175522", "title": "Diamanti famosi", "text": ""}
{"id": "3175545", "revid": "600229", "url": "https://it.wikipedia.org/wiki?curid=3175545", "title": "Modo minore", "text": ""}
{"id": "3175550", "revid": "767487", "url": "https://it.wikipedia.org/wiki?curid=3175550", "title": "One Wonderful Night", "text": "One Wonderful Night \u00e8 un film muto del 1914 diretto da E.H. Calvert. Il nome del regista appare anche tra gli interpreti del film che ha come protagonisti Francis X. Bushman e Beverly Bayne, all'epoca nota coppia romantica dello schermo.\nTrama.\nPer sfuggire a un matrimonio non desiderato con il conte Vassilan, lady Hermione scappa a New York. Suo padre, infatti, il signore di Vallefort, vorrebbe con quel matrimonio mettere le mani sull'eredit\u00e0 materna di Hermione che, invece, decide di prendersi come marito Jean de Courtois, ignorando che anche quest'ultimo \u00e8 al soldo dell'avido genitore. Alla vigilia del matrimonio, per\u00f2, giunge - portata da John Delancey Curtis - la notizia della presunta morte dello sposo. Hermione e John - un americano che ha passato molti anni in Cina a costruire ferrovie - si innamorano al primo sguardo e convolano quella notte stessa a nozze. I due verranno coinvolti in una serie di misteriose disavventure tra omicidio e complotti, ma alla fine tutto sar\u00e0 chiarito dall'intervento del detective Steingall.\nProduzione.\nIl film fu prodotto dalla Essanay Film Manufacturing Company. Il protagonista maschile, Francis X. Bushman fu scelto dopo un sondaggio condotto dalla rivista \"Ladies' World\" tra le sue lettrici che videro in lui il perfetto interprete per il personaggio di John Delancey Curtis. Il film, tratto da \"One Wonderful Night\", un racconto di Louis Tracy pubblicato su \"Ladies' World\", \u00e8 basato anche sul romanzo che ne fu tratto e che venne pubblicato a New York nel 1912.\nDistribuzione.\nDistribuito dalla General Film Company, il film - un mediometraggio in quattro bobine - usc\u00ec nelle sale cinematografiche statunitensi il 18 luglio 1914."}
{"id": "3175551", "revid": "842111", "url": "https://it.wikipedia.org/wiki?curid=3175551", "title": "Modo maggiore", "text": ""}
{"id": "3175553", "revid": "1305772", "url": "https://it.wikipedia.org/wiki?curid=3175553", "title": "Jake Davies", "text": "Biografia.\nNato nel North Yorkshire e terzo di tre fratelli, Jake Davies cresce a Northamptonshire. Inizia a lavorare come modello subito dopo aver terminato gli studi, e diventa celebre come testimonial della campagna pubblicitaria internazionale della fragranza \"Eau sauvage\" di Christian Dior.. Nel corso della sua carriera ha lavorato per Paul Costelloe, Karl Lagerfeld, Chanel, Thomas Pink, Aquascutum , DKNY, Hugo Boss.\nNel 2009 compare su \"Num\u00e9ro Homme\". A febbraio dello stesso anno \u00e8 protagonista della campagna pubblicitaria di Hugo Boss. Nel 2010 \u00e8 invece protagonista di un servizio fotografico su \"V\" insieme ad Andres Velencoso Segura e Jon Kortajarena fotografati da Mario Testino.\nInsieme a Baptiste Giabiconi, Jake Davies sar\u00e0 il primo modello uomo a posare nudo per l'edizione del 2011 del celebre calendario Pirelli."}
{"id": "3175556", "revid": "287204", "url": "https://it.wikipedia.org/wiki?curid=3175556", "title": "Carnock", "text": "Carnock \u00e8 un villaggio del Fife, Scozia, a circa 2,5 km nord-ovest da Dunfermline e 1,6 km da Oakley.\nCarnock, il cui nome potrebbe derivare da \"Caer-cnoc\", \"Caer\" castello e \"cnoc\" collina isolata, ha avuto in antichit\u00e0 una certa importanza militare specie nel periodo romano.\nNelle vicinanze del villaggio sulla collina \"Carneil\" sono state trovate, nel 1774, diverse urne contenenti monete romane."}
{"id": "3175559", "revid": "767487", "url": "https://it.wikipedia.org/wiki?curid=3175559", "title": "Kitty's Knight", "text": "Kitty's Knight \u00e8 un cortometraggio muto del 1913 diretto da Wallace Beery e prodotto dalla Essanay Film Manufacturing Company. Distribuito dalla General Film Company, usc\u00ec in sala il 3 dicembre 1913. \u00c8 l'esordio nella regia di Beery, che nella sua carriera diresse una trentina di film.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec in sala il 3 dicembre 1913."}
{"id": "3175565", "revid": "827882", "url": "https://it.wikipedia.org/wiki?curid=3175565", "title": "Secondo lord del mare", "text": "Second Sea lord and Commander-in-Chief Naval Home Command (\"secondo lord del mare e comandante in capo delle forze navali in madrepatria\"), comunemente indicato col solo nome inglese di \"second sea lord\" \u00e8 uno dei titoli conferiti agli ammiragli pi\u00f9 anziani della Royal Navy inglese (dopo il titolo di primo lord del mare), ed \u00e8 responsabile del personale navale e degli stabilimenti.\nStoria.\nNel 1805, per la prima volta, vennero assegnate delle funzioni specifiche a ciascun lord 'Navale', descritti come 'Professional'lords, lasciando ai 'Civil'lords gli affari di routine e la sigla dei documenti. Il Second Naval lord era il secondo ammiraglio pi\u00f9 anziano membro del consiglio dell'ammiragliato e godeva del titolo di \"Chief of Naval Personnel\", responsabile appunto di tutto il personale presente nella Royal Navy.\nIl posto di Commander-in-Chief Naval Home Command venne creato il 1\u00ba luglio 1969 come risultato dell'unione dei posti di comandanti in capo di Portsmouth e Plymouth.\nIl posto di secondo lord del mare e di Commander-in-Chief Naval Home Command (CINCNAVHOME) vennero amalgamati nel 1994 a seguito della razionalizzazione delle forze armate britanniche dopo la fine della Guerra Fredda.\nIl secondo lord del mare e Commander-in-Chief Naval Home Command (CINCNAVHOME), che \u00e8 il responsabile per le installazioni a terra e per la gestione del personale della Royal Navy, ha sede a Portsmouth e sull'Isola di Whale nell'Hampshire. La nave bandiera del secondo lord del mare \u00e8 la HMS \"Victory\", la pi\u00f9 antica nave del mondo ad essere ancora in funzione, che \u00e8 preservata nel porto di Portsmouth."}
{"id": "3175568", "revid": "1602064", "url": "https://it.wikipedia.org/wiki?curid=3175568", "title": "Terzo lord del mare", "text": "Il titolo di Third sea lord and controller of the Navy \u00e8 un titolo di \"naval lord\" assegnato ad uno degli ammiragli anziani della Royal Navy membro dell'ammiragliato e responsabile del rifornimento di materiale. Il titolo d'ufficio \u00e8 oggi semplicemente \"Controller of the Navy\" (\"CofN\").\nStoria.\nNel 1805, per la prima volta, vennero assegnate delle funzioni specifiche a ciascun Lord 'Navale', descritti come 'Professional' lord, lasciando ai 'civil' lord gli affari di routine e la sigla dei documenti.\nDurante la riorganizzazione dell'ammiragliato, nell'ordine del consiglio del 14 gennaio 1869, al Controller of the Navy venne concesso un seggio nel tavolo dell'ammiragliato come Third sea lord e Controller of the Navy (solitamente indicato solo come Third Naval Lord sino al 1905).\nNel 1869, venne abolito il posto di Storekeeper-General of the Navy e i suoi compiti circa il materiale vennero assegnati al Third sea lord.\nThird naval / sea lords and controller of the Navy.\nControllers of the Navy (sino al 1832).\n1832 Posto abolito\nController of the Navy (1859-69).\nNel 1859 il posto di Surveyor of the Navy venne cambiato in Controller of the Navy."}
{"id": "3175569", "revid": "1305772", "url": "https://it.wikipedia.org/wiki?curid=3175569", "title": "Shirley Mallmann", "text": "\u00c8 considerata la prima top model di nazionalit\u00e0 brasiliana, precedendo di alcuni anni la notoriet\u00e0 internazionale della connazionale Gisele B\u00fcndchen.\nCarriera.\nNel 1995 si trasferisce a San Paolo e da l\u00ec a New York, ottenendo una rapida notoriet\u00e0 come modella. Inizia a lavorare nel mondo delle principali sfilate internazionali a 17 anni, con la collezione autunno/inverno 1996, sfilando per Anna Sui, Betsey Johnson, Marc Jacobs, Miu Miu e Richard Tyler. Il successo ottenuto \u00e8 tale che dopo pochi mesi viene gi\u00e0 considerata una Top Model, tanto che, secondo quanto riportato dalla rivista statunitense Forbes, nel 1997 era in grado di ottenere 7.000 dollari per una singola ora di lavoro.\nDurante la sua carriera ha lavorato per numerosi altri stilisti e case di moda, sia come indossatrice che come testimonial per le rispettive compagne pubblicitarie, tra cui Christian Dior, Roberto Cavalli, Valentino, Dolce &amp; Gabbana, Laura Biagiotti, Lacoste, La Perla, Rocco Barocco, ecc. \u00c8 comparsa pi\u00f9 volte sulle copertine delle riviste dedicate al costume e alla moda, tra cui diverse edizioni internazionali di \"Vogue\" (giugno 1997 e ottobre 2000 nell'edizione brasiliana, febbraio 2002 nell'edizione australiana, giugno 1996 nell'edizione italiana), \"Marie Claire\" (aprile 1998 nell'edizione australiana e ottobre 1998 e ottobre 1999 nell'edizione brasiliana) e \"Cosmopolitan\" (aprile 1997 nell'edizione statunitense e nell'agosto 1997 in quella portoghese) nell'edizione. L'italiana D La Repubblica delle donne nel 1998 le ha dedicato tre copertine.\nNel 1999 \u00e8 comparsa nel mese di giugno del Calendario Pirelli ed \u00e8 stata dichiarata \"Celebrit\u00e0 dell'anno\" dal canale televisivo statunitense E!, mentre nel 2001 \u00e8 stata una delle modelle scelte per l'edizione annuale del Sports Illustrated Swimsuit Issue.\nVita privata.\nNel 2002 si ritira temporaneamente dal mondo della moda per la sua prima maternit\u00e0, tornando a lavorarvi l'anno seguente, seppur in ruoli meno impegnativi. Nel 2008 \u00e8 nuovamente incinta, continuando tuttavia a lavorare come testimonial per alcune campagne pubblicitarie.\nAnche la sorella minore Veridiana \u00e8 una modella, ed ha lavorato per alcuni mesi della primavera 2008 per la televisione italiana, come Velina di Striscia la notizia, in sostituzione della connazionale Thais Souza Wiggers."}
{"id": "3175575", "revid": "767487", "url": "https://it.wikipedia.org/wiki?curid=3175575", "title": "Il carissimo Billy", "text": "Il carissimo Billy (\"Leave It to Beaver\") \u00e8 una serie televisiva statunitense trasmessa in 234 episodi nell'arco di 6 stagioni dal 1957 al 1963. \nNel corso degli anni cinquanta la presenza ricorrente di attori bambini nelle sitcom familiari aveva acquisito sempre maggiore rilevanza: Judy Nugent e Jimmy Hawkins in \"The Ruggles\" (1949-52); Sheila James in \"Mio padre, il signor preside\" (1950-55); Ricky Nelson in \"The Adventures of Ozzie and Harriet\" (1952-66); Rusty Hamer, Sherry Jackson e Angela Cartwright in \"Make Room for Daddy\" (1953-65); Lauren Chapin in \"Pap\u00e0 ha ragione\" (1954-60). Il passaggio da comprimari a protagonisti si era gi\u00e0 compiuto alla televisione nel 1954-55 in popolarissimi programmi per ragazzi: Lee Aaker in \"Le avventure di Rin Tin Tin\" (1954-59), Tommy Rettig in \"Lassie\" (1954-57), Robert Diamond in \"Furia\" (1955-60). Con \"Il carissimo Billy\" per la prima volta un ragazzino, Theodore Cleaver detto \"Beaver\", diventa ora protagonista di una sitcom familiare e l'intera storia \u00e8 raccontata attraverso i suoi occhi. A interpretare la parte fu chiamato Jerry Mathers, giunto alla televisione dopo la positiva esperienza al cinema ne \"La congiura degli innocenti\" (1955) di Alfred Hitchcock. Completavano il cast un altro attore bambino, Tony Dow, nel ruolo del fratello maggiore, e i \"genitori\" Barbara Billingsley e Hugh Beaumont.\nLa serie fu scritta da Joe Connelly e Bob Mosher e realizzata con la regia di David Butler, Norman Toker, Norman Abbott ed altri. Negli Stati Uniti d'America la serie fece il suo debutto nel 1957 sul network televisivo CBS; l'anno successivo pass\u00f2 al network ABC, che continu\u00f2 a trasmetterlo fino al 1963. Nella versione italiana, trasmessa dalla Rai negli anni sessanta, il nomignolo \"Beaver\" fu sostituito da \"Billy\".\nCome altre serie televisive statunitensi, \"Il carissimo Billy\" \u00e8 un'esemplificazione idealizzata della vita di una famiglia del ceto medio residente in un quartiere residenziale di una citt\u00e0 statunitense negli anni intorno alla met\u00e0 del ventesimo secolo. Billy vive infatti nel sobborgo di una citt\u00e0 della California insieme alla sua famiglia composta dal fratello Wally, dalla madre June e dal padre Ward. I telefilm raccontano le sue avventure a scuola, a casa e nel quartiere. Billy preferisce andare in giro con i suoi amici e leggere fumetti piuttosto che frequentare la chiesa o prendere lezioni di danza. Nella maggior parte degli episodi, il ragazzo combina qualche guaio e alla fine riceve dal padre istruzioni morali riguardo al suo cattivo comportamento. Alla fine tutto si conclude con un sostanzioso pasto preparato dalla madre.\nLa serie ebbe una grande popolarit\u00e0: in sei stagioni vennero trasmessi 234 episodi. Nel 1963 fu cancellata perch\u00e9 i protagonisti erano cresciuti e volevano andarsene: l'attore che interpretava Billy/Beaver stava per entrare alla scuola superiore, mentre l'attore che interpretava suo fratello stava per prendersi il diploma. Negli anni settanta, a seguito della vendita dei diritti di trasmissione a diverse emittenti televisive locali, la serie conobbe in USA una nuova popolarit\u00e0, per cui nel 1985 venne realizzato il sequel televisivo \"The New Leave it to Beaver\". Nel 1997 usc\u00ec il film \"Leave it to Beaver\", che fu distribuito anche in Italia con il titolo \"Ci pensa Beaver\". Nel 2007 in USA la televisione via cavo TV Land ha celebrato il 50\u00ba anniversario del telefilm con una maratona televisiva."}
{"id": "3175583", "revid": "767487", "url": "https://it.wikipedia.org/wiki?curid=3175583", "title": "Sweedie and the Sultan's Present", "text": "Sweedie and the Sultan's Present \u00e8 un cortometraggio del 1915. La regia non \u00e8 firmata. Prodotto dall'Essanay Film Manufacturing Company e distribuito dalla General Film Company, il film usc\u00ec nelle sale il 4 gennaio 1915 interpretato da Wallace Beery e Ben Turpin. Fa parte di una serie di comiche che ha come protagonista il personaggio di Sweedie, interpretato da Wallace Beery travestito da donna.\nProduzione.\nIl film fu prodotto dalla Essanay Film Manufacturing Company, diciannovesimo titolo della serie dedicata a Sweedie. Venne girato negli studi Essanay a Chicago, dove la casa di produzione aveva la sua sede principale.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 4 gennaio 1915."}
{"id": "3175587", "revid": "1543377", "url": "https://it.wikipedia.org/wiki?curid=3175587", "title": "Military Knights of Windsor", "text": "I Military Knights of Windsor sono ufficiali militari britannici che ricevono una pensione e la residenza al Castello di Windsor e hanno il compito di prestare servizio presso la Saint George Chapel di Windsor oltre a scortare i cavalieri dell'Ordine della Giarrettiera.\nStoria.\nIl gruppo dei Military Knights of Windsor venne costituito da re Edoardo III d'Inghilterra a seguito della Battaglia di Cr\u00e9cy, quando molti cavalieri vennero catturati dai francesi e vennero forzati a liquidare le loro propriet\u00e0 per raccogliere i fondi necessari alla loro liberazione. Essi vennero conosciuti quindi col nome di Alms Knights o Poor Knights (\"Cavalieri poveri\"). Dopo l'istituzione dell'Ordine della Giarrettiera, ventisei Poveri Cavalieri vennero abbinati all'Ordine ed alla St. George's Chapel di Windsor. Il numero fisso, ad ogni modo, non venne mai rispettato e nel XVII secolo essi furono circa 13. Dopo la restaurazione re Carlo II aument\u00f2 il numero dei cavalieri a 18. Re Guglielmo IV del Regno Unito, invece, abolt\u00ec il termine \"poveri\" e rinomin\u00f2 il corpo come Military Knights of Windsor.\nIn generale questi cavalieri erano militari veterani impoveritisi. Gli assunti nel corpo avevano il compito di pregare per il monarca e per i cavalieri dell'Ordine della Giarrettiera, ricevendo in cambio un salario e l'alloggio gratuito presso il Castello di Windsor. Attualmente i Military Knights, che non sono pi\u00f9 necessariamente poveri, sono costituiti perlopi\u00f9 da militari in pensione e partecipano alle processioni dell'Ordine, scortando i cavalieri e le dame dell'Ordine della Giarrettiera e presenziando alle funzioni nella St. George's Chapel, pur non essendo comunque membri dell'Ordine della Giarrettiera e non necessariamente essendo nobili, anche se molti di loro ricevono in servizio il cavalierato.\nCapitano dei Military Knights of Windsor \u00e8 il militare col rango pi\u00f9 alto e l'anzianit\u00e0 maggiore presente nel gruppo. Esso ottiene il titolo di Governatore dei Military Knights of Windsor."}
{"id": "3175589", "revid": "767487", "url": "https://it.wikipedia.org/wiki?curid=3175589", "title": "Two Dinky Little Dramas of a Non-Serious Kind", "text": "Two Dinky Little Dramas of a Non-Serious Kind \u00e8 un cortometraggio muto del 1914 diretto da George Ade che ne firma anche la sceneggiatura. Il film \u00e8 interpretato da Wallace Beery e Robert Bolder.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 30 dicembre 1914."}
{"id": "3175592", "revid": "838137", "url": "https://it.wikipedia.org/wiki?curid=3175592", "title": "Jean Boiteux", "text": "Biografia.\nAi Giochi della XV Olimpiade vinse la medaglia d'oro ai 400m stile libero con un tempo di 4:30.7 dove ingaggi\u00f2 una sfida emozionante con il secondo classificato, Ford Konno. Suo padre corse a congratularsi della vittoria quando alcuni atleti stavano ancora gareggiando.\nVinse anche una medaglia di bronzo nel 4x200m stile libero con i compagni Joseph Bernardo, Aldo Eminente e Alexandre Jany, il tempo totalizzato fu di 8:45.9, meglio di loro le nazionali giapponese e statunitense a cui and\u00f2 l'oro.\nMor\u00ec all'et\u00e0 di 76 anni quando cadde da un albero mentre lo stava curando."}
{"id": "3175594", "revid": "339392", "url": "https://it.wikipedia.org/wiki?curid=3175594", "title": "St George's Chapel at Windsor Castle", "text": ""}
{"id": "3175595", "revid": "1543377", "url": "https://it.wikipedia.org/wiki?curid=3175595", "title": "Monte Sant'Elia (Palmi)", "text": "Il monte Sant'Elia si trova nel comune di Palmi, in provincia di Reggio Calabria. Crinale costiero del massiccio dell'Aspromonte, \u00e8 definito il \u00abbalcone sul mar Tirreno\u00bb. La montagna, nella quale insistono anche alcuni edifici residenziali, \u00e8 anche uno dei tre centri abitati ufficiali di Palmi, secondo i dati Istat.\nGeografia fisica.\nIl monte Sant'Elia occupa l'estremit\u00e0 meridionale del territorio comunale di Palmi, sovrastando il centro cittadino. Con i suoi 579 metri s.l.m., la montagna risulta avere la massima altitudine comunale ed \u00e8 il confine naturale a sud della Piana di Gioia Tauro. Inoltre, per la sua conformazione, \u00e8 spesso descritto come un \"braccio verso ponente\" dell'Aspromonte, che degrada rapidamente verso il mar Tirreno tramite un sistema di falesie, piccole spiagge e scogliere. Difatti, nel tratto di mare antistante il monte Sant'Elia e compreso nella Costa Viola, sono si trovano la baia della Marinella, la grotta delle Sirene, la grotta dell'Arcudace, la grotta Perciata e lo scoglio di Pietra Galera.\nLa vegetazione del monte \u00e8 composta prevalentemente da pini marittimi e castagni ed il suo territorio rientra, nella sua totalit\u00e0, nell'elenco delle Zone di Protezione Speciale e dei Siti di Interesse Comunitario della Regione Calabria.\nStoria.\nLe poche informazioni storiche pervenute sulla montagna riguardano quasi esclusivamente le vicende legate ai conventi e ai monaci inerenti la chiesa di Sant'Elia, pi\u00f9 volte distrutta e riedificata nel corso dei secoli per terremoti o per conflitti bellici.\nMonumenti e luoghi d'interesse.\nArchitetture religiose.\nL'unico luogo di culto della montagna \u00e8 la Chiesa di Sant'Elia (1958), architettura moderna posta sulla sommit\u00e0 e costruita nell'area dove, fin dall'anno 884, vi furono edificati vari luoghi di culto con conventi annessi, tra i quali una chiesa costruita da Sant'Elia lo Juniore. All'interno sono collocate le statue della Madonna della Montagna e di Sant'Elia profeta.\nPunti panoramici.\nI punti panoramici della montagna sono molti, grazie alla conformazione. Il punto panoramico principale \u00e8 il \"Rocco Isola - Pelorosso\", posto sulla sommit\u00e0 del monte, costituito da una serie di balconate realizzate con ringhiera e scale sopra i vari costoni della montagna. Dalle suddette balconate \u00e8 possibile ammirare tutta la costa tirrenica da Capo Vaticano allo Stretto di Messina, il mar Tirreno, le Isole Eolie, il vulcano Etna e tutta la citt\u00e0 di Palmi. Sulla cima dal belvedere, tra l'altro, sono collocate tre croci bianche, a ricordo del monte calvario dove Ges\u00f9 fu crocifisso.\nAree naturali.\nSentieri ed escursionismo.\nIl Monte Sant'Elia \u00e8 una meta privilegiata di escursionismo o trekking. I due percorsi principali, effettuati dagli escursionisti, sono posti uno alle pendici della montagna, il \"sentiero del Tracciolino\", ed uno sulla cima della stessa. Il \"sentiero del Tracciolino\", il cui percorso \u00e8 posto a mezza costa lungo il fianco nord-est del monte, \u00e8 inserito all'interno dei percorsi naturalistici della Calabria, e costituisce col suo itinerario a picco sul mare della Costa Viola, un richiamo per i turisti.\nAree protette.\nTra le aree naturali, la montagna ricade in gran parte all'interno di due aree protette della Regione Calabria, e cio\u00e8 la Zone di Protezione Speciale denominata \"Costa Viola\" ed il Sito di Interesse Comunitario denominato \"Costa Viola e Sant'Elia\".\nIl sito di Interesse Comunitario, denominato \"Costa Viola e Sant'Elia\", costituisce il tratto di costa compresa tra gli abitati di Scilla e Palmi. I versanti della costa sono formati da rocce intrusive e metamorfiche, coperti da depositi di rocce sedimentarie e sedimenti sciolti di ambiente marino costiero e continentali sabbioso-conglomeratici. Lungo i ripidi versanti vengono coltivate, attraverso terrazzamenti, uve pregiate di gaglioppo, malvasia e zibibbo. Un tempo i vigneti venivano raggiunti dai contadini attraverso dei sentieri o addirittura con delle barche che costituivano anche il mezzo di trasporto dell'uva durante la vendemmia. Le rupi costiere, formanti talora alte falesie, sono ricche di specie come la dianthus rupicola. Sono presenti boschi di leccio, arbusteti termo-mediterranei e pre-steppici e vegetazione casmofitica tipica delle scogliere.\nLa Zona di protezione speciale denominata \"Costa Viola\", che comprende come detto gran parte della montagna, \u00e8 una delle zone europee pi\u00f9 importanti per la migrazione primaverile dei falconiformi e di altri grandi veleggiatori lungo la costa. La ZPS si estende dalla Marina di Palmi verso lo stretto. Queste zone includono, inoltre, siti montani con morfologie pianeggianti in cui sono presenti formazioni di ambienti umidi effimeri.\nTra le specie di fauna dell'area vi sono la sylvia undata, l'aquila reale, il nibbio bruno, alcune specie di falco, la balia dal collare, l'averla piccola ed il gufo reale.\nMentre tra le specie di flora vi sono, oltre alla dianthus rupicola, la centaurea, l'erucastrum, il limonium ed il senecio gibbosus, alcune specie di felce, l'anagallis, la genista, lo juncus e la stellaria.\nSociet\u00e0.\nReligione.\nSulla sommit\u00e0 della montagna, nel primo millennio dell'era cristiana, hanno vissuto personalit\u00e0 venerate quali santi dalla Chiesa cattolica e dalla chiesa ortodossa. Queste figure sono sant'Elia lo Juniore e san Filarete.\nIstituzioni, enti e associazioni.\n\u00c8 sede di un ripetitore radiotelevisivo dal 1986, utilizzato da Rai Way per la diffusione del Rai Mux 1 ed anche dall'Internet Service Provider \"wical\" per la fornitura di servizi ADSL e HDSL.\nSport.\nCiclismo.\nLa montagna sportivamente \u00e8 da sempre legate soprattutto al ciclismo. In dodici edizioni del Giro d'Italia la citt\u00e0 di Palmi \u00e8 stata attraversata dalla carovana del Giro ed in tutte, ad eccezione della tappa del 25 maggio 1982 in cui Palmi era sede di partenza, i ciclisti hanno percorso in salita o in discesa la strada che collega la citt\u00e0 alla sommit\u00e0 della montagna.\nMa la scalata del monte Sant'Elia \u00e8 legata soprattutto al Giro della Provincia di Reggio Calabria. Difatti la salita, con pendenze che arrivano anche al 12%, ha spesso fatto la differenza decidendo il vincitore finale della gara. La scalata del Sant'Elia venne percorsa fin dalla prima edizione del giro, nel 1920, e rimase fissa nei tracciati di gara fino all'edizione del 1969. Anche successivamente, seppur non in modo continuativo, la salita \u00e8 rimasta la scalata principale della corsa. Nel passato, i pi\u00f9 grandi nomi del ciclismo italiano hanno dato spettacolo nell'ascesa alla vetta. Tra questi vi furono: Fausto Coppi, Gino Bartali, Felice Gimondi, Fiorenzo Magni, Gastone Nencini e Vittorio Adorni.\nTra le scalate storiche va certamente citata quella del 1950, quando Fausto Coppi ascese la montagna staccando Gino Bartali di 5 minuti e 54 secondi. La scalata del 1952 vide invece la lotta tra Fiorenzo Magni e Gino Bartali. Fausto Coppi torn\u00f2 a legare il proprio nome alla salita nel 1954 e 1955 (anno in cui Gastone Nencini fu costretto a cedere il passo al campionissimo sulle ultime rampe). Per\u00f2 quest'ultimo arriv\u00f2 prima alla vetta nel 1958. Nella corsa del 1966 la scalata fu vinta dal celebre scalatore Vito Taccone, mentre nel 1969 arriv\u00f2 primo alla vetta Vittorio Adorni con, alle sue spalle, Felice Gimondi. Roger De Vlaeminck \u00e8 il pi\u00f9 noto ciclista straniero a legare il proprio nome alla scalate del Sant'Elia, arrivando primo in vetta nel 1974. L'ultimo campione che diede battaglia sulla salita \u00e8, probabilmente, Francesco Moser nell'edizione del 1976.\nInfrastrutture e trasporti.\nStrade.\nLa principale arteria stradale che passa vicino al monte Sant'Elia \u00e8 la \"strada statale 18 Tirrena Inferiore\", dalla quale inizia l'ex strada provinciale che percorre la sommit\u00e0 della montagna fino alla chiesa e al belvedere.\nMobilit\u00e0 urbana.\nPer quanto riguarda i trasporti urbani la montagna \u00e8 collegata al centro cittadino di Palmi dall'azienda municipale di trasporti, denominata \"Piana Palmi Multiservizi\", tramite la \"linea Palmi-Sant'Elia\"."}
{"id": "3175600", "revid": "1431409", "url": "https://it.wikipedia.org/wiki?curid=3175600", "title": "Miguel Sandoval", "text": "Biografia.\nHa iniziato a lavorare come attore professionista nel 1975 iscrivendosi a una scuola di mimo latino in Albuquerque, Nuovo Messico. In seguito si un\u00ec a tempo pieno alla troupe e continu\u00f2 i suoi studi di mimo. Ha iniziato la sua carriera cinematografica nei primi anni ottanta. Ha avuto piccoli ruoli in film di successo: \"Fa' la cosa giusta\", \"Jungle Fever\" e \"Jurassic Park\". Dopo essere apparso brevemente in \"Sotto il segno del pericolo\" nel 1994, ha iniziato ad assumere ruoli pi\u00f9 importanti, ed ha recitato in \"Get Shorty\",\" Qualcosa di personale\" e \"Blow\". Dopo altre brevi apparizioni in \"Repo Man - Il recuperatore\" e \"Sid &amp; Nancy\", Sandoval ha anche interpretato il ruolo principale di \"Treviranus\" (in \"Death and the Compass\") e \"Bennie Reyes\" (in \"Three Businessmen\") per la regia di Alex Cox.\nOltre ai film, Sandoval ha recitato in numerosi show televisivi, spesso in ruoli ricorrenti. In particolare ha trovato il successo con \"Medium\" nel 2005, interpretando il ruolo del Procuratore Distrettuale \"Manuel Devalos\" per tutta la durata della serie. Sandoval \u00e8 inoltre apparso in episodi di serie famose come \"Frasier\", \"X-Files\", \"Seinfeld\" e \"Lois &amp; Clark - Le nuove avventure di Superman\". Sandoval inoltre ha iniziato l'attivit\u00e0 di regista dirigendo l'episodio della terza stagione di \"Medium\" dal titolo \"Posseduta\". Da allora ha diretto un episodio in ognuna delle stagioni dalla quarta alla settima."}
{"id": "3175602", "revid": "1649409", "url": "https://it.wikipedia.org/wiki?curid=3175602", "title": "Governatore dei Military Knights of Windsor", "text": "Governatore dei Military Knights of Windsor \u00e8 un ufficio della Royal Household del sovrano del Regno Unito datato alla met\u00e0 del XVI secolo. Sino al 1905 l'incarico era assunto dal Conestabile del Castello di Windsor col titolo di Decano. Dal 1906 il cavaliere col maggior grado e la maggiore anzianit\u00e0 venne prescelto quale guida di questo gruppo col titolo di Governatore."}
{"id": "3175603", "revid": "767487", "url": "https://it.wikipedia.org/wiki?curid=3175603", "title": "Lou A. Kouvaris", "text": "Biografia.\nDi origini greche, si affacci\u00f2 all'ambiente musicale alla fine degli anni sessanta militando in alcuni gruppi semi-professionistici. Nel 1975, ottenne il diploma di ingegnere del suono e contemporaneamente fond\u00f2 assieme a Mark Reale un gruppo chiamato Riot, in cui Kouvaris ricopr\u00ec il ruolo di chitarrista solista.\nNell'agosto 1978, alcuni mesi dopo l'esordio discografico dei Riot con l'album \"Rock City\", Kouvaris fu allontanato durante le prime fasi di registrazione dell'album \"Narita\". Fu quindi assunto da Henri Belolo e Jacques Morali come turnista dei Village People e fond\u00f2 un gruppo chiamato Special Forces, attivo fino al 1983 senza aver pubblicato alcun disco.\nNel 1982, dopo aver partecipato alle selezioni come chitarrista di Ozzy Osbourne e dei Kiss, Kouvaris inizi\u00f2 l'attivit\u00e0 di compositore di colonne sonore, partecipando alla realizzazione dei brani del film \"Hotshot\" del 1987. A partire dal 1990, Kouvaris abbandon\u00f2 la carriera di musicista, rimanendo nell'ambiente musicale come titolare dell'etichetta indipendente L.A. Production, con sede nel Rock Garden Studio.\nNel 2019, ripresa l'attivit\u00e0, fond\u00f2 la band Riot Act assieme a Rick Ventura, gi\u00e0 chitarrista dei Riot dal 1978 al 1984.\nDopo avere contratto il virus SARS-CoV-2, \u00e8 morto il 28 marzo 2020 nella sua casa a Long Island, New York all'et\u00e0 di 65 anni."}
{"id": "3175604", "revid": "110157", "url": "https://it.wikipedia.org/wiki?curid=3175604", "title": "\u015eirvan", "text": "\u015eirvan (prima del 1938 Zubovka; dal 1938 al 2008 Ali Bayramli in azero \u018fli Bayraml\u0131, trascritto anche come Ali Bairamly, Ali-Bairamli, Ali-Bayramli, Ali-Bayramly, \u00c4li Bayraml\u0131, Ali Bajramli, \u00c4li Bayramli e Aly-Bayramly; chiamata anche Arab Shakhverdi, Arab-Shakhberdy e Arab-Shakhverdy) \u00e8 una citt\u00e0 dell'Azerbaigian.\nPer decisione del Parlamento dell'Azerbaigian del 25 aprile 2008 la citt\u00e0 ha cambiato nome da Ali Bayramli al nome attuale."}
{"id": "3175605", "revid": "729019", "url": "https://it.wikipedia.org/wiki?curid=3175605", "title": "Michael Hobbs (militare)", "text": "Biografia.\nEducato all'Eton College, dopo aver intrapreso la carriera militare, Hobbs venne inquadrato nei Grenadier Guards ove rimase dal 1956 al 1980. Entr\u00f2 nello staff della direzione del College dello Staff Militare dal 1974 al 1977. Nel 1980 entr\u00f2 a far parte del Ministero della Difesa britannico e divenne comandante della 39th Infantry Brigade dal 1982 al 1984 e della 4th Armoured division nel 1985\u20131987.\nSir Michael fu anche direttore del Duke of Edinburgh's Award dal 1988 al 1998 e direttore dell'Outward Bound Trust dal 1995. Dal 2000 e sino al 2012, Sir Michael ha ricoperto l'incarico di Governatore dei Military Knights of Windsor, venendo sostituito quindi dal tenente generale Peter Pearson."}
{"id": "3175607", "revid": "2166047", "url": "https://it.wikipedia.org/wiki?curid=3175607", "title": "L\u0259nk\u0259ran", "text": "L\u0259nk\u0259ran (o anche Lankaran, in russo \u041b\u0435\u043d\u043a\u043e\u0440\u0430\u043d\u044c, Lenkoran') \u00e8 una citt\u00e0 di 52 534 abitanti dell'Azerbaigian. Sorge nella zona meridionale del paese, lungo la costa del Mar Caspio, vicino al confine con l'Iran.\nEtimologia.\nIn passato era chiamata \"Langarkanan\", che in farsi significa \"il luogo in cui si tira su l'ancora\", da \"Langar\" (, \u00e0ncora) + \"kan\" (, tirare su) + \"an\" (, suffisso di luogo). Secondo alcune fonti, per\u00f2, L\u0259nk\u0259ran deriverebbe dal talishano \"lan karan\", \"casa di bamb\u00f9\". In alternativa, il toponimo deriverebbe dalla lingua dei Medi, in particolare da \"Lan(a)karan\": \"karan-\", significa \"confine, regione, terra\" e \"Lan\" \u00e8 il nome di una trib\u00f9 caspiana.\nGeografia.\nNei pressi della citt\u00e0 si trovano spiagge sabbiose. L\u0259nk\u0259ran \u00e8 una nota localit\u00e0 termale, per la presenza di acque ricche di solfuro e cloruro e di acque sodico-calciche, specie le sorgenti termali di Andjin (superiore e inferiore), localizzate 12 km a ovest della citt\u00e0. Di rilievo sono, a ovest, anche le rovine del castello di Ballabur, vicino al villaggio che reca il medesimo nome. La regione annovera una vasta zona che ricade in un parco naturale, con numerose specie di fauna e flora protette.\nStoria.\nL\u0259nk\u0259ran sorge su una palude lungo la riva settentrionale del fiume che porta il nome della citt\u00e0. Resti di insediamenti umani nella zona risalgono al periodo del Neolitico, oltre a rovine di villaggi fortificati risalenti all'et\u00e0 del bronzo e all'et\u00e0 del ferro.\nCon la morte di Nader Shah (1736-1747), fu fondato il khanato di Talish per opera di Seyyed Abbas, i cui antenati erano membri della dinastia iraniana di Safavid e si erano trasferiti nella regione di Talish negli anni '20 del XVIII secolo, in un periodo molto turbolento della storia dell'Iran. Dalla fondazione del khanato sino al 1828 la citt\u00e0 fu sotto la giurisdizione delle dinastie Zand e Qajar dell'Iran. Nella prima met\u00e0 del XIX secolo, i russi guadagnarono il controllo della citt\u00e0, per poi mantenerlo negli anni della s through the guerra russo-persiana del 1722-1723. Nel 1732 L\u0259nk\u0259ran pass\u00f2 di nuovo sotto il controllo iraniano con il trattato di Resht. Durante la guerra russo-persiana del 1804-1813, il generale Kotljarevskij, a comando del contingente russo posto pi\u00f9 a sud durante il conflitto, invase L\u0259nk\u0259ran e ne espugn\u00f2 la fortezza. Con il trattato di Gulistan del 1813, L\u0259nk\u0259ran fu ceduta alla Russia. L'Iran dei Qajar riottenne la citt\u00e0 durante la guerra russo-persiana del 1826-1828, ma fu costretta a restituirla dopo il trattato di Turkmenchay (1828), che sanc\u00ec la fine dell'influenza persiana nel Caucaso meridionale. \nUna volta assorbita nell'impero russo, L\u0259nk\u0259ran divenne parte della Repubblica Socialista Sovietica Azera al termine della rivoluzione russa del 1917, e poi per un biennio della Repubblica Democratica di Azerbaigian. Nel 1991, con il crollo dell'Unione Sovietica, la citt\u00e0 \u00e8 divenuta parte dell'Azerbaigian indipendente.\nInfrastrutture e trasporti.\nL'Aeroporto internazionale di L\u0259nk\u0259ran, inaugurato nel 2005 (dal 2008 \u00e8 hub internazionale), collega la citt\u00e0 con Baku e Mosca.\nSport.\nCalcio.\nLa squadra principale della citt\u00e0 \u00e8 il X\u0259z\u0259r-L\u0259nk\u0259ran Futbol Klubu."}
{"id": "3175608", "revid": "102211774", "url": "https://it.wikipedia.org/wiki?curid=3175608", "title": "Annone I il Grande", "text": "Il suo rivale Suniato fu accusato di alto tradimento per aver mantenuto una corrispondenza con i Siracusani e probabilmente giustiziato.\nNel 367 a.C. Annone comand\u00f2 una flotta di 200 navi che sconfisse i Greci in Sicilia. La sua vittoria blocc\u00f2 i piani di Dionisio I di Siracusa di attaccare Lilibeo, una citt\u00e0 alleata di Cartagine nella Sicilia occidentale.\nPer circa venti anni Annone fu la figura di spicco di Cartagine. Nel 340 cominci\u00f2 a progettare di diventare tiranno. Dopo aver distribuito cibo ai poveri, guid\u00f2 una rivolta di schiavi nativi e assold\u00f2 un capitano libico. Anche se non era un pericolo militare per Cartagine, Annone fu catturato, giudicato colpevole di tradimento e torturato a morte. Molti membri della sua famiglia furono messi a morte.\nAnnone govern\u00f2 tra il 340 a.C. e il 337 a.C. Gli successe il figlio Giscone. Probabilmente fu un antenato di Annone II il Grande."}
{"id": "3175609", "revid": "339392", "url": "https://it.wikipedia.org/wiki?curid=3175609", "title": "East coast", "text": ""}
{"id": "3175610", "revid": "1573940", "url": "https://it.wikipedia.org/wiki?curid=3175610", "title": "Annone II il Grande", "text": "Biografia.\nDurante la prima guerra punica fu a capo della fazione che a Cartagine si opponeva alla continuazione della guerra contro Roma, perch\u00e9 preferiva campagne militari che portassero alla conquista di nuove terre in Africa, piuttosto che una guerra navale contro Roma che non gli avrebbe procurato nessun vantaggio personale. A lui si opponeva per\u00f2 il generale Amilcare Barca. Nel 244 a.C. Annone fece smobilitare la flotta cartaginese, dando cos\u00ec a Roma il tempo di ricostruire la sua armata navale, che alla fine sconfisse Cartagine nel 241 a.C.\nDopo la guerra, Annone rifiut\u00f2 di pagare le truppe mercenarie a cui Amilcare aveva promesso denaro come ricompensa dei loro servigi. Queste allora si ribellarono e Annone ne approfitt\u00f2 per prendere il controllo dell'esercito cartaginese con il compito di sconfiggerli. Forse sia Annone che Amilcare collaborarono per sedare la ribellione (238 a.C.).\nL'appellativo di \"Grande\" Anche durante la seconda guerra punica guid\u00f2 la fazione contraria alla guerra contro Roma e imped\u00ec che venissero inviati rinforzi ad Annibale dopo la sua vittoria a Canne. Dopo la disfatta cartaginese di Zama nel 202 a.C., fu tra gli ambasciatori che negoziarono la pace con Roma."}
{"id": "3175612", "revid": "1543377", "url": "https://it.wikipedia.org/wiki?curid=3175612", "title": "Ming\u0259\u00e7evir", "text": "Ming\u0259\u00e7evir (chiamata anche Mingachevir, Mengechaur, Ming\u00e4chevir, Mingechaur, Mingechaurges, o Mingelchaur) \u00e8 una citt\u00e0 dell'Azerbaigian. \nDescrizione.\nLa citt\u00e0 \u00e8 attraversata dal fiume Kura che la divide in due e alimenta la grande centrale elettrica completata nel 1953. Conta una popolazione di 99.775 abitanti."}
{"id": "3175615", "revid": "767487", "url": "https://it.wikipedia.org/wiki?curid=3175615", "title": "The Fable of the Husband Who Showed Up and Did His Duty", "text": "The Fable of the Husband Who Showed Up and Did His Duty \u00e8 un cortometraggio muto del 1914 diretto da George Ade che ne firma anche la sceneggiatura.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 23 dicembre 1914."}
{"id": "3175616", "revid": "124680178", "url": "https://it.wikipedia.org/wiki?curid=3175616", "title": "\u015eu\u015fa", "text": "\u015eu\u015fa () \u00e8 una citt\u00e0 dell'Azerbaigian, capoluogo dell'omonimo distretto ma reclamata (e controllata dal 1992 al 2020) dalla repubblica dell'Artsakh, all'interno della quale \u00e8 capoluogo della regione di \u0160ow\u0161i. L'Azerbaigian \u00e8 tornato a controllarla dopo la battaglia di \u015eu\u015fa nel 2020.\nLa sua attuale popolazione \u00e8 di oltre quattromila abitanti a fronte dei quindicimila (in prevalenza azeri) che vi risiedevano prima dello scoppio della guerra del Nagorno Karabakh.\nSorge in cima ad una montagna ad un'altitudine compresa tra i ed i metri. Gravemente distrutta dagli eventi bellici, la citt\u00e0 da alcuni anni ha intrapreso la strada di una lenta ricostruzione cercando di sviluppare la risorsa turistica; sono nati diversi hotel e imprese del settore.\nLa ricostruzione \u00e8 partita anche dalla cattedrale di \u0120azan\u010dec'oc' che si staglia sulla sommit\u00e0, bianca, imponente e solitaria. La vocazione religiosa di \u015eu\u015fa \u00e8 testimoniata anche da altre chiese e da due moschee sopravvissute alla guerra.\nStoria.\nOrigini.\nLa citt\u00e0 \u00e8 fondata verso il 1750 facente parte del khanato del Karabakh, poi nel diciannovesimo secolo integrato nell'impero russo. Nel 1830 la citt\u00e0 viene divisa in due parti: i quartieri orientali sono destinati ai musulmani azeri, mentre quelli occidentali ai cristiani armeni.\nLo sviluppo nel Novecento.\nQuesta divisione della citt\u00e0 acuisce la tensione tra i due gruppi etnici e le prime violenze si registrano agli inizi del Novecento.\nNel 1920 l'ennesimo pronunciamento di autodeterminazione dell'ottavo Congresso del popolo del Karabakh (23 febbraio - 4 marzo) che chiede l'annessione all'Armenia e contesta l'appartenenza forzata all'Azerbaigian provoca una reazione militare che si trasforma rapidamente in un pogrom: tra il 22 marzo ed il 13 aprile forze turche ed azere penetrano nella regione e colpiscono in particolare i quartieri cristiani di Shushi provocando la morte di ventimila armeni..\nA seguito di tali fatti la citt\u00e0, unica nell'ambito di tutta la regione, rimane popolata prevalentemente da azeri e la sua popolazione cala a non pi\u00f9 di diecimila abitanti. Tale declino viene confermato nel 1923 allorch\u00e9 il capoluogo regionale diviene Step'anakert.\nLa guerra.\nDurante la guerra le forze azere sfruttano la posizione strategica di \u0160ow\u0161i per colpire la vicina capitale e il corridoio di La\u00e7\u0131n dove transitano gli aiuti provenienti dall'Armenia. L'8 maggio 1992 una spettacolare operazione militare guidata da Arkady Ter-Tatevosyan consente alle milizie armene del Karabakh di conquistare la citt\u00e0. Cade l'ultimo caposaldo azero nel territorio conteso e la guerra cambia il suo corso; pochi giorni dopo verr\u00e0 liberato anche il corridoio di La\u00e7\u0131n.\nLa rinascita.\nTerminato il conflitto la citt\u00e0 si avvia ad una lenta ricostruzione. Molti quartieri sono distrutti e il numero di abitanti sensibilmente diminuito. Shushi, con la sua fortezza, la moschea e la nuova cattedrale, viene interessata da un progetto di riqualificazione culturale ed artistica.\nQui si trasferisce nell'autunno del 2012 il ministero della cultura.\nDal 2011 si tiene un simposio internazionale di scultura (al quale partecipano anche artisti italiani) le cui opere in concorso sono lasciate al patrimonio della citt\u00e0. Negli ultimi anni sono sorte strutture alberghiere per rivitalizzare il settore turistico della citt\u00e0.\nSociet\u00e0.\nEvoluzione demografica.\nIn relazione alle vicende storiche che hanno interessato la citt\u00e0, la composizione etnica della stessa, come si evince dalla sottostante tabella, ha subito importanti oscillazioni nella componente azera e armena. Fino ai massacri ed espulsioni di armeni nel 1920, sussisteva un rapporto di sostanziale equilibrio fra le due etnie con una leggera prevalenza armena su quella azera. Dopo i massacri di armeni, la citt\u00e0 rimane abitata prevalentemente da azeri. Alla fine degli Anni Ottanta e con lo scoppio della guerra gli ultimi armeni residenti abbandonano la citt\u00e0 ma dopo la conquista della stessa \u00e8 la volta della componente azera a lasciarla.\nArchitetture.\nNella citt\u00e0 svettano imponenti i resti della rocca che evoca il carattere di citt\u00e0 fortezza che aveva in passato. Le distruzioni degli anni Venti e la guerra hanno fortemente danneggiato il patrimonio architettonico di quella che una volta era chiamata la \"Parigi del Caucaso\" per la sua intensa attivit\u00e0 artistica ed intellettuale.\nPur essendo ancora ben presenti casermoni di epoca sovietica e rovine di palazzi, la ricostruzione della citt\u00e0 prosegue sia nel restauro di vecchie costruzioni ottocentesche in pietra e legno, sia nell'edificazione di nuovi palazzi che richiamano anche nel materiale utilizzato lo stile armeno."}
{"id": "3175617", "revid": "767487", "url": "https://it.wikipedia.org/wiki?curid=3175617", "title": "The Fable of the Brash Drummer and the Nectarine", "text": "The Fable of the Brash Drummer and the Nectarine \u00e8 un cortometraggio muto del 1914 diretto da George Ade, autore anche del soggetto.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 17 giugno 1914."}
{"id": "3175619", "revid": "767487", "url": "https://it.wikipedia.org/wiki?curid=3175619", "title": "YellowBrickRoad", "text": "YellowBrickRoad \u00e8 un film horror del 2010, diretto da Jesse Holland e Andy Mitton.\nProduzione.\nJesse Holland e Andy Mitton erano alla ricerca di una storia simile a \"Into the Wild - Nelle terre selvagge\", ovvero che trattasse dell'abbandono della societ\u00e0 per l'immersione nella natura, a patto che lo sfondo fosse un horror psicologico. Insieme, i due, effettuarono analisi sul campo delle tradizioni popolari nordamericane, accompagnandole in parallelo con racconti folcloristici e leggende metropolitane, unendo tutti i soggetti per fondare una base creativa dalla quale partire per il film. Mitton ha citato la leggenda di un villaggio eschimese, i cui residenti sparirono misteriosamente lasciando nelle proprie abitazioni viveri, denaro e animali domestici, come una delle fonti di maggior ispirazione per la scrittura della sceneggiatura. Combinando questi elementi, i due lavorarono per oltre due anni alla scrittura della sceneggiatura, fino a che nel 2009 trovarono un incontro con degli investitori privati intenzionati a garantire sul loro progetto.\nRealizzato sullo stile degli \"horror che bruciano lentamente i personaggi\", tra i film dello stesso genere che hanno influenzato i due autori, ci sono: \"L'esorcista\", \"Shining\", \"Alien\", \"La cosa\", \"The Blair Witch Project\" e \"Carrie\". Holland e Mitton, sapendo dell'esistenza di numerosi film dell'orrore ambientati in boschi od aree rurali, hanno cercato di evitare la presenza di luoghi comuni o di riferimento a film del genere, concentrando l'attenzione pi\u00f9 che sull'ambiente circostante, sui sentimenti dei personaggi, citando \"Un tranquillo week-end di paura\" come \u00abun esempio davvero eccellente di film nei boschi guidato dai personaggi, dove le cose stanno andando terribilmente\u00bb.\nCast.\nPer la selezione del cast artistico, i cui nomi pi\u00f9 noti sono Cassidy Freeman da \"Smallville\" e Anessa Ramsey da \"The Signal\", i due registi hanno puntato ad artisti per lo pi\u00f9 sconosciuti, con il curriculum composto di esperienze teatrali, collaboratori col duo gi\u00e0 in passato.\nEssendo Cassidy Freeman, sorella di Clark, amico di vecchia di data con Mitton, reduci da un gruppo musicale nel quale eseguivano insieme, il regista pens\u00f2 subito di contattarlo per arrivare a sua sorella. I due Freeman, appaiono come fratelli anche nei personaggi da loro interpretati nel film, oltre che partecipare alla produzione esecutiva.\nL'interesse per Anessa Ramsey \u00e8 scaturito principalmente dalla sua recitazione in \"The Signal\", alla cui uscita i registi hanno pensato di scritturarla dal momento che \u00absi adatta cos\u00ec perfettamente alla nostra organizzazione\u00bb. Allo stesso modo, dopo aver visto le prestazioni interpretative a teatro dei newyorkesi Laura Heisler e Lee Wilkof, i due sono stati audizionati e confermati tra il cast.\nRiprese.\nLe riprese si sono svolte in ordine sequenziale nell'estremo nord del New Hampshire (nel macroterritorio del New England), regione nella quale, in accordo coi registi, nessuna troup cinematografica ha mai girato un film. Lavorando in un ambiente lontano da aree industriali, per diverse ore della giornata mancavano al cast coperture di rete per i cellulari e/o per connessioni internet.\nEssendo stata effettuata in una zona ostica e lontana da contatti con grandi aree urbane, la lavorazione \u00e8 stata per diverse volte impedita da incidenti di maniera tecnica; secondo Holland ci sono stati errori e impedimenti ogni giorno della realizzazione sul campo, tanto da arrivare a cancellare un programma di una 4 giorni di riprese in una location a causa dei problemi conseguiti da questi incidenti. In quel caso, la troup ottenne la concessione a girare su un allevamento di 300 acri di propriet\u00e0 di una famiglia locale, rimediando in parte al danno ottenuto.\nLe riprese sono state realizzate nel giugno 2009, sebbene la lavorazione totale sia durata quasi otto settimane, durando 20 giorni, rientrati nell'arco di lavorazione attiva di tre settimane e mezzo.\nPromozione.\nNel marzo 2009, quando ancora il film era in preproduzione, \u00e8 stato distribuito in rete il primo video concettuale del film, composto di una presentazione della trama via scritte e immagini movimentate.\nIl 3 novembre 2009, in piena fase di postproduzione, \u00e8 stato pubblicato in rete il primo trailer del film, accompagnato dalla sinossi ufficiale; un mese pi\u00f9 tardi, il 10 dicembre, sono uscite tre immagini promozionali.\nIl 10 gennaio 2010, in occorrenza della partecipazione del film allo Slamdance Film Festival, \u00e8 stata distribuita la locandina ufficiale, insieme ad altre immagini ad alta risoluzione. Un secondo manifesto \u00e8 stato pubblicato da Bloody Disgusting il 7 ottobre seguente.\nCassidy Freeman ha girato una scena di nudo per questo film.\nDistribuzione.\nNel dicembre 2009 fu annunciato che \"YellowBrickRoad\" avrebbe gareggiato all'interno dell'edizione 2010 dello Slamdance Film Festival nella categoria \"competizione narrativa\", insieme ad altri nove titoli. Al festival, il film \u00e8 stato oggetto di due proiezioni serali alla Main Screening Room del Treasure Mountain Inn: la prima sabato 23 gennaio alle 22, la seconda luned\u00ec 25 gennaio alle 3 di notte.\n\"YellowBrickRoad\" ha inoltre partecipato ad altri eventi cinematografici di spessore negli Stati Uniti, rientrando nelle selezioni ufficiali alle edizioni 2010 dell'Atlanta Film Festival e dello Screamfest Horror Film Festival."}
{"id": "3175621", "revid": "767487", "url": "https://it.wikipedia.org/wiki?curid=3175621", "title": "The Fable of the Coming Champion Who Was Delayed", "text": "The Fable of the Coming Champion Who Was Delayed \u00e8 un cortometraggio muto del 1914 diretto dal popolare scrittore George Ade, autore anche del soggetto.\nIl film fu interpretato da Wallace Beery.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 29 luglio 1914."}
{"id": "3175623", "revid": "767487", "url": "https://it.wikipedia.org/wiki?curid=3175623", "title": "The Fable of the Busy Business Boy and the Droppers-In", "text": "The Fable of the Busy Business Boy and the Droppers-In \u00e8 un cortometraggio muto del 1914 diretto da George Ade, un popolare scrittore - autore anche del soggetto - che in quel periodo lavor\u00f2 attivamente con la Essanay, la casa di produzione di Chicago.\nL'interprete principale del film era Wallace Beery.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 5 agosto 1914."}
{"id": "3175625", "revid": "767487", "url": "https://it.wikipedia.org/wiki?curid=3175625", "title": "Three Boiled Down Fables", "text": "Three Boiled Down Fables \u00e8 un cortometraggio muto del 1914 diretto da George Ade, autore anche della storia in tre episodi.\nIl film - interpretato da Wallace Beery, Leo White e Harry Dunkinson - usc\u00ec in sala l'11 novembre 1914.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA l'11 novembre 1914."}
{"id": "3175626", "revid": "1504506", "url": "https://it.wikipedia.org/wiki?curid=3175626", "title": "Processo di Hall-H\u00e9roult", "text": "Il processo di Hall-H\u00e9roult \u00e8 l'unico processo industriale utilizzato per la produzione dell'alluminio primario (cio\u00e8 non derivante da riciclaggio). Esso consiste nella dissoluzione di allumina in un bagno di criolite fusa, con la formazione di un sale fuso che viene sottoposto a elettrolisi per ottenere alluminio.\nIl processo di Hall-H\u00e9roult fu messo a punto in maniera indipendente e simultanea nel 1886 dal chimico statunitense Charles Martin Hall e dal francese Paul H\u00e9roult.\nNel 1888 Hall inaugur\u00f2 il primo impianto per la produzione su larga scala dell'alluminio a Pittsburgh, il quale successivamente conflu\u00ec nell'azienda Alcoa.\nNel 1997 il processo di Hall-H\u00e9roult \u00e8 stato riconosciuto nell'ambito del \"National Historic Chemical Landmarks Program\".\nFasi del processo.\nSi produce anzitutto criolite sintetica dalla reazione:\ne si esegue la riduzione del metallo in una cella elettrolitica utilizzando come elettrolita una miscela di criolite 80% / allumina 10% pi\u00f9 altri fondenti (fluoruro di calcio, carbonato di litio), necessari a causa dell'alto punto di fusione dell'allumina (oltre 2\u00a0000\u00a0\u00b0C). Grazie a questi additivi la miscela ha punto di fusione di circa 950\u00f7980\u00a0\u00b0C, temperatura che pu\u00f2 esser mantenuta dal calore generato dalla corrente elettrica per effetto Joule durante il processo di elettrolisi. Durante il processo l'alluminio metallico, fuso, viene spillato dal fondo della cella elettrolitica (perch\u00e9 pi\u00f9 denso della miscela di partenza) mentre dall'alto si introduce altra allumina da convertire.\nGli elettrodi usati nell'elettrolisi della bauxite sono entrambi di carbonio: la reazione al catodo \u00e8\nQui gli ioni di alluminio vengono ridotti, l'alluminio metallico affonda nella miscela fusa, poich\u00e9 pi\u00f9 denso, e pu\u00f2 esser separato. All'anodo si ha invece l'ossidazione dell'elettrodo di carbonio per formare anidride carbonica:\nall'anodo si ha pertanto il consumo di carbone per l'elettrodo, che si trasforma in anidride carbonica. La reazione complessiva che ha luogo all'interno della cella elettrolitica \u00e8 la seguente: \n2Al2O3 + 3C \u2192 4Al + 3CO2\nQuesto processo richiede, per una tonnellata di alluminio, 1,89 t di allumina, 0,07 t di criolite, 0,45 t di C per gli elettrodi e 11\u00a0500\u00f713\u00a0500 kWh di energia elettrica: il costo dell'energia \u00e8 il fattore critico di tale processo.\nProprio a causa delle grandi quantit\u00e0 di energia richiesta, le fabbriche di alluminio hanno normalmente una propria centrale elettrica nelle immediate vicinanze."}
{"id": "3175627", "revid": "287204", "url": "https://it.wikipedia.org/wiki?curid=3175627", "title": "Processo di Hall-Heroult", "text": ""}
{"id": "3175630", "revid": "290948", "url": "https://it.wikipedia.org/wiki?curid=3175630", "title": "Processo Hall-H\u00e9roult", "text": ""}
{"id": "3175631", "revid": "290948", "url": "https://it.wikipedia.org/wiki?curid=3175631", "title": "Processo Hall-Heroult", "text": ""}
{"id": "3175635", "revid": "767487", "url": "https://it.wikipedia.org/wiki?curid=3175635", "title": "The Misjudged Mr. Hartley", "text": "The Misjudged Mr. Hartley \u00e8 un cortometraggio muto del 1915. La regia non \u00e8 firmata. Seconda apparizione cinematografica per Gloria Swanson, qui nella parte di una cameriera.\nProduzione.\nProdotto dalla Essanay Film Manufacturing Company\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche statunitense il 19 gennaio 1915. Viene citato in \"Moving Picture World\" dell'8 marzo 1913.\nCopie della pellicola esistono ancora."}
{"id": "3175636", "revid": "62004", "url": "https://it.wikipedia.org/wiki?curid=3175636", "title": "Steve Bauer", "text": "Tra i dilettanti fu medaglia d'argento in linea ai Giochi olimpici 1984; professionista dall'agosto 1984 al 1996, fu bronzo ai campionati del mondo di Barcellona 1984, e quarto classificato, con un successo di tappa, al Tour de France 1988. Dal 2008 \u00e8 direttore sportivo per formazioni professionistiche.\nCarriera.\nNelle categorie minori si distinse vincendo tre volte consecutive i Campionati canadesi, dal 1981 al 1983, e conquistando la medaglia d'argento ai Giochi del Commonwealth di Brisbane nel 1982. Nello stesso anno partecip\u00f2 alla prova della corsa a punti nella categoria dilettanti ai campionati del mondo su pista; ai Giochi olimpici di Los Angeles 1984 conquist\u00f2 un'altra medaglia d'argento nella prova in linea di ciclismo su strada.\nSubito dopo i Giochi 1984 pass\u00f2 al professionismo e, a pochi giorni dalla medaglia olimpica, conquist\u00f2 il bronzo nella prova in linea dei Campionati del mondo, alle spalle di Claude Criquielion e Claudio Corti. All'epoca i Giochi olimpici erano riservati ai ciclisti dilettanti e la doppietta di Bauer - una medaglia ai Giochi da dilettante e una ai Mondiali da professionista nello stesso anno - rimane un caso unico nella storia del ciclismo (dal 1996 infatti ai Giochi possono partecipare i ciclisti professionisti).\nCon questo biglietto da visita, nel 1985 Bauer entr\u00f2 come gregario nella squadra di Bernard Hinault e Greg LeMond, la La Vie Claire-Radar, e seppe conquistarsi negli anni il suo spazio. Nel 1988, passato alla Weinmann-La Suisse, vinse la prima tappa al Tour de France, vest\u00ec per cinque giorni (non consecutivi) la maglia gialla e si classific\u00f2 quarto nella classifica generale. Vest\u00ec di nuovo il simbolo del primato nella corsa francese, per altri nove giorni, nel 1990, grazie alla fuga che port\u00f2 Claudio Chiappucci a sfiorare la vittoria della corsa.\nNonostante queste prestazioni, la sua specialit\u00e0 per\u00f2 erano le gare in linea: le sue pi\u00f9 importanti vittorie da professionista furono la prima edizione del Grand Prix des Am\u00e9riques nel 1988 e il Campionato di Zurigo 1989. Tra i piazzamenti, un secondo posto al Campionato di Zurigo 1986 e un secondo posto alla Parigi-Roubaix 1990, mentre tra le classiche minori fece suo il Trofeo Pantalica nel 1988. Sempre nel 1988, ai campionati del mondo svoltisi a Ronse, durante la volata finale per la conquista della medaglia d'oro, strinse alle transenne il belga Claude Criquielion, lo fece cadere e, tagliato il traguardo secondo dietro Maurizio Fondriest, fu squalificato. Si ritir\u00f2 dalle corse alla fine del 1996.\nDopo il ritiro \u00e8 stato direttore sportivo di squadre professionistiche: dal 2008 al 2012 per la canadese RACE Pro/Planet Energy/Spidertech, nel biennio 2019-2020 affiancando Piotr Wadecki alla guida del CCC Team, sodalizio World Tour polacco, e infine dal 2021 nello staff tecnico dell'Astana-Premier Tech diretta da Aleksandr Vinokurov."}
{"id": "3175637", "revid": "827882", "url": "https://it.wikipedia.org/wiki?curid=3175637", "title": "Bozz Music", "text": "Bozz Music \u00e8 stata una etichetta discografica tedesca con sede a Francoforte sul Meno, fondata dal rapper Azad e da Mokhtar Benbouazza.\nEra specializzata nel genere rap/hip-hop. Venne fondata nel 2004 dal rapper Azad ed era collegata inizialmente con la Universal Music Group, prima di passare alla Groove Attack.\nL'etichetta \u00e8 stata chiusa nell'ottobre 2009.\nStoria.\nI primi artisti sotto contratto dell'etichetta furono i rapper e produttori Jonesmann, Jeyz, Chaker, Sezai, Lunafrow, Martelli e STI.\nNel dicembre 2006 la Bozz Music prese sotto contratto Benny Blanco, M3 &amp; Noyd e Brisk Fingaz. Nello stesso mese firm\u00f2 anche il rapper Yassir.\nNel 2008 Jonesmann lasci\u00f2 la Bozz Music per fondare una propria etichetta (la Echte Musik) insieme con Yassir.\nNel gennaio 2009 Azad dichiar\u00f2 che i soli artisti pubblicati dalla Bozz Music sarebbero stati Jeyz e 439 (detto anche Hanybal).\nA causa di problemi finanziari Azad decise di chiudere la Bozz Music nell'ottobre 2009.\nArtisti.\nArtisti che collaborano fino alla fine\nArtisti storici.\nAlcuni dei membri componevano insieme un gruppo musicale:"}
{"id": "3175640", "revid": "287204", "url": "https://it.wikipedia.org/wiki?curid=3175640", "title": "Nicolas Rolin", "text": "Biografia.\nDi estrazione borghese, fu consigliere e uomo di fiducia dei duchi di Borgogna. Avvocato al parlamento di Parigi, nel 1419 fece condannare il futuro Carlo VII di Francia per l'assassinio del duca Giovanni Senza Paura.\nNel 1422 venne nominato da Filippo il Buono cancelliere del ducato di Borgogna.\nNel 1441, assieme alla moglie, Guigone de Salins, fond\u00f2 un ospedale a Beaune (l'H\u00f4tel-Dieu) e ne affid\u00f2 la direzione a una comunit\u00e0 di suore da lui stesso istituita.\nEbbe notoriet\u00e0 anche come importante mecenate: commission\u00f2 a Rogier van der Weyden il \"polittico del Giudizio universale\" per l'ospedale di Beaune e a Jan van Eyck una \"Madonna\", conservata al museo del Louvre. La sua casa natale ad Autun \u00e8 stata adibita a museo.\nUno dei suoi figli, Jean Rolin, fu vescovo di Chalon e di Autun e cardinale."}
{"id": "3175649", "revid": "1305772", "url": "https://it.wikipedia.org/wiki?curid=3175649", "title": "Isola di Santa Maria", "text": "Isola di Santa Maria"}
{"id": "3175651", "revid": "35755526", "url": "https://it.wikipedia.org/wiki?curid=3175651", "title": "Regina di Castiglia", "text": ""}
{"id": "3175652", "revid": "172343", "url": "https://it.wikipedia.org/wiki?curid=3175652", "title": "Tour della Nazionale di rugby a 15 della Namibia 2008-2011", "text": ""}
{"id": "3175653", "revid": "2014155", "url": "https://it.wikipedia.org/wiki?curid=3175653", "title": "Tam-tam", "text": "Descrizione.\nIl tam-tam \u00e8 uno strumento musicale idiofono affine al gong, ma con suono indeterminato.\nMentre il gong \u00e8 fuso in lastre sottili e opache di bronzo poi martellate, cos\u00ec da ottenere una superficie irregolare e ai bordi ripiegata verso l'interno, il tam-tam presenta una superficie liscia non ripiegata verso l'interno ai bordi, con dimensioni che variano dai 60 ai .\nCome il gong, viene utilizzato sospeso verticalmente a un telaio e percosso con un martelletto.\nQuesto strumento a percussione d'origine asiatica fu apprezzato dai compositori occidentali per l'effetto drammatico prodotto dalla sua sonorit\u00e0 profonda e metallica.\nFran\u00e7ois-Joseph Gossec lo utilizz\u00f2 per la prima volta in Europa nel 1791 nella \"Musique fun\u00e8bre \u00e0 la m\u00e9moire de Mirabeau\". In seguito fu usato per esempio nel \"Requiem\" di Luigi Cherubini, nel \"Rom\u00e9o et Juliette\" di Daniel Steibelt nel 1793, ne \"La Vestale\" di Gaspare Spontini nel 1807 e nella Sinfonia n. 3 in re minore di Gustav Mahler. Altro esempio degno di nota lo si trova all'interno dell'opera Madama Butterfly di Giacomo Puccini."}
{"id": "3175654", "revid": "767487", "url": "https://it.wikipedia.org/wiki?curid=3175654", "title": "Michael Bolotin (album)", "text": "Michael Bolotin \u00e8 il primo album del cantante statunitense Michael Bolton, pubblicato nel 1975."}
{"id": "3175655", "revid": "729019", "url": "https://it.wikipedia.org/wiki?curid=3175655", "title": "Tour della Nazionale di rugby a 15 della Namibia 2010", "text": "La nazionale di rugby XV della Namibia, campione d'Africa nel 2010 si \u00e8 recata in tour per prepararsi alla . Meta l'Europa ed in particolare, Spagna e Portogallo.\nProgramma.\nUltimo match del tour \u00e8 con la Spagna, che a Palma di Maiorca surclassa i Namibiani grazie alla precisione del piede del \"francese\" Mathieu Peluchon."}
{"id": "3175657", "revid": "767487", "url": "https://it.wikipedia.org/wiki?curid=3175657", "title": "Everyday of My Life", "text": "Everyday of My Life \u00e8 il secondo album del cantante statunitense Michael Bolton, pubblicato nel 1976."}
{"id": "3175660", "revid": "122517639", "url": "https://it.wikipedia.org/wiki?curid=3175660", "title": "Michael Bolton (album)", "text": "Michael Bolton \u00e8 il terzo album del cantante statunitense Michael Bolton, pubblicato nel 1983."}
{"id": "3175661", "revid": "767487", "url": "https://it.wikipedia.org/wiki?curid=3175661", "title": "Everybody's Crazy", "text": "Everybody's Crazy \u00e8 il quarto album del cantante statunitense Michael Bolton, pubblicato nel 1985."}
{"id": "3175662", "revid": "1941276", "url": "https://it.wikipedia.org/wiki?curid=3175662", "title": "The Hunger (Michael Bolton)", "text": "The Hunger \u00e8 il quinto album del cantante statunitense Michael Bolton, pubblicato nel 1987."}
{"id": "3175665", "revid": "729019", "url": "https://it.wikipedia.org/wiki?curid=3175665", "title": "Frans Maassen", "text": " Professionista dal 1987 al 1995, vinse una tappa al Tour de France 1990 e l'Amstel Gold Race 1991. Dal 1999 \u00e8 direttore sportivo alla Rabobank, rinominata negli anni in Blanco, Belkin, Lotto NL e Jumbo.\nCarriera.\nSi mise in luce nelle categorie minori vincendo nel 1986 la Liegi-Bastogne-Liegi riservata ai dilettanti. Pass\u00f2 professionista l'anno successivo con la Superconfex-Yoko, squadra diretta da Jan Raas.\nPassista con un buon spunto in volata, seppe dire la sua soprattutto nelle gare in linea, dove collezion\u00f2 importanti vittorie e piazzamenti. Primo nella prima edizione della Wincanton Classic nel 1989 (gara di Coppa del mondo), ebbe la sua stagione migliore nel 1990 quando vinse il Grand Prix de Fourmies, la Freccia del Brabante, il Grand Prix Eddy Merckx e una tappa al Tour de France. Consegu\u00ec la sua vittoria pi\u00f9 prestigiosa sulle strade di casa, nel 1991, quando fece sua l'Amstel Gold Race battendo Maurizio Fondriest al termine di una convulsa volata. Nel 1989 fu anche campione nazionale olandese. Spiccano poi, tra i piazzamenti, i secondi posti alla Milano-Sanremo del 1989, alla Parigi-Bruxelles del 1992 e al Giro delle Fiandre del 1993.\nCompetitivo anche nelle brevi corse a tappe, vinse due volte il Giro del Belgio (1988 e 1990) e una volta l'\u00c9toile de Bess\u00e8ges (1990), il Giro dei Paesi Bassi (1991), la Tre Giorni di La Panne (1992) e il Giro del Lussemburgo (1994). Partecip\u00f2 per sette volte ai campionati del mondo su strada: miglior piazzamento il decimo posto ottenuto a Oslo nel 1993.\nSi ritir\u00f2 dalle corse al termine del 1995, dopo nove anni tra i \"pro\" sempre tra le file del team di Jan Raas. Dal 1999 svolge il ruolo di direttore sportivo per la stessa squadra, divenuta Rabobank e nota nelle stagioni seguenti anche come Blanco, Belkin, Lotto NL e Jumbo."}
{"id": "3175667", "revid": "47767", "url": "https://it.wikipedia.org/wiki?curid=3175667", "title": "Giacomo Colombo (artista)", "text": "Biografia.\nGiacomo Colombo nacque ad Este (Padova) nel 1663, ma fu a Napoli che ebbe la sua formazione artistica. La sua poliedrica attivit\u00e0 parte dalla tradizione lignea policroma barocca per evolversi entro il primo decennio del Settecento a personalissimi risultati di gusto arcadico-rococ\u00f2. Fu infatti scultore in marmo, legno policromo e stucco; pittore, disegnatore d'argenterie sacre e di incisioni riproducenti le sue opere.\nGiunse a Napoli nel 1678, probabilmente al seguito dello scultore Pietro Barberis, con il quale nel 1688 collabor\u00f2 alle acquasantiere in marmo nella chiesa della Croce di Lucca.\nNel 1689 esegu\u00ec il Crocifisso per la chiesa di San Pietro di Cava dei Tirreni, ove l'amore per l'antico tempera il pietismo controriformista. Nello stesso anno entra nella \"Corporazione dei Pittori\". Della sua attivit\u00e0 di pittore non restano tracce, ma dovette essere vasta dato che nel 1701 fu eletto prefetto della Corporazione. \nNel 1691 esegu\u00ec il Crocifisso in legno policromo per la chiesa di Santo Stefano a Capri, un'opera nella quale si annunciano le eleganze neomanieristiche negando le affermazioni berniniane e fanzaghiane. Il Crocifisso poggia su di una tela che raffigura La Maddalena, la Madonna e San Giovanni Evangelista ai piedi della croce: potrebbe essere una testimonianza della sua attivit\u00e0 da pittore, ma non abbiamo finora prove documentarie.\nNotevole fu la sua opera nel presepe napoletano, che \u00e8 possibile distinguere in due periodi. Al primo, caratterizzato da un vivace realismo, appartengono le statue per i complessi lignei presepiali di Santa Maria in Portico di Napoli (1695 circa) e di Santa Maria in Aracoeli di Roma (1696 circa), di cui ci restano solo alcuni elementi. Al secondo periodo (dal 1714 al termine dell'attivit\u00e0) sono da assegnare le figure (quasi tutte in collezione private a Napoli), ove l'icasticit\u00e0 \u00e8 temperata alla luce dello sperimentalismo del gusto arcadico-rococ\u00f2, che traduce in raffinatissimi e fluidi volumi le crude espressioni del primo periodo.\nIl timbro barocco delle sculture in marmo appare temperato dalla vena classicista, come nella opulenta Maddalena del 1695 (gi\u00e0 nella chiesa omonima a Napoli, per giungere ad annunciare nel 1701, nelle complesse tombe Ludovisi (Napoli, chiesa dell'Ospedaletto) quelle istanze arcadico-rococ\u00f2 di cui sar\u00e0 assertore unitamente al pittore Paolo De Matteis ed agli scultori N. Fumo, F. Picano, ed altri.\nGiacomo Colombo collabor\u00f2 con Francesco Solimena alla realizzazione dei complessi \"modelli in legno\" degli altari per la Certosa di San Martino (1700) e la Cappella del Tesoro di San Gennaro (1707). Questo non influ\u00ec sulla sua formazione culturale, che diverge da quella del Solimena.\nColombo lavor\u00f2 in tutte le province del viceregno: da Lecce a Lucera, da Sulmona a Salerno. Alcune sue opere sono state inviate in Spagna. Nel 1718 realizz\u00f2 il suo capolavoro, l'Immacolata Concezione, eseguita per la chiesa di San Francesco d'Assisi di Lucera, commissionata dal Padre Maestro San Francesco Antonio Fasani, per il quale aveva gi\u00e0 eseguito un San Francesco qualche anno prima e eseguir\u00e0 successivamente altre opere.\nRicerca dell'intimizzazione del mezzo espressivo plastico e di levit\u00e0 cromatica si evincono nelle Santa Caterina d'Alessandria (1718) della chiesa di Santa Chiara del Borgo a Santa Lucia di Serino, e nell'Assunta (1724) di Carano (Sessa Aurunca).\nTra il 1724 ed il 1726 il Colombo realizz\u00f2 la vasta decorazione marmorea per il cappellone di San Vincenzo nella chiesa di Santa Caterina a Formiello (Napoli), ove le sculture denunziano stanchezza e l'evidente larga partecipazione della bottega.\nGiacomo Colombo mor\u00ec a Napoli nel 1731.\nOpere.\nOpere di Colombo in Abruzzo e Molise.\nle attribuzioni sono state fatte dallo studioso d'arte e bibliotecario Francesco Verlengia (1890-1967)"}
{"id": "3175668", "revid": "21880", "url": "https://it.wikipedia.org/wiki?curid=3175668", "title": "Poncirus", "text": ""}
{"id": "3175669", "revid": "35756006", "url": "https://it.wikipedia.org/wiki?curid=3175669", "title": "Delta dell'Orinoco", "text": ""}
{"id": "3175682", "revid": "363629", "url": "https://it.wikipedia.org/wiki?curid=3175682", "title": "Mamiya (azienda)", "text": "La Mamiya (per esteso, Mamiya Digital Imaging Co., Ltd., in giapponese \u30de\u30df\u30e4\u30fb\u30c7\u30b8\u30bf\u30eb\u30fb\u30a4\u30e1\u30fc\u30b8\u30f3\u30b0\u30fc\u682a\u5f0f\u4f1a\u793e, in inglese Mamiya Dejitaru Imejingu Kabushiki-gaisha) \u00e8 un'azienda fotografica giapponese che produce fotocamere e altri strumenti ottici di qualit\u00e0 elevata.\nStoria.\nLa societ\u00e0 \u00e8 stata fondata nel 1940 a Tokyo dal designer di macchine fotografiche Seichi Mamiya (\u9593\u5bae\u7cbe\u4e00) e dal banchiere Tsunejiro Sugawara. Ha sede nella capitale giapponese, e con due impianti produttivi d\u00e0 lavoro a 200 dipendenti.\nMolti modelli Mamiya sono diventati, negl'ultimi sessant'anni, oggetti per collezionisti. Le prime medio formato a soffietto Mamiya-6, la 35mm Mamiya-Sekor 1000DTL, la 35mm Mamiya NC1000, la serie C di lenti intercambiabili per macchine TLR e le macchine della serie Super e Universal sono molto valutate. Mamiya ha anche prodotto gli ultimi modelli nella linea Omega delle macchine fotografiche a medio formato.\nPiccolo formato.\nMamiya cominci\u00f2 con la produzione di macchine fotografiche per la pellicola 35mm nel 1949. L'eccellente serie Mamiya 35 di macchine a telemetro fu seguita nel 1961 dalla Mamiya Prismat SLR e, nella seconda met\u00e0 degli anni sessanta, dalla Mamiya TL/DTL. Altri modelli di macchine SLR per pellicola 35mm prodotte da Mamiya sono la SX, la XTL e la NC1000. La serie Z fu una delle ultime disegnate per le SLR con pellicola in piccolo formato. Il modello originale ZE era una macchina a priorit\u00e0 di diaframma (A o Av); la ZE-2 aggiunse l'esposizione manuale (M); la ZE-X infine aggiunse la priorit\u00e0 di tempo (S o Tv), la modalit\u00e0 automatico (AUTO), e, con un flash adatto e un obbiettivo della serie EF, la priorit\u00e0 di messa a fuoco sull'esposizione del flash. In questi modelli la ghiera di impostazione del diaframma non era direttamente collegata alla sua parte fisica, gli obbiettivi potevano infatti comunicare con il corpo macchina, attraverso contatti elettronici, una buona quantit\u00e0 di informazioni.\nLa Mamiya ZM, presentata nel 1982, era essenzialmente un miglioramento della versione ZE-2 con qualche caratteristica della ZE-X. Questa fu l'ultima macchina in piccolo formato prodotta da Mamiya. La macchina ha una priorit\u00e0 di diaframma che controlla in automatico il tempo basandosi sulla lettura TTL a media ponderata, la velocit\u00e0 automatica dell'otturatore va da 4 secondi a 1/1000 e, in manuale, da 2 secondi a 1/1000. Segnali audio e video segnalano la sotto/sovraesposizione, l'imminente mancanza di batteria o l'eccessiva oscillazione della macchina.\nNel 1984 Osawa, uno dei principali distributori di Mamiya, cadde in bancarotta e, subito dopo, Mamiya abbandono la produzione di macchine fotografiche 35mm per concentrarsi sul mercato delle medio formato.\nMedio formato.\nNel 1970 Mamiya introduce nel mercato la RB67, una SLR (single lens reflex) professionale con formato 6x7cm. La RB67, un'ingombrante medio formato con incorporato nel corpo macchina un soffietto close-up, fu un'innovazione ed un successo. Prima di questa macchina i medio formato utilizzavano un formato 6x6, il quale non richiedeva alla macchina di essere ruotata per le fotografie orientate in verticale, un problema con macchine molto grosse e ingombranti montate su cavalletto. La RB67 presentava invece un dorso rotante, con la possibilit\u00e0 di fotografare sia in verticale che in orizzontale (landscape e portrait) senza dover ruotare l'intera macchina fotografica. La RB67 divent\u00f2 presto una macchina largamente diffusa negli studi di fotografi professionisti.\nLa RB67 fu seguita dalla pi\u00f9 avanzata RZ67 nel 1982. Queste macchine fotografiche segnarono Mamiya fra le principali produttrici di macchine professionali medio formato, insieme con Hasselblad, Rollei, Bronica e Pentax.\nNegli anni novanta, Mamiya presenta la Mamiya 6 e la Mamiya 7 (rispettivamente 6x6cm e 6x7cm); due fotocamere a telemetro compatte, stimate per l'altissima qualit\u00e0 dei loro obbiettivi. Gi\u00e0 dal 1975 viene comunque prodotta una fotocamera dal formato di 4,5x6cm, \u00e8 la M645 nelle sue varie evoluzioni 1000s e J. Viene successivamente introdotta nel mercato a partire dal 1985 fino al 1993 la Mamiya 645 Super che permetteva una maneggevolezza inusitata per una medio formato (in quanto dotata di un innovativo corpo in robusto ma leggero policarbonato) coniugata ad una grande qualit\u00e0 di immagine generale dovuta ad un formato notevolmente superiore in quanto praticamente triplo rispetto alle potenziali competitor da 35mm. La duttilit\u00e0 del prodotto e degli accessori a corredo tra cui spiccavano una ergonomica impugnatura motorizzata ed un mirino pentaprismatico dotato di esposimetro a lettura media, con compensazione centrale e spot la rendono un prodotto appetibile sia agli utenti appassionati delle \"piccole\" 35mm che cercano un prodotto dalla qualit\u00e0 finale d'immagine superiore, sia ai professionisti che desiderano un prodotto pi\u00f9 maneggevole rispetto alle pi\u00f9 ingombranti 6x6cm e 6x7cm che non sacrifichi comunque la qualit\u00e0 dello scatto. Il rapporto tra i lati 4:3 porta inoltre notevoli vantaggi per la composizione che non risulta n\u00e9 staticizzata in un formato quadrato n\u00e9 troppo dinamica in un rettangolo pi\u00f9 stretto, rivelandosi quindi ideale per ogni tipo di ripresa. La seguente 645 Pro (1993) e la Pro TL (1997), accetteranno dorsi digitali anche di terze parti successivamente progettati e fabbricati, rappresentando interessanti prodotti ibridi non concepiti originariamente per questo scopo e letteralmente a cavallo tra due mondi. Storia a parte la 645E entry level dal dorso fisso, prodotta nel 2000 a cui \u00e8 precluso fisiologicamente tale procedimento.\nProdotti digitali.\nMamiya introdusse la Mamiya ZD, una macchina fotografica medio formato compatta, nel 2004. Piuttosto che utilizzare un dorso digitale, la macchina venne costruita in un unico pezzo, pi\u00f9 simile ad fotocamera 35mm. Questa macchina fotografica utilizza le lenti Mamiya 645AF e ha una risoluzione di 22 megapixel. Nello stesso tempo Mamiya annunciava un dorso ZD con le stesse caratteristiche che per\u00f2 sarebbe stato compatibile con i corpi macchina Mamiya 645AFDII e AFDIII. Il dorso ZD ebbe un ritardo di produzione e, quando venne messo in commercio, risult\u00f2 gi\u00e0 obsoleto.\nNel 2009 fu messo in commercio il dorso digitale Mamiya serie M (M18, M22 e M31); il dorso ha un sensore CCDs con un numero molto elevato di pixel ed \u00e8 compatibile con la gamma Mamiya 645AFD e, attraverso uno speciale adattatore, con le serie RZ e RB. Alla fine del 2009 Mamiya mise in commercio la Mamiya 645DF, l'ultima, e solo digitale, versione della famosa serie AF con formato 6x4,5. Questa macchina ha molte nuove qualit\u00e0, come l'AF con gestione di priorit\u00e0 fra velocit\u00e0 e precisione e l'assenza del ritardo dell'otturatore; \u00e8 infine compatibile con la gamma di nuove lenti \"Leaf Shutter\" (obbiettivi Mamiya Sekor AF 80mm, 55mm e 110mm D). Con questi obbiettivi montati sulla macchina, \u00e8 possibile raggiungere una velocit\u00e0 di sincronizzazione del flash superiore a 1/1600 di secondo. Il 2010 ha visto il lancio di tre Mamiya DM System: DM33 System, corpo macchina 645DF e dorso digitale da 33 megapixel; DM28 System, corpo macchina 645AF III e dorso digitale da 28 megapixel; e DM22 System, corpo macchina 645AF III e dorso digitale da 22 megapixel. Furono anche lanciati il nuovo logo e la nuova webpage.\nMamiya America Corporation.\nNegli Stati Uniti, il marchio commerciale \"Mamiya\" non appartiene all'azienda originale giapponese ma ad una entit\u00e0 totalmente separata chiamata Mamiya America Corporation,(M.A.C.); infatti, tutti i prodotti che mostrano il nome \"Mamiya\" sono controllati da loro. Se compariamo un prodotto con lo stesso venduto fuori dagli Stati Uniti, la M.A.C. risulta in una ascesa consistente nella gestione dei prezzi per la vendita al dettaglio. M.A.C. possiede anche il marchio \"Sekonic\"."}
{"id": "3175683", "revid": "599013", "url": "https://it.wikipedia.org/wiki?curid=3175683", "title": "Mamiya", "text": ""}
{"id": "3175684", "revid": "155634", "url": "https://it.wikipedia.org/wiki?curid=3175684", "title": "Serie A1 1986-1987 (pallanuoto maschile)", "text": "La Serie A1 1986-1987 \u00e8 stata la 68\u00aa edizione della massima divisione del campionato italiano maschile di pallanuoto. \nLa stagione, come quella precedente, \u00e8 dominata da Posillipo, che chiude la stagione regolare in testa per il terzo anno di fila, e Pescara; le due formazioni si sbarazzano agevolmente ai quarti delle prime di A2 (Como e Volturno), per poi affrontarsi in finale, dove questa volta ha la meglio in due sole gare Pescara, che vince il suo primo titolo nazionale."}
{"id": "3175687", "revid": "110157", "url": "https://it.wikipedia.org/wiki?curid=3175687", "title": "Trio Primavera", "text": "Il Trio Primavera \u00e8 stata una formazione vocale femminile italiana attiva nel triennio 1940-1942.\nBiografia.\nComposto da Isa Bellini, Wilma Mangini e Thea Prandi, all'epoca poco pi\u00f9 che diciottenni, il trio creato dall'EIAR si esib\u00ec soprattutto nei teatri e al cinema, ma non incise mai un 78 giri.\nLe uniche apparizioni ancora oggi visibili e udibili del trio sono presenti in due film: \"L'allegro fantasma\" (1941, titolo originale: \"Tot\u00f2 l'allegro fantasma\") e \"Una famiglia impossibile\" (1940).\nLa breve esistenza del Trio Primavera \u00e8 soprattutto dovuta all'uscita della Bellini dal gruppo, in quanto decisa a continuare autonomamente la carriera di cantante diventando poi, oltre a una nota solista, anche un'attrice e un'ottima doppiatrice.\nIn seguito Thea Prandi spos\u00f2 Eduardo de Filippo. La ritroveremo come voce narrante nel film \"Napoletani a Milano\" (1953).\nWilma Mangini, dopo lo scioglimento del Trio Primavera, continu\u00f2 la carriera nella rivista al fianco della pi\u00f9 famosa sorella Alda.\nCanzoni interpretate dal Trio.\nNel film \"L'allegro fantasma\" il trio interpreta le seguenti canzoni:"}
{"id": "3175692", "revid": "1711941", "url": "https://it.wikipedia.org/wiki?curid=3175692", "title": "Joseph Bernardo", "text": "Biografia.\nVinse due medaglie di bronzo alle olimpiadi, entrambe nella disciplina 4x200m stile libero:\nTotalizz\u00f2 il primato mondiale dei della 4x200 m stile libero in 8'33\"0 con Willy Blioch, Jean Boiteux e Alex Jany nel 2 agosto 1951 a Marsiglia, Francia \nVinse una medaglia d'argento sempre nei 4 x 200 m stile libero con Blioch, Boiteaux e Jany con 9:10 e la medaglia di bronzo nei 1500 m. stile libero ai Campionati europei di nuoto 1950."}
{"id": "3175695", "revid": "132266", "url": "https://it.wikipedia.org/wiki?curid=3175695", "title": "Cavaliere di Gran Croce decorato di Gran Cordone", "text": ""}
{"id": "3175697", "revid": "110157", "url": "https://it.wikipedia.org/wiki?curid=3175697", "title": "Cappella della Resurrezione (Bruxelles)", "text": "La cappella della Resurrezione (in francese \"Chapelle de la R\u00e9surrection\" o \"Chapelle pour l'Europe\") \u00e8 un edificio di culto, appartenente alla chiesa cattolica, con orientamento ecumenico, nel quartiere europeo di Bruxelles. La cappella, i cui precursori risalgono al Quattrocento, si trovava originariamente nel centro storico della citt\u00e0. Solo nel corso della ristrutturazione urbana di Bruxelles nel 1907, la cappella fu spostata nella sua posizione attuale. Nell'autunno del 2001 \u2013 dopo vasti risanamenti architettonici \u2013 la cappella ricevette il suo attuale nome e fu orientata a concetti ecumenici. \nStoria.\nLa chiesa, rinnovata profondamente nel Settecento, spostata Etterbeek (Rue Van Maerlant), nel corso della pianificazione del trasporto urbano di Bruxelles, era integrata in un convento delle Suore dell'Adorazione Perpetua (Dames de l'Adoration Perpetuelle). Dall'esterno, il complesso edilizio si \u00e8 mantenuto fino ad oggi, anche se la funzione \u00e8 cambiata. Nel 1999 le suore vendettero il convento: mentre l'edificio principale oggi ospita un centro di visita e una biblioteca della Commissione europea, la cappella fu venduta a un'associazione internazionale di diritto belga, che era stata fondata da membri del personale delle istituzioni europee per mantenere la cappella come luogo di preghiera. Grazie a donazioni e contributi dei Consiglio delle conferenze dei vescovi d'Europa (COMECE), della Conferenza delle Chiese europee (CEC), l'Ordine dei gesuiti, e numerose fondazioni, la cappella nel 1999 e 2000 fu completamente rinnovata e ristrutturata. Il 25 settembre 2001, l'arcivescovo di Malines-Bruxelles, Godfried Danneels, inaugur\u00f2 ufficialmente la nuova chiesa.\nArchitettura.\nMentre la facciata e l'esterno della cappella con la ristrutturazione sono rimasti sostanzialmente invariati fino ad oggi, l'interno fu completamente ristrutturato dall'ufficio di architetti Marionex di Bruxelles. Oggi l'edificio ha quattro piani, il che non \u00e8 visibile da fuori. Per entrare, il visitatore attraversa dapprima un foyer (pianterreno), che viene utilizzato come luogo di accoglienza e spazio espositivo. Nel piano seminterrato si trova una cripta, riservata alla preghiera silenziosa. La croce d'oro placcato \u00e8 l'opera dello scultore Belgio Philippe Denis. Lo spazio liturgico principale ora si trova al primo piano ed \u00e8 raggiungibile per via di una scala interna e un ascensore. Siccome la nave ha perso la sua altezza originale, nuove finestre dell'artista viennese Thomas Reinhold furono inserite. Le finestre laterali rappresentano i temi della creazione, incarnazione, del roveto ardente e della Pentecoste, mentre la finestra della facciata principale (lato della strada) ha come tema la risurrezione. Nella galleria laterale, fu installato un organo della bottega Etienne Debaisieux; lo strumento \u00e8 un dono della Chiesa evangelica in Germania (EKD). Nel piano superiore si trovano una sala riunioni e uffici (non visibili da fuori).\nConcetto pastorale.\nLa cappella della Resurrezione non \u00e8 una chiesa parrocchiale. Data la sua collocazione particolare in un quartiere di uffici e di affari, in vicinanza immediata alle istituzioni europee (Consiglio dell'Unione europea, Parlamento europeo, Commissione europea ecc.), la cappella serve come posto di rincontro, di discussione e come luogo di culto nell'ambiente di lavoro. Perci\u00f2 la cappella \u00e8 aperta soprattutto nei giorni feriali e offre forme liturgiche alternative, adeguate al ritmo del lavoro e alla diversit\u00e0 delle denominazioni, lingue e nazionalit\u00e0 del pubblico europeo. La cappella viene diretta da una squadra pastorale di religiosi e laici. Oltre alle preghiere del mattino (nei giorni feriali), si offrono servizi cattolici, luterani e ortodossi \u2013 principalmente all'ora di pranzo \u2013 soprattutto in inglese e francese."}
{"id": "3175700", "revid": "228587", "url": "https://it.wikipedia.org/wiki?curid=3175700", "title": "Eranthis", "text": "Eranthis \u00e8 un genere di piante erbacee appartenente alla famiglia delle Ranunculaceae, diffuso dall'Europa all'Estremo Oriente e composto da 9 specie. In Italia questo genere \u00e8 rappresentato da una sola specie: \"Eranthis hyemalis\".\nEtimologia.\nIl nome di questo genere deriva da due radici greche: \"er\" (= primavera) e \"anthos\" (= fiore) e fa riferimento alla precoce fioritura di alcune sue specie. Il nome \u00e8 stato ricavato (come spesso avviene) dalla specie tipo di questo genere: \"Eranthis hyemalis\" .\nIl nome scientifico attualmente accettato (\"Eranthis\") \u00e8 stato proposto dal botanico britannico Richard Anthony Salisbury (1761 - 1829) in una pubblicazione del 1807 relativa agli \u201cAtti della Linnean Society of London\u201d.\nDescrizione.\n \nSono piante erbacee perenni non molto alte (10 \u2013 15\u00a0cm) a precoce fioritura primaverile. La forma biologica di queste piante \u00e8 (almeno per le specie europee) geofita rizomatosa (G rhiz), ossia sono piante che portano le gemme in posizione sotterranea. Durante la stagione avversa non presentano organi aerei e le gemme si trovano in organi sotterranei chiamati rizomi, dei fusti sotterranei dai quali, ogni anno, si dipartono radici e fusti aerei.\nRadici.\nL'apparato radicale \u00e8 secondario da rizoma.\nInfiorescenza.\nI fiori solitari spuntano direttamente dal rizoma (sono considerati fiori sessili). Lo scapo \u00e8 unifogliato, ossia il fiore \u00e8 circondato da un involucro bratteale monofillo, sessile simile alle foglie basali. Questo involucro simula il calice. \nFiore.\nQuesti fiori sono considerati fiori arcaici, o perlomeno derivati da fiori pi\u00f9 arcaici dalla struttura aciclica. Il perianzio \u00e8 formato da un solo verticillo di elementi pi\u00f9 o meno indifferenziati (fiori apoclamidati), i quali hanno una funzione di protezione e sono chiamati tepali o sepali (la distinzione dei due termini in questo caso \u00e8 ambigua e quindi soggettiva). I petali veri e propri sono molto ridotti. I fiori sono attinomorfi, pi\u00f9 o meno esameri (a 6 elementi di base), ermafroditi e dialisepali (e anche dialipetali).\nFrutti.\nI frutti sono dei follicoli (da 3 a 9) rostrati (o becco terminale) e stipitati. Le pareti dei follicoli sono venate. Ogni follicolo contiene pochi semi lisci. Lunghezza del becco: 2 \u2013 3\u00a0mm.\nDistribuzione e habitat.\nLa distribuzione di queste piante \u00e8 relativa soprattutto alle zone temperate dell'Emisfero boreale: Europa, Nord America e Asia (in Cina sono presenti due specie endemiche). L'habitat tipico sono le zone fresche e umide dei sottoboschi.\nTassonomia.\nIl genere \"Eranthis\" comprende poche specie (una sola spontanee dei territori italiani). La famiglia delle Ranunculaceae invece comprende oltre 2000 specie distribuite su circa 47 generi (2500 specie e 58 generi secondo altre fonti). \nLe specie asiatiche sono classificate a volte come \"Shibateranthis\" . In altre flore con il raggruppamento \"Shibateranthis\" si designa la sezione asiatica di questo genere (le specie occidentali sono assegnate alla sezione \"Eranthis\").\nFilogenesi.\nLa posizione tassonomica di questo genere nel corso del tempo ha subito pi\u00f9 di qualche revisione. A parte la sistemazione fatta inizialmente da Carl von Linn\u00e9 (le poche specie di questo genere erano associate al genere \"Helleborus\" per certe loro somiglianze puramente morfologiche come il verticillo di brattee appena sotto l'infiorescenza o la precocit\u00e0 della fioritura) e in seguito la creazione di un genere apposito (quello di questa voce) fatta dal botanico britannico Richard Anthony Salisbury (1761 \u2013 1829), la prima sistemazione fatta con criteri filogenetici nei livelli tassonomici superiori venne proposta da Micho Tamura alla fine del secolo scorso: \nSuccessive analisi (di tipo filogenetico-molecolare sulle sequenze del DNA) hanno dimostrato l'esistenza di un gruppo monofiletico comprendente i seguenti generi: \"Actaea\" \u2013 \"Eranthis\" \u2013 \"Cimicifuga\" - \"Souliea\" \u2013 \"Anemonopsis\" \u2013 \"Beesia\" \u2013 \"Caltha\" \u2013 \"Adonis\" - \"Trollius\" \u2013 \"Megaleranthis\". Rilevando inoltre un ulteriore stretto rapporto di \"Eranthis\" con \"Actaea\", \"Cimicifuga\", \"Souliea\" e \"Anemonopsis\".\nA seguito di questa e altre ricerche nelle quali tra l'altro viene sostenuto il collegamento di \"Beesia\" con \"Eranthis\" sia esaminando DNA ribosomiale e plastidiale che comparando i cariotipi (analisi sulla morfologia dei cromosomi), viene proposta una nuova classificazione:\nNon tutte le ricerche confermano questo nuovo assetto della trib\u00f9. Altre analisi indicano un forte raggruppamento di \"Eranthis\" col genere \"Caltha\" (al 92%). \u00c8 chiaro quindi che sono necessari ulteriori studi sulla famiglia delle Ranunculaceae per comprenderne pi\u00f9 a fondo la struttura.\nElenco delle specie del genere.\nAll'interno del genere \"Eranthis\" sono attualmente comprese 9 specie, qui riportate suddivise per la loro provenienza. Notare che la popolarit\u00e0 di alcune di queste (principalmente \"E. hyemalis\") ha fatto s\u00ec che fossero presenti in un areale pi\u00f9 ampio, che include parte degli Stati Uniti orientali.Specie europee:\nSpecie asiatiche:\nIbridi.\nQui di seguito \u00e8 indicato un ibrido interspecifico:\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nGeneri simili.\nI fiori di questo genere sono molto particolari e unici e quindi poco confondibili (questo relativamente alle specie spontanee europee). Possono eventualmente essere confusi le specie del genere \"Caltha\" ; ma si distinguono comunque per le foglie molto pi\u00f9 a forma di lacinia (quelle delle \u201ccalthe\u201d sono reniformi).\nUsi.\nFarmacia.\nTutte le piante sono velenose (come la maggior parte delle specie della famiglia delle Ranunculaceae).\nGiardinaggio.\nL'impiego di queste piante \u00e8 soprattutto nel giardinaggio, specialmente in vasetto per averne la fioritura in casa. Nel giardinaggio la specie \"Eranthis hyemalis \" (spontanea dei territori italiani) \u00e8 stata introdotta a met\u00e0 del 1800. Un certo successo nella floricoltura ha avuto un cultivar ibrido della \u201chyemalis\u201d con \"Eranthis sibirica\". Il fiori di questo genere non sono particolarmente appariscenti ma diventano preziosi per la loro precoce fioritura quando ancora tutta la terra \u00e8 ancora \u201caddormentata\u201d per la stagione fredda."}
{"id": "3175701", "revid": "767487", "url": "https://it.wikipedia.org/wiki?curid=3175701", "title": "Soul Provider", "text": "Soul Provider \u00e8 il sesto album del cantante statunitense Michael Bolton, pubblicato nel 1989.\nL'album arriva in prima posizione in Australia per 3 settimane ed in Norvegia per due settimane."}
{"id": "3175704", "revid": "767487", "url": "https://it.wikipedia.org/wiki?curid=3175704", "title": "Time, Love &amp; Tenderness", "text": "Time, Love &amp; Tenderness \u00e8 il settimo album del cantante statunitense Michael Bolton, pubblicato nel 1991 che arriva in prima posizione in Norvegia per 4 settimane."}
{"id": "3175706", "revid": "767487", "url": "https://it.wikipedia.org/wiki?curid=3175706", "title": "The One Thing", "text": "The One Thing \u00e8 l'ottavo album in studio del cantante statunitense Michael Bolton, pubblicato nel 1993 ed \u00e8 arrivato in prima posizione in Australia per due settimane.\nIl singolo \"Said I Loved You...But I Lied\" \u00e8 arrivato in seconda posizione in Australia, in terza in Canada ed in sesta nella Billboard Hot 100."}
{"id": "3175707", "revid": "122718169", "url": "https://it.wikipedia.org/wiki?curid=3175707", "title": "Aldo Eminente", "text": "Biografia.\nItalofrancese nato a Hanoi, vinse una medaglia di bronzo nella disciplina 4x200m stile libero, ai Giochi della XV Olimpiade vinse in compagnia di Jean Boiteux, Joseph Bernardo e Alexandre Jany, il tempo totalizzato fu di 8:45.9, meglio di loro le nazionali giapponese e statunitense a cui and\u00f2 l'oro.\nTotalizz\u00f2 il primato mondiale dei della 4x100 m mista in 4'31\"5 con A. Violas, Pierre Dumesnil e Julian Arene nel 1\u00ba aprile 1953 Troyes, Francia, primato poi superato dalla nazionale svedese pochi giorni dopo.\nVinse due medaglie d'oro ai II Giochi del Mediterraneo: 100 m con 59\u201d7 e ai 4x200 m sl con Guy Montserret, Alex Jany e Jean Boiteux con 9'03\u201d8.\nEra padre di Eric Eminente, nuotatore anche lui."}
{"id": "3175708", "revid": "560748", "url": "https://it.wikipedia.org/wiki?curid=3175708", "title": "Hal R. Varian", "text": ""}
{"id": "3175709", "revid": "287204", "url": "https://it.wikipedia.org/wiki?curid=3175709", "title": "Alfred Schutz", "text": ""}
{"id": "3175713", "revid": "21880", "url": "https://it.wikipedia.org/wiki?curid=3175713", "title": "Ceriops boiviniana", "text": ""}
{"id": "3175714", "revid": "21880", "url": "https://it.wikipedia.org/wiki?curid=3175714", "title": "Ceriops pauciflora", "text": ""}
{"id": "3175715", "revid": "21880", "url": "https://it.wikipedia.org/wiki?curid=3175715", "title": "Ceriops somalensis", "text": ""}
{"id": "3175716", "revid": "21880", "url": "https://it.wikipedia.org/wiki?curid=3175716", "title": "Ceriops timoriensis", "text": ""}
{"id": "3175717", "revid": "2110845", "url": "https://it.wikipedia.org/wiki?curid=3175717", "title": "Alexandre Jany", "text": "Biografia.\nVinse due medaglie di bronzo alle olimpiadi, entrambe nella disciplina 4x200m stile libero:\nAi Campionati europei di nuoto Jany vinse la medaglia d'oro nei 100 m. stile libero e nei 400 m. stile libero sia a Monte Carlo 1947 che a Vienna 1950, per un totale di quattro medaglie d'oro individuali; vinse anche due medaglie d'argento con la staffetta 4x200 m. stile libero nelle stesse edizioni dei Campionati europei.\nVinse una medaglia d'oro durante i I Giochi del Mediterraneo. \u00c8 il fratello di Ginette Jany-Sendral."}
{"id": "3175718", "revid": "1573940", "url": "https://it.wikipedia.org/wiki?curid=3175718", "title": "Aelurillus", "text": "Aelurillus \u00e8 un genere di ragni appartenente alla famiglia Salticidae.\nDescrizione.\nLe femmine di questi ragnetti misurano in media circa 7 millimetri, mentre i maschi non superano i 5. Sono di forma tozza e piuttosto pelosi. Le femmine mostrano chiazze di color marrone sabbia, i maschi invece di colore nero, a volte con un disegno ben visibile. Le zampe sono annulate\nEtologia.\nI ragni di questo genere sono prevalentemente mirmecofagi. Una specie di \"Aelurillus\" del sudest asiatico \u00e8 stata osservata saltare da 30 a 40 volte sul dorso di un grosso ragno gnafosida fino ad ucciderlo.\nHabitat.\nPrediligono i climi caldi e secchi e i luoghi rocciosi o le ampie radure con rami rinsecchiti o morti fra la vegetazione bassa.\nDistribuzione.\nLe 68 specie oggi note di questo genere sono diffuse in tutta la regione paleartica e nell'Africa; due specie (A. improvisus e A. minimontanus) sono state scoperte in India; altre due specie (A. kronestedti e A. quadrimaculatus) sono state rinvenute nello Sri Lanka; infine A. subfestivus \u00e8 endemico del Giappone\nIn Italia sono state reperite 5 specie di questo genere\nTassonomia.\nConsiderato un sinonimo anteriore di \"Hemsennatus\" dallo studio sulla specie tipo \"Hemsennatus iratus\" effettuato da Pr\u00f3szynski nel 1966; e anche di \"Melioranus\" dallo studio effettuato sulla specie tipo \"Melioranus lutosus\", sempre da Pr\u00f3szynski nel 1979 e da Wunderlich nel 1989.\nRitenuto inoltre un sinonimo posteriore di \"Phlegra\" Simon, 1876 dall'aracnologo Harm nel 1977, ma vari autori sono in disaccordo.\nA dicembre 2010, si compone di 68 specie e due sottospecie:\nSpecie trasferite.\nAlcune caratteristiche in comune a vari generi affini fanno s\u00ec che le specie trasferite altrove siano in buon numero: al dicembre 2010, se ne contano 17:"}
{"id": "3175724", "revid": "100060763", "url": "https://it.wikipedia.org/wiki?curid=3175724", "title": "Festival di Spalato", "text": "Il Festival della Musica Pop di Spalato (in croato Festival zabavne glazbe Split, o semplicemente Splitski Festival) \u00e8 un evento musicale che si tiene ogni anno, a luglio, nella cittadina adriatica croata di Spalato, a partire dal 1960. Da allora sono state eseguite 800 composizioni, e vi hanno partecipato i pi\u00f9 importanti cantanti, gruppi e cantautori croati; tra di essi si ricordano i cantautori Zdenko Runji\u0107, Arsen Dedi\u0107, \u00d0elo Jusi\u0107, Nikica Kalogjera, Rajko Dujmi\u0107, Zrinko Tuti\u0107, \u0110or\u0111e Novkovi\u0107, i cantanti Oliver Dragojevi\u0107, Tereza Kesovija, Kemal Monteno, Radojka \u0160verko, Ibrica Jusi\u0107, Miki Jevremovi\u0107, Meri Cetini\u0107, Dra\u017een \u017danko, Tedi Spalato, Zorica Kond\u017ea, ed i gruppi Dubrova\u010dki trubaduri, Pro arte, Indexi, Te\u0161ka industrija, Novi fosili, Magazin, Jelena Rozga, 777, \u0110or\u0111i Peruzovi\u0107, Ton\u010di Hulji\u0107"}
{"id": "3175729", "revid": "560748", "url": "https://it.wikipedia.org/wiki?curid=3175729", "title": "BIC - Bayesian Information Criterion", "text": ""}
{"id": "3175730", "revid": "1437722", "url": "https://it.wikipedia.org/wiki?curid=3175730", "title": "Peter Pan (singolo Enrico Ruggeri)", "text": "Peter Pan \u00e8 un brano musicale scritto ed interpretato dal cantautore italiano Enrico Ruggeri, pubblicato nel 1991 come singolo tratto dall'omonimo album.\nIl singolo entra in classifica il 2 novembre di quell'anno, raggiungendo 3 settimane dopo il secondo posto dietro a \"Black or White\" di Michael Jackson e lasciando la top ten il 18 gennaio 1992.\nIl ritornello del brano \u00e8 liberamente ispirato alla melodia della canzone \"The Fairy Feller's Master-Stroke\" dei Queen, scritta da Freddie Mercury e pubblicata nel loro secondo album, \"Queen II\" (1974). Ruggeri \u00e8 un fan del grande gruppo rock inglese."}
{"id": "3175731", "revid": "1887614", "url": "https://it.wikipedia.org/wiki?curid=3175731", "title": "Localizzazione delle Forche Caudine", "text": "Per localizzazione delle Forche Caudine si intende l'identificazione del luogo dell'accerchiamento, della successiva resa e dell'umiliazione che i Romani subirono da parte dei Sanniti durante la seconda guerra sannitica nel 321 a.C.: un problema della storiografia su Roma antica cui non si \u00e8 data una risposta unanimemente accettata, anche se viene ampiamente preferita l'ipotesi che colloca l'evento fra i comuni di Arienzo ed Arpaia. Il primo a scrivere sull'argomento \u00e8 stato Flavio Biondo nel XV secolo; sono seguiti i pareri di parecchi altri studiosi, in particolare dalla fine del XVII secolo.\nSono svariate le aree fra le citt\u00e0 di Caserta e Benevento che vorrebbero fregiarsi di essere il luogo dell'episodio. Per tale motivo, alle opinioni che danno gli storici in proposito si accompagnano discussioni parziali, inasprite dai campanilismi.\nLa topografia di Livio.\nIl problema della localizzazione consiste, essenzialmente, nel capire a che luogo si riferiscano le parole di Tito Livio nel volume IX degli \"Ab Urbe condita libri\", che raccontano la disfatta romana: questa \u00e8 l'unica fonte in nostro possesso che dia qualche informazione topografica.\nIn breve, i Sanniti si erano accampati in prossimit\u00e0 di Caudium, ed avevano fatto giungere voce ai soldati romani dalle parti di Calatia che si stessero preparando ad attaccare Luceria, alleata romana. I Romani decisero quindi di andare a soccorrerla.\nUn primo punto su cui non c'\u00e8 accordo fra gli studiosi \u00e8 quanto sia affidabile la descrizione che Livio d\u00e0 sia del luogo che dei dettagli dell'evento. Non viene escluso, infatti, che la sua narrazione si distacchi dalla realt\u00e0 dei fatti per intenti propagandistici o letterari; o semplicemente perch\u00e9, non avendo dati a sufficienza, Livio diede una descrizione stereotipata.\nPur con queste incertezze, gli studiosi in genere hanno considerato luoghi che siano, almeno approssimativamente, corrispondenti alla versione di Livio, ubicati non lontano da Caudium provenendo da Calatia. Nei secoli successivi all'evento, sotto la dominazione romana, le citt\u00e0 erano entrambe toccate dalla Via Appia: Caudium si trovava ai piedi dell'attuale Montesarchio, mentre Calatia era situata fra Maddaloni e San Nicola la Strada. Altre opinioni, pi\u00f9 recenti delle altre, sono meno restrittive sulla vicinanza a Caudium.\nIpotesi principali.\nArienzo-Forchia-Arpaia.\nArienzo, Forchia ed Arpaia sono tre comuni che sorgono approssimativamente lungo la Via Appia, consecutivamente. Gli abitati di Arienzo e Forchia sorgono a sud della strada, ai piedi della catena montuosa del Partenio; la strada percorre longitudinalmente una vallata, delimitata a nord da un'altra catena di alture minori. L'ingresso occidentale, dal luogo di Calatia, \u00e8 detto Cupa di Pizzola, ed \u00e8 situato fra il Monte Pianitella ed una collina sul retro della quale sorge un convento di frati Cappuccini. L'uscita all'estremit\u00e0 orientale, in direzione dell'antica Caudium, \u00e8 invece la stretta di Arpaia, situata fra i monti Tairano e Castello. Arpaia si trova nel punto pi\u00f9 alto di questa sella.\nL'opinione pi\u00f9 diffusa fra gli storici attuali \u00e8 che le Forche Caudine abbiano avuto luogo in questa valle, eventualmente allungata ad ovest fino a raggiungere Santa Maria a Vico, e che le gole menzionate da Livio siano le sue estremit\u00e0 ora connesse dalla Via Appia.\nFlavio Biondo nella sua \"Italia illustrata\" espresse sostanzialmente questo punto di vista, che fu successivamente condiviso da svariati altri autori, in particolare Francesco Daniele, Johannes Kromayer e Paolo Sommella. Tra i motivi c'\u00e8 innanzitutto la posizione della valle, che la rende un punto di passaggio naturale per procedere da Calatia alle vicinanze di Caudium, dove i Sanniti si erano accampati.\nLa toponomastica locale incoraggia questa ipotesi: il toponimo Forchia presso la stretta di Arpaia \u00e8 attestato fin dall'IX secolo, ed a questo si aggiunge una seconda Forchia presso l'ingresso occidentale, attualmente frazione del comune di Cervino; gli autori sette-ottocenteschi riportano inoltre che, vicino al primo di questi due centri, c'era una chiesa chiamata Santa Maria del Giogo, che sarebbe quindi il luogo dell'umiliazione inflitta dal Sanniti ai Romani. Tuttavia la validit\u00e0 delle suggestioni della toponomastica \u00e8 stata pi\u00f9 volte messa in dubbio.\nViene inoltre ipotizzato che il castello che d\u00e0 il nome al monte alle spalle di Arpaia, per quanto di costruzione medievale, possa sorgere sulle rovine di fortificazioni sannitiche, le quali potrebbero essere quindi il \"praesidium\" citato da Livio.\nMolti studiosi, in verit\u00e0, sostennero questa ipotesi anche perch\u00e9 convinti che Caudium sorgesse molto vicino all'attuale Arpaia, parere che poi \u00e8 stato abbandonato in favore di Montesarchio a partire dalla fine del XIX secolo, a causa delle distanze riportate dagli Itinerari nonch\u00e9 di ritrovamenti archeologici sempre pi\u00f9 rilevanti. La descrizione di Livio, comunque, sembra suggerire che l'episodio sia avvenuto in un luogo disabitato e questo d\u00e0 di nuovo la possibilit\u00e0 di immaginare la valle in questione come luogo delle Forche. Da citare il fatto che Daniele riporta di aver esposto le sue tesi al \u00abGenerale Melville gi\u00e0 supremo Governatore dell'Isole conquistate dagl'Inglesi nell'Indie occidentali\u00bb, e questi ne fu convinto.\nLe critiche mosse a questa localizzazione dell'episodio sono principalmente due. La prima \u00e8 che si fatica a far combaciare la descrizione che Livio d\u00e0 dei luoghi: in particolare non si nota una grande ricchezza d'acqua nella vallata; inoltre il suo ingresso occidentale, per quanto Livio confermi che dovesse essere pi\u00f9 largo dell'uscita, \u00e8 tutt'altro che una strettoia: il colle dei Cappuccini di Arienzo \u00e8 una modesta altura che divide due zone pianeggianti, larghe 1\u00a0km circa ciascuna.\nI sostenitori, per\u00f2, in genere sono convinti che i luoghi siano dovuti cambiare di molto negli ultimi secoli. Abbiamo infatti testimonianze documentate che la valle fosse a tratti paludosa nel medioevo, e a Forchia ci sono resti di un acquedotto romano. Questo spiegherebbe anche perch\u00e9 l'ingresso adesso \u00e8 molto pi\u00f9 agevole di quanto potesse esserlo all'epoca: i detriti portati dall'acqua potrebbero aver spianato la zona in cui si trova la via Appia, ancor oggi percorsa da un piccolo fosso; mentre un altro ingresso a sud della collina dei Cappuccini sarebbe stato aperto dall'azione di un corso d'acqua che ha fatto digradare il livello del terreno. Inoltre il cambiamento topografico potrebbe essere in parte artificiale, dovuto al fatto stesso che qui fu costruita la via Appia. \u00c8 stato obiettato, comunque, anche che questa spiegazione non sarebbe sufficiente. Altre fonti ritengono che, pur non essendo contestabile il fatto che sia effettivamente questo il luogo delle Forche, i dettagli di Livio siano romanzati.\nIl secondo dubbio avanzato \u00e8 che la valle sembra troppo piccola per contenere le due legioni dispiegate in marcia che furono poi bloccate dai Sanniti; tuttavia, le stime sul numero dei soldati romani variano da 12.000 a 36.000, e quelle sullo spazio che dovessero occupare sono parecchio discordanti, perci\u00f2 \u00e8 difficile rispondere se questa \u00e8 un'obiezione fondata. Fonti di epoca romana parlano di numeri ancora superiori, ma sono ritenuti esagerati.\nI comuni di Arpaia e Forchia, dando per buona l'attribuzione dell'episodio delle Forche Caudine allo loro zona, da decenni si contendono la collocazione esatta del giogo sotto cui passarono i Romani. Alla fine Forchia riusc\u00ec ad ottenere il diritto di riprodurre la scena nello stemma comunale.\nValle Caudina.\nLa Valle Caudina, nell'accezione attuale, \u00e8 la spianata situata ad est della stretta di Arpaia, molto pi\u00f9 ampia di quella ad ovest di questa. \u00c8 delimitata dal monte Taburno a nord, e dalla catena montuosa del Partenio a sud. Questi due confini sono ben lontani dal toccarsi, ma il perimetro \u00e8 quasi del tutto chiuso da alture minori sui lati occidentale ed orientale. In et\u00e0 successiva alla conquista romana la via Appia, dopo aver varcato la stretta di Arpaia, avrebbe attraversato la valle longitudinalmente, lambendo l'abitato di Caudium e poi uscendo tramite il passo di Sferracavallo dalla parte opposta. Sembra credibile che l'abitato sannita di Caudium fosse sorto poco distante da quello di et\u00e0 romana, su una collina isolata che sar\u00e0, secoli dopo, anche il primo nucleo di Montesarchio.\nDa pi\u00f9 parti \u00e8 stata avanzata la tesi che questo sia il \"campus\" che vide la disfatta romana; tuttavia la fortuna di questa tesi \u00e8, attualmente, di molto diminuita. In base a questa ricostruzione, comunque, la stretta di Arpaia sarebbe la gola da cui i Romani entrarono, e Sferracavallo quella che trovarono bloccata. L'ipotesi \u00e8 stata considerata all'inizio del XVII secolo da Luca Olstenio, poi seguito fra gli altri da Nicol\u00f2 Lettieri, Theodor Mommsen e Gaetano De Sanctis. Alcuni autori possono essere caduti in confusione fra questa e la valle di Arienzo.\nI punti in favore di questa tesi sono che la Valle Caudina, appare, anche oggi, ben delimitata dalle sue montagne; inoltre la maggiore ampiezza rispetto alla valle di Arienzo avrebbe consentito ai Romani di marciare, anche secondo le opinioni pi\u00f9 generose riguardo al loro numero, secondo le quali la valle di Arienzo sarebbe una localizzazione impossibile. Sarebbe possibile, anche in questo caso, spiegare il toponimo di Forchia accanto alle \"primae angustiae\"; infine, la valle \u00e8 acquosa perch\u00e9 vi passa il fiume Isclero con i torrenti che vi affluiscono (oltre al fatto che si pensa che in tempi preistorici fosse un lago).\nTuttavia sono stati riscontrati notevoli motivi di scetticismo anche verso questa ricostruzione: innanzitutto la valle presenta svariate vie d'uscita secondarie. Questo, oltre a differire dal racconto di Livio, avrebbe anche favorito un'eventuale fuga dei Romani. Sferracavallo, sempre dando fede alle parole di Livio, avrebbe dovuto essere un passo pi\u00f9 stretto di Arpaia; ed invece \u00e8 pi\u00f9 agevole da superare, e difficile da bloccare; e non presenta alture abbastanza vicine su cui collocare il posto di vedetta dei Sanniti. Non solo, ma uno sbarramento sarebbe stato probabilmente gi\u00e0 notato molto prima di arrivarci, a causa della visuale aperta.\nInoltre, la grande ampiezza della valle avrebbe consentito ai Romani una battaglia campale, che invece secondo Livio non ci fu. E il fatto che Caudium sia posta nella valle stessa sembra essere escluso dal modo in cui raccont\u00f2 l'episodio Appiano di Alessandria: a suo dire Ponzio si era recato presso l'esercito romano intrappolato usando un carro, quindi il posto doveva essere non vicinissimo alla citt\u00e0.\nIl De Sanctis prende in considerazione buona parte di queste difficolt\u00e0 ma, essendo convinto che la valle di Arienzo sia troppo piccola per poter essere stata il teatro delle azioni, conclude che sia necessario non prendere Livio alla lettera; ed ammettere piuttosto che i Romani avrebbero potuto in teoria combattere il nemico, ma erano gi\u00e0 troppo stanchi e sfiduciati nel momento in cui si ritrovarono rinchiusi nella valle.\nGola dell'Isclero.\nIl fiume Isclero percorre la Valle Caudina da est ad ovest; vicino al paese di Moiano esce da questa percorrendo il fondo di una gola piuttosto verdeggiante, situata a nord della stretta di Arpaia, fra l'altro versante dello stesso gruppo montuoso cui appartiene il monte Tairano, ed il Monte Taburno. La gola si apre ad ovest verso uno spazio collinare, entro cui sorge Sant'Agata de' Goti. Proseguendo lungo questa zona, l'Isclero continua il suo percorso fino a confluire nel Volturno.\nIl geografo Filippo Cluverio nel XVII secolo individu\u00f2 nella suddetta gola il luogo delle Forche Caudine. Tuttavia, da Olstenio in poi sono stati tantissimi gli studiosi che lo hanno smentito. In primo luogo, infatti, pare proprio che Cluverio non sapesse dell'esistenza di Calatia ed aveva confuso tale nome con quello di Caiatia, l'attuale Caiazzo. Per questo motivo aveva anche frainteso il corso originario della via Appia, e credette che Caudium si trovasse sul luogo dell'attuale Airola, cittadina della Valle Caudina vicina alla gola dell'Isclero. Nella sua ottica, quindi, la gola dell'Isclero era il passaggio pi\u00f9 ovvio per l'esercito romano.\nInoltre, in tempi successivi alla morte del Cluverio fu individuata, fra l'abitato di Sant'Agata ed il Taburno, un'ampia necropoli sannita. I ritrovamenti hanno consentito di riconoscere in quella zona, quasi all'imboccatura della gola dell'Isclero, la roccaforte sannita di Saticula: le legioni romane, quindi, non avrebbero dovuto preferire questo passaggio ad altre possibilit\u00e0 meno rischiose, e probabilmente pi\u00f9 brevi. Va aggiunto anche che la gola \u00e8 ovviamente ricca d'acqua, ma non ci si pu\u00f2 distinguere un vero e proprio \"campus\", anzi \u00e8 pi\u00f9 stretta e scoscesa della valle di Arienzo e vi sono, a maggior ragione, difficolt\u00e0 ad immaginarvi l'accampamento di due legioni romane.\nTuttavia, questa tesi \u00e8 stata sporadicamente riproposta, per esempio perch\u00e9 non c'era una distinzione netta fra i nomi dei centri di Calatia e Caiatia; oppure, viene argomentato che, dato che la via Appia passa per la stretta di Arpaia, se questa fosse stata davvero una delle due \"angustiae\" si sarebbe dovuta avere una qualche menzione del fatto in epoca romana; invece gli autori tacciono, compreso Orazio che nelle \"Satire\" pass\u00f2 di l\u00ec.\nLo storico tedesco Heinrich Nissen ha proposto che la gola dell'Isclero possa aver avuto un altro ruolo nell'episodio: Livio, dopo aver parlato delle due gole, dice che i Romani sono entrati nella pianura per \"via alia\". Mentre in genere si concorda che questa espressione si riferisca semplicemente al primo dei due varchi prima descritti, il Nissen propone che essa implichi l'esistenza di una terza via da cui i Romani sono entrati nella pianura (che sarebbe, quindi, di nuovo la Valle Caudina).\nPiana di Prata.\nIl massiccio montuoso del Taburno Camposauro \u00e8 situato fra la Valle Caudina a sud e la Valle Telesina a nord. Le sue cime sono divise in due gruppi (il Taburno a sud, il Camposauro a nord) da un'area pianeggiante, chiamata Piana di Prata, che si apre circa nel mezzo del massiccio. Un tratturo medievale sale dall'attuale abitato di Frasso Telesino, sulle pendici occidentali, fin su questa pianura, l'attraversa per poi discendere dal lato opposto dove si trovano i paesi di Cautano e Tocco Caudio. Il tratturo, attualmente in parte trasformato in strada carrabile, ricalca probabilmente un tracciato molto pi\u00f9 antico. In ingresso all'altopiano vi \u00e8 una gola, chiamata Feriole, fra le cime del Cardito e del Sant'Angelo; ed un'altra si trova all'uscita, chiamata Valle Scura. L'area \u00e8 ricca di sorgenti e di prati.\nNel XIX secolo a livello locale si fece strada l'idea che questo potesse essere il luogo delle Forche Caudine. Questa venne poi ripresa nel 1949 da Michele Di Cerbo, maggiore di fanteria dell'esercito originario di Frasso: un volo sulla zona, insieme ad osservazioni pi\u00f9 ravvicinate, lo port\u00f2 a concludere che corrispondeva al luogo delle Forche Caudine come descritto da Tito Livio. Oltre a quanto detto sopra, si osserva che entrambe le gole sono piuttosto strette; la prima si direbbe definibile come una \"cava rupes\" (ed ancora la cartografia dell'IGM la chiama Pietra Spaccata); meno chiaro se la seconda sia effettivamente ancora pi\u00f9 disagevole della prima.\nL'idea \u00e8 stata in seguito approfondita da uno scrittore locale appassionato di archeologia, Massimo Cavalluzzo, e da uno studioso di storia militare, Flavio Russo; insieme hanno tentato una ricostruzione completa dell'accaduto, anche a costo di rettificare alcuni dettagli della narrazione di Livio.\nIn particolare, con un atteggiamento molto critico nei confronti degli svariati dati aggiuntivi introdotti dalle ricostruzioni tradizionali delle Forche Caudine, i due espongono diversi motivi per cui un luogo preferibile per collocare l'avvenimento sarebbe la Piana di Prata. Innanzi tutto motivano il passaggio supponendo che i Romani, pur sapendo che non sarebbero mai sfuggiti al controllo dei Sanniti lungo il loro percorso, quando partirono alla volta di Lucera da Calatia abbiano deciso almeno di prendere la strada per superare il Taburno Camposauro che fosse meno ovvia per il nemico. Uno scontro sarebbe stato molto probabile se fossero passati per una strada importante come la futura via Appia; ed avrebbero quindi preferito la ripida salita di Frasso Telesino, meno frequentata. Inoltre le gole della Piana, essendo pi\u00f9 strette di quelle della Valle Caudina o quella di Arienzo, richiedono meno materiale per essere bloccate e questo rende pi\u00f9 facile credere che i Sanniti ci siano riusciti, magari tenendo il materiale gi\u00e0 ammucchiato sulle pareti della gola, pronto per essere rovesciato sul fondo.\nGli studiosi supportano le loro tesi con notevoli ritrovamenti archeologici sul posto: entrambe le gole presentano notevoli resti di murazioni di epoca sannitica, che possono quindi essere stati il luogo del \"praesidium\" e le alture da cui, stando al racconto di Livio, i Sanniti deridevano i Romani. Non mancano neanche resti di armi, nonch\u00e9 pietre sferiche che fanno pensare ad una catapulta.\nLa critica a questa collocazione \u00e8 principalmente quello che il Russo individua come un punto di forza: pare cio\u00e8 difficile che l'esercito romano abbia scelto di inerpicarsi sulla salita di Frasso Telesino visto che, nel caso in cui l'accampamento romano fosse vicino all'attuale Caserta, la scelta risulterebbe in un percorso allungato. Il comune di Cautano, comunque, forte di questa ricostruzione, si definisce luogo delle Forche Caudine sulla cartellonistica stradale."}
{"id": "3175732", "revid": "21880", "url": "https://it.wikipedia.org/wiki?curid=3175732", "title": "Rhizophora tagal", "text": ""}
{"id": "3175738", "revid": "1305772", "url": "https://it.wikipedia.org/wiki?curid=3175738", "title": "Criterio di informazione Bayesiano", "text": "Per la statistica, il Criterio di informazione Bayesiano (Bayesian information criterion, BIC) o Criterio di Schwarz (indicato anche come SBC, SBIC) \u00e8 un criterio per la selezione di un modello tra una classe di modelli parametrici con un diverso numero di parametri. La scelta di un modello per ottimizzare il BIC \u00e8 una forma di regolarizzazione.\nStimando i parametri del modello mediante il metodo della massima verosimiglianza, \u00e8 possibile aumentare la verosimiglianza attraverso l'aggiunta di parametri, la qual cosa pu\u00f2 provocare overfitting. Il BIC risolve questo problema introducendo un termine di penalizzazione per il numero di parametri nel modello.\nIl BIC \u00e8 stato sviluppato da Gideon E. Schwarz, il quale ha fornito argomentazioni bayesiane per la sua adozione. Risulta strettamente correlato al test di verifica delle informazioni di Akaike (AIC). In BIC, la penalizzazione per parametri aggiuntivi \u00e8 pi\u00f9 forte di quella dell'AIC.\nDefinizione.\nNel caso generale \u00e8 definito come\n\"BIC = -2ln(L) + k ln(n)\"\ndove \"k\" \u00e8 il numero di parametri nel modello statistico, n il numero di osservazioni e \"L\" \u00e8 il valore massimizzato della funzione di verosomiglianza del modello stimato.\nApplicazioni.\nIl BIC \u00e8 stato ampiamente utilizzato per l'identificazione del modello di serie storiche e regressione lineare. Pu\u00f2, tuttavia, essere ampiamente applicato a qualsiasi insieme di modelli basati sulla massima verosimiglianza. Tuttavia, in molte applicazioni (per esempio, la selezione di un corpo nero o una legge di potenza dello spettro per una sorgente astronomica), il BIC si riduce semplicemente alla scelta della massima verosimiglianza, perch\u00e9 il numero di parametri \u00e8 uguale per i modelli di interesse."}
{"id": "3175740", "revid": "1543377", "url": "https://it.wikipedia.org/wiki?curid=3175740", "title": "Henri Padou", "text": "Biografia.\nFiglio di Henri Padou (senior) (15 maggio 1898 \u2013 19 novembre 1981), vinse una medaglia di bronzo nella disciplina 4x200m stile libero ai Giochi della XIV Olimpiade vinse in compagnia di Ren\u00e9 Cornu, Alexandre Jany e Joseph Bernardo, meglio di loro le nazionali ungherese e statunitense a cui and\u00f2 l'oro."}
{"id": "3175750", "revid": "1543377", "url": "https://it.wikipedia.org/wiki?curid=3175750", "title": "Ponte di Kazarma", "text": "Il ponte di Kazarma, o \"ponte di Arkadiko\", \u00e8 un ponte ad arco a mensola di architettura micenea, situato nelle vicinanze della strada che collega Tirinto a Epidauro. Risale all'et\u00e0 del bronzo ed \u00e8 uno dei pi\u00f9 antichi ponti ad arco sopravvissuti e tuttora utilizzati.\nIl ponte.\nIl ponte apparteneva in epoca micenea a una strada importante tra le due citt\u00e0, che faceva parte di una rete stradale militare pi\u00f9 ampia. Ha una profondit\u00e0 di circa 1 m ed \u00e8 realizzato nel tipico stile miceneo delle pietre ciclopiche. La struttura \u00e8 lunga 22 metri, larga 5,60 metri alla base e 4 metri di altezza. La larghezza della strada in cima \u00e8 di circa 2,50 metri. La sofisticata disposizione del ponte e della strada indica che sono stati costruiti appositamente per essere utilizzati dai carri. Costruito nel tardo tardo elladico III (1300-1190 a.C. circa), il ponte \u00e8 ancora utilizzato dalla popolazione locale.\nAltri ponti micenei dell'Argolide.\nIl ponte Arkadiko \u00e8 uno dei quattro ponti ad arco a mensola micenea noti vicino ad Arkadiko, tutti appartenenti alla stessa \"autostrada\" del Bronzo tra le due citt\u00e0, e tutti con uno stile ed et\u00e0 simili. Uno di questi \u00e8 il \"ponte Petrogephyri\", che attraversa lo stesso torrente a 1 km a ovest del ponte Arkadiko. Altrimenti simili per dimensioni e aspetto, la struttura ha una campata pi\u00f9 ampia e una volta leggermente pi\u00f9 alta. Anch'esso \u00e8 ancora usato come sentiero locale.\nUn quinto ponte ben conservato di Micene si trova nella regione pi\u00f9 ampia a \"Lykotroupi\", dove faceva parte di un'altra strada principale micenea. Le sue misure sono vicine al ponte Arkadiko: 5,20 metri di larghezza nella parte inferiore, 2,40 metri nella parte superiore e con una lunghezza dell'arco di poco pi\u00f9 di un metro. La strada presenta ancora cordoli per guidare i carri in rapido movimento."}
{"id": "3175754", "revid": "13833", "url": "https://it.wikipedia.org/wiki?curid=3175754", "title": "Cs\u00edkszereda", "text": ""}
{"id": "3175757", "revid": "1573940", "url": "https://it.wikipedia.org/wiki?curid=3175757", "title": "Asianellus", "text": "Asianellus \u00e8 un genere di ragni appartenente alla famiglia Salticidae.\nDistribuzione.\nLe 5 specie oggi note di questo genere sono diffuse in tutta la regione paleartica; in particolare in Kazakistan, Russia e Cina\nIn Italia \u00e8 stata reperita una sola specie di questo genere, la A. festivus\nTassonomia.\nA maggio 2010, si compone di cinque specie:"}
{"id": "3175758", "revid": "767487", "url": "https://it.wikipedia.org/wiki?curid=3175758", "title": "Orchestra Invisibile", "text": "L\u2019\"Orchestra Invisibile\" \u00e8 un gruppo musicale italiano fondato a Cascina Rossago (PV) nel 2005, nel contesto della prima \"farm community\" italiana pensata appositamente per le possibilit\u00e0 e le esigenze delle persone con autismo.\nStoria.\nIl gruppo originale, costituito dai primi residenti di Cascina Rossago e da alcuni studenti, specializzandi e docenti dell'Universit\u00e0 di Pavia, si \u00e8 arricchito nel corso del tempo fino a comprendere attualmente 25 componenti, 12 dei quali sono affetti da autismo. L'orchestra annovera 14 percussionisti, 5 saxofonisti, 3 trombettisti, 3 trombonisti, un suonatore di basso-tuba e uno di contrabbasso, insieme a diversi pianisti. Il vocabolo \u2018invisibile\u2019 si riferisce ad una caratteristica fondante del gruppo: quella di contenere la \u2018visibilit\u00e0\u2019 dei musicisti, nel timore che la presenza di un pubblico, anche conosciuto, possa turbare la serenit\u00e0 di alcuni elementi dell'Orchestra. Nonostante ci\u00f2, l'Orchestra Invisibile ha partecipato ad alcune manifestazioni pubbliche e tenuto concerti in teatri, tra i quali Torino, Pavia, Tortona, Como, Viterbo, Vicenza e Bologna. Tuttora, gli scambi comunicativi all'interno dell'orchestra avvengono prevalentemente sul piano non verbale, suonando assieme. Dopo avere sperimentato diversi generi musicali, il repertorio dell'Orchestra Invisibile si \u00e8 orientato verso il jazz mainstream. L'esperienza maturata ha infatti mostrato come questo genere musicale consenta un buon compromesso fra la costanza e la coerenza delle strutture armoniche e il cambiamento, apportato dall'improvvisazione e dallo spirito di esplorazione e libert\u00e0, caratteristici del jazz. Il risultato, come \u00e8 possibile apprezzare nelle tracce del primo album Orchestra Invisibile, live 2012, pubblicato dall'etichetta indipendente Etichette Invisibili \u00e8 quello di un gruppo stonato e scoordinato inizialmente, che gradualmente si sincronizza ed armonizza, raggiungendo verso il finale una piacevole sensazione di insieme. Il gruppo suona regolarmente il venerd\u00ec pomeriggio, a Cascina Rossago. \u00c8 possibile assistere alle prove dell'orchestra, tuttavia, solo a condizione di parteciparvi attivamente, suonando. Questo aspetto ha favorito, negli anni, la collaborazione con noti musicisti, come Ellade Bandini (batterista di Paolo Conte, Fabrizio De Andr\u00e9, Francesco Guccini, Mina e molti altri), Jorge Alberto Guerrero e Claudio Perelli.\nAltra caratteristica cruciale dell'Orchestra \u00e8 la sua disposizione circolare, sia nelle prove che in pubblico, alternando strumenti melodici e ritmici, in coerenza con la \u201cstessit\u00e0\u201d (\"sameness\") rispetto alle prove settimanali, anche sul palco. Questa disposizione ha l'intento di favorire la comunicazione all'interno del gruppo, facilitando il contatto visivo reciproco. Dal talento compositivo di una componente del gruppo, Simona Concaro, e grazie alla collaborazione della concertista internazionale Hanna Shybayeva, sono nati il disco Playing with Autism 1.0 (Etichette Invisibili, INVI1301) e il libro Playing with Autism 1.1 - Encountering Simona Concaro by Her Music (PUP 2014). Le esecuzioni di Simona Concaro sono state successivamente registrate in studio ed incise come Playing with Autism 2.0 (Etichette Invisibili, INVI1401).\nNel 2015 \u00e8 stato pubblicato il libro fotografico Orchestra Invisibile (Jaca Book 2015). Nel corso della presentazione al Salone del Libro di Torino il Maestro Gaetano Liguori ha dedicato un concerto all'Orchestra Invisibile. In occasione del decennale di attivit\u00e0 si sono svolti due concerti che hanno visto protagonista l'Orchestra sul palcoscenico del Teatro Municipale di Casale Monferrato e dell'Auditorium dell'Istituto Vittadini di Pavia. Quest'ultimo concerto si \u00e8 svolto in collaborazione con l'associazione Ghislierimusica. Inoltre, le Edizioni Cardano di Pavia hanno pubblicato Ritratti Invisibili, omaggio ai percussionisti dell'orchestra.\nNel 2016 l'Orchestra Invisibile ha partecipato al Festival Caffeina a Viterbo, ottenendo il favore di pubblico e critica vincendo la scommessa della prima vera trasferta del gruppo. Nel 2017 i musicisti si sono esibiti nell'ambito del World Autism Awareness Day presso l'auditorium Tiziano Zalli della Banca Popolare di Lodi, progettato da Renzo Piano. Le esibizioni sono state registrate e pubblicate in Orchestra Invisibile Live 2017 (Etichette Invisibili, INVI1701) insieme ad una videoclip sull'Orchestra Invisibile realizzato da Giorgia Soi con il contributo di Rossana De Michele. Pi\u00f9 recentemente, l'Orchestra Invisibile ha concluso la seconda edizione del Festival Gli stati della Mente, Vicenza 2018 e inaugurato il Resilience Symposium 2019 presso l'Universit\u00e0 di Bologna. Il 6 dicembre 2019 l'Orchestra Invisibile, in occasione del suo quindicesimo Concerto di Natale, ha interpretato la Sinfonia degli Arrivi , accogliendo al suo interno numerosi nuovi musicisti.\nObiettivo originale del progetto Orchestra Invisibile.\nL'obiettivo originale di questo progetto 'Orchestra Invisibile' era quello di misurare, in maniera scientifica, quali risultati si possono ottenere nel momento in cui all'interno di un gruppo di individui autistici si crea insieme della musica, si intendeva valutare il miglioramento della loro condizione patologica e delle loro abilit\u00e0 espressive e comunicative.\nPer raggiungere questo scopo si \u00e8 eseguito, attraverso l'utilizzo dell'ABC (Autism Behavior Checklist, scala di valutazione del comportamento autistico) un primo test che ha permesso di calcolare le capacit\u00e0 di partenza dei musicisti con autismo e a un anno di distanza si \u00e8 effettuato un secondo test.\nDopo 52 esperienze con l'orchestra invisibile \u00e8 stato possibile riconoscere un considerevole decremento dei valori di ABC."}
{"id": "3175760", "revid": "827882", "url": "https://it.wikipedia.org/wiki?curid=3175760", "title": "An Acapella Christmas", "text": "An Acapella Christmas \u00e8 un album del gruppo vocale statunitense The Manhattan Transfer, pubblicato nel 2004 dalla King Records per il mercato giapponese e poi riproposto per quello americano dalla Rhino Records nell'ottobre del 2006.\nIl disco.\nCome intuibile dal titolo, il disco \u00e8 una raccolta di brani natalizi interpretati \"a cappella\". I Manhattan Transfer avevano gi\u00e0 realizzato un album di canzoni dedicate al Natale nel 1992."}
{"id": "3175762", "revid": "56620", "url": "https://it.wikipedia.org/wiki?curid=3175762", "title": "Mohammad Hassan Mirza", "text": "Biografia.\nQuando nel 1925 Reza Pahlavi depose Ahmad Qajar e si proclam\u00f2 sci\u00e0 di Persia la famiglia Qajar and\u00f2 in esilio nel Regno Unito. Nel 1930, alla morte del fratello Ahmad, Mohammad Hassan si dichiar\u00f2 il legittimo pretendente al trono della Persia e tale rimase fino alla sua morte nel 1943. \u00c8 sepolto a Kerbela, in Iraq."}
{"id": "3175764", "revid": "2110845", "url": "https://it.wikipedia.org/wiki?curid=3175764", "title": "Ren\u00e9 Cornu", "text": "Biografia.\nVinse la medaglia di bronzo nella disciplina 4x200m stile libero ai Giochi della XIV Olimpiade vinse in compagnia di Joseph Bernardo, Henri Padou e Alexandre Jany, meglio di loro le nazionali ungherese e statunitense a cui and\u00f2 l'oro."}
{"id": "3175766", "revid": "767487", "url": "https://it.wikipedia.org/wiki?curid=3175766", "title": "Sophisticated Lady", "text": "Sophisticated Lady \u00e8 uno standard jazz, composto nel 1932 da Duke Ellington. Il testo fu aggiunto in seguito da Irving Mills e Mitchell Parish. Ellington, ebbe a dichiarare che il testo era \"meraviglioso \u2014 ma non del tutto aderente alla mia idea originale.\" Si tratta di uno dei brani pi\u00f9 famosi ed eseguiti di Ellington.\nL'idea originale deriv\u00f2 ad Ellington da tre delle sue insegnanti elementari: \"D'inverno insegnavano e d'estate andavano in giro per l'Europa. Per me quello era il vertice della sofisticazione\".\nLe liriche parlano invece di una donna che vive una vita mondana lussuosa ed elegante, ma che \u00e8 segretamente infelice.\nRegistrata nel 1933 con assoli di Toby Hardwick (sax contralto), Barney Bigard (clarinetto), Lawrence Brown (trombone), e lo stesso Ellington (pianoforte), la canzone entr\u00f2 in classifica il 25 maggio e vi rimase 16 settimane, arrivando alla terza posizione. Il lato B del disco, che conteneva \"Stormy Weather\" (Ted Koehler e Harold Arlen) raggiunse la quarta posizione.\nHardwick e Brown dichiararono in seguito di avere contribuito alla composizione della melodia, una rivendicazione che molti biografi hanno giudicato credibile. Nessuno dei due fu mai accreditato come coautore e di conseguenza nessuno dei due ricevette royalties.\nIl brano, che utilizza le due tonalit\u00e0 di La bemolle maggiore e Sol maggiore rispettivamente nelle sezioni A e B, \u00e8 di esecuzione molto difficile tanto per i cantanti quanto per i solisti.\nNel 1944, il regista Otto Preminger avrebbe voluto \"Sophisticated Lady come tema conduttore del suo film \"Laura\" (in italiano: \"Vertigine\"), ma il direttore musicale, Raksin, pensava che non fosse adatta e scrisse un tema alternativo, che sarebbe anch'esso diventato un successo e un famosissimo standard.\nNel 1956 Rosemary Clooney registra la sua versione con lo stesso Ellington nell'album Blue Rose e nel 1976 la versione di Natalie Cole arriva in quarta posizione in Nuova Zelanda."}
{"id": "3175768", "revid": "31886", "url": "https://it.wikipedia.org/wiki?curid=3175768", "title": "Densetsu no y\u016bsha no densetsu", "text": ", detto anche \"DenYuuDen\", \u00e8 una light novel giapponese scritta da Takaya Kagami e illustrata da Saori Toyota che \u00e8 stata pubblicata da Fujimi Shob\u014d sulle pagine di \"Dragon Magazine\" dal 25 febbraio 2002 al 25 ottobre 2006, composta da 11 volumi. Dal primo luglio 2010 la Zexcs ne ha realizzato un anime di 24 episodi, che copre una parte dell'arco narrativo della novel.\n\u00c8 stato annunciato che il tredicesimo episodio dell'anime \"Itsuka tenma no kuro usagi\", in uscita in DVD nel dicembre 2011, sar\u00e0 un crossover tra la stessa opera e \"Densetsu no y\u016bsha no densetsu\".\nTrama.\nRyner Lute \u00e8 un ragazzo svogliato e perennemante assonnato, studente della Reale Accademia Militare Speciale di Roland; un giorno per\u00f2 scoppia la guerra e l'intera scuola viene mandata in battaglia, durante la quale tutti gli studenti vengono uccisi ad eccezione di Sion, Kiefer e Ryner, grazie a quest'ultimo. In seguito alla vittoria, il cui merito ricadr\u00e0 su Sion, egli stesso succeder\u00e0 al trono di Roland e per fare in modo che non ci siano pi\u00f9 guerre creer\u00e0 un gruppo, composto da Ryner e Ferris (un'ottima spadaccina) e gli affider\u00e0 una missione: trovare le reliquie degli eroi leggendari.\nSigle.\nOpening Theme:\nEnding Theme:"}
{"id": "3175770", "revid": "1543377", "url": "https://it.wikipedia.org/wiki?curid=3175770", "title": "Pila a combustibile con membrana a scambio protonico", "text": "La pila a combustibile con membrana a scambio protonico \u00e8 un tipo di pila a combustibile in fase di sviluppo per applicazioni nel campo dei trasporti, come pure per uso come pila a combustibile stazionaria o portatile. Sono note con l'acronimo PEM (dall'inglese \"Proton Exchange Membrane\") o PEMFC (\"Proton Exchange Membrane Fuel Cell\"). Rispetto ad altri tipi di pile a combustibile hanno il vantaggio di essere leggere e poco ingombranti. Loro caratteristica peculiare \u00e8 la possibilit\u00e0 di funzionare a bassi valori di temperatura (50-100 \u00b0C) e pressione (0,3 MPa), e l'utilizzo di una speciale membrana elettrolitica polimerica.\nFunzionamento.\nReazioni chimiche.\nQueste pile funzionano trasformando in energia elettrica l'energia chimica che viene liberata nella reazione elettrochimica tra idrogeno e ossigeno. Il processo \u00e8 quindi differente dalla combustione diretta di idrogeno e ossigeno che produce energia termica.\nUn flusso di idrogeno viene fornito all'anodo, dove un catalizzatore provoca l'ossidazione dell'idrogeno generando protoni ed elettroni. La semireazione di ossidazione \u00e8:\nI protoni formati attraversano la membrana polimerica verso il catodo. Gli elettroni viaggiano nel circuito elettrico esterno raggiungendo il catodo; cos\u00ec facendo si genera la corrente sviluppata dalla pila a combustibile. Nel frattempo viene fornito un flusso di ossigeno al catodo. Sul catodo le molecole di ossigeno per riduzione formano acqua reagendo con i protoni che hanno attraversato la membrana polimerica e con gli elettroni che arrivano dal circuito esterno. Anche la reazione dell'ossigeno richiede un apposito catalizzatore. La semireazione di riduzione \u00e8:\nSommando le due semireazioni si ottiene:\nCatalizzatori.\nPer far reagire idrogeno e ossigeno gassosi sono necessari opportuni catalizzatori. Scindere la molecola di idrogeno \u00e8 relativamente facile con un catalizzatore di platino. Sfortunatamente, scindere la molecola di ossigeno \u00e8 pi\u00f9 difficile, e questo causa notevoli perdite di efficienza. Per l'ossigeno non si \u00e8 ancora trovato un catalizzatore particolarmente efficiente, e il platino rimane la scelta migliore. Esistono due linee di ricerca principali sulle pile PEM allo scopo di migliorare i catalizzatori:\nAumento dell'attivit\u00e0 catalitica.\nQuasi tutte le pile PEM utilizzano particelle di platino supportate su carbonio poroso (Pt/C) per catalizzare sia l'ossidazione dell'idrogeno che la riduzione dell'ossigeno. Tuttavia i catalizzatori Pt/C sono molto costosi e poco adatti ad applicazioni commerciali. Nel 2007 il Dipartimento dell'Energia degli Stati Uniti ha stimato che il contenuto di platino delle pile PEM dovr\u00e0 essere ridotto ad un quarto per poter rappresentare un'alternativa realistica ai motori a combustione interna. Di conseguenza, uno degli obiettivi principali delle ricerche su questi catalizzatori \u00e8 quello di aumentare l'attivit\u00e0 catalitica del platino di un fattore circa quattro, cos\u00ec che basti un quarto di platino per ottenere la stessa prestazione.\nUn metodo per aumentare il rendimento del catalizzatore di platino \u00e8 ottimizzare dimensioni e forma delle particelle di platino. A parit\u00e0 di quantit\u00e0 di platino usato, riducendo le dimensioni delle particelle cresce l'area superficiale totale del catalizzatore che pu\u00f2 partecipare alle reazioni, ma ci sono altri modi per migliorare il rendimento del catalizzatore. Ad esempio si \u00e8 visto che nanoparticelle di platino caratterizzate da alti valori degli indici di Miller, come Pt (730), forniscono una maggior densit\u00e0 di siti reattivi per la riduzione dell'ossigeno rispetto a tipiche nanoparticelle di platino.\nUn altro metodo per aumentare l'attivit\u00e0 catalitica del platino \u00e8 formare leghe con altri metalli. Ad esempio, si \u00e8 osservato che la superficie Pt3Ni(111) ha un'attivit\u00e0 di riduzione dell'ossigeno dieci volte pi\u00f9 elevata rispetto a Pt(111). Gli autori attribuiscono questo notevole incremento dell'attivit\u00e0 superficiale a modifiche della struttura elettronica della superficie, che riducono la tendenza a legare specie ioniche contenenti ossigeno, in modo da accrescere il numero di siti disponibili per l'adsorbimento e la riduzione dell'ossigeno gassoso.\nAumento della resistenza all'avvelenamento da CO.\nUn'altra caratteristica dei catalizzatori di platino \u00e8 quella di essere avvelenati, cio\u00e8 di ridurre la loro attivit\u00e0, in presenza di impurezze presenti nel combustibile, e particolarmente in presenza di quantit\u00e0 anche molto piccole di monossido di carbonio (CO). Attualmente (2010) non \u00e8 economico produrre grandi quantit\u00e0 di idrogeno puro n\u00e9 per elettrolisi n\u00e9 in altri modi. L'idrogeno \u00e8 ottenuto da idrocarburi leggeri per reforming con vapore. In questo processo non si ottiene idrogeno puro, bens\u00ec una miscela di gas che contiene anche CO (1-3%), CO2 (19-25%) e N2 (25%). Dato che anche 10 parti per milione di CO possono avvelenare un catalizzatore di platino puro, esistono molti studi che mirano ad aumentare la resistenza del platino al CO.\nUna possibilit\u00e0 \u00e8 ridurre il contenuto di CO dell'idrogeno usato come combustibile prima che entri nella pila a combustibile. Ad esempio si \u00e8 trovato che nanoparticelle con un nocciolo di rutenio ricoperto di platino sono particolarmente efficaci nell'ossidare CO a CO2, che \u00e8 un contaminante molto meno dannoso per il catalizzatore. Il meccanismo che produce questo effetto \u00e8 simile a quello descritto in precedenza per Pt3Ni: il nocciolo di rutenio della particella altera la struttura elettronica della superficie di platino, aumentandone l'attivit\u00e0 catalitica per l'ossidazione del CO.\nMembrana elettrolitica polimerica.\nQuesta \u00e8 una membrana semipermeabile, che deve essere permeabile ai protoni (ioni H+), ma impermeabile ai gas utilizzati e agli elettroni, dato che questo provocherebbe il cortocircuito della pila a combustibile. Inoltre, la membrana deve resistere all'ambiente riducente del catodo e a quello ossidante dell'anodo. Il materiale pi\u00f9 comunemente usato per queste membrane semipermeabili \u00e8 il Nafion, prodotto dalla DuPont, che \u00e8 uno ionomero a base perfuorurata come il Teflon. La membrana di Nafion pu\u00f2 condurre protoni solo finch\u00e9 \u00e8 umida; questo implica una temperatura massima di funzionamento di 80-90\u00a0\u00b0C, a meno di funzionare in pressione. Oltre questa temperatura la membrana non funziona pi\u00f9 perch\u00e9 si secca. Altri pi\u00f9 recenti tipi di membrana, a base di polibenzimidazolo o acido fosforico, possono essere usate fino a 220\u00a0\u00b0C, migliorando l'efficienza e la densit\u00e0 di potenza, mentre si riducono i problemi di avvelenamento da monossido di carbonio. Questi tipi di membrana non sono per\u00f2 comuni.\nCombustibili.\nLe pile PEM funzionano tipicamente con idrogeno, ma si possono usare anche altri combustibili come il metanolo. In questo caso l'idrogeno \u00e8 ottenuto da un'apparecchiatura di reforming direttamente accoppiata alla pila; occorre anche purificare l'idrogeno dal CO inevitabilmente prodotto nella reazione di reforming. \u00c8 necessario un catalizzatore platino-rutenio per evitare che il CO che arriva inevitabilmente alla membrana superi le 10 parti per milione. Inoltre, l'avvio dell'apparecchiatura di reforming pu\u00f2 richiedere circa mezz'ora. Pile che funzionano in questo modo sono note con la sigla RMFC (\"Reformed Methanol Fuel Cell\") o IMFC (\"Indirect Methanol Fuel Cell\").\nAlternativamente si possono alimentare pile PEM direttamente con metanolo e altri biocombustibili senza effettuare il reforming. Pile di questo tipo sono note con la sigla DMFC (\"Direct Methanol Fuel Cell\"), ma sono attualmente (2010) poco efficienti.\nStoria.\nLe pile esistenti prima dell'invenzione della pila PEM, come ad esempio le pile ad ossido solido, richiedevano temperature elevatissime e materiali molto costosi, e a causa del loro ingombro erano adatte solo ad applicazioni stazionarie. Queste limitazioni furono affrontate nella pila a combustibile PEM, inventata nei primi anni sessanta da Willard Thomas Grubb e Leonard Niedrach alla General Electric. Inizialmente le membrane elettrolitiche erano di polistirene solfonato, che nel 1966 \nfu sostituito dal Nafion, un polimero fluorurato basato sul tetrafluoroetilene, contenente anche gruppi solfonato come scambiatori di ioni. Il Nafion si rivel\u00f2 superiore in termini di prestazione e durata rispetto al polistirene solfonato.\nPile PEM furono usate nei veicoli spaziali del programma Gemini, mentre nel programma Apollo e nello Space Shuttle sono state usate pile a combustibile alcaline. \nDato che le celle PEM utilizzano materiali costosi, il loro utilizzo rimase confinato alle missioni spaziali fino all'inizio degli anni novanta, quando l'introduzione di alcune innovazioni chiave, come catalizzatori a basso contenuto di platino ed elettrodi a film sottile, fecero diminuire il costo di queste pile a combustibile, rendendo promettente lo sviluppo di applicazioni pi\u00f9 comuni. Ad esempio l'industria canadese Ballard produce vari modelli di pile PEM per uso sia stazionario che veicolare. In un progetto finanziato dall'Unione Europea sono stati testati 47 autobus per uso pubblico in 10 citt\u00e0 di tre continenti."}
{"id": "3175771", "revid": "547034", "url": "https://it.wikipedia.org/wiki?curid=3175771", "title": "Instant on", "text": "Nei computer, instant-on, \u00e8 la capacit\u00e0 di avvio (boot) quasi istantaneamente, in modo da poter essere in linea o utilizzare una applicazione specifica, senza dover attendere per un PC l'avvio del sistema operativo tradizionale. Oggi la tecnologia instant-on \u00e8 usato soprattutto nei computer portatili, netbook e nettop, perch\u00e9 l'utente pu\u00f2 avviare un programma immediatamente invece di aspettare di avviare l'intero sistema operativo del PC. Ad esempio, un utente pu\u00f2 solo voler utilizzare un software per la riproduzione di film o di eseguire un browser web senza la necessit\u00e0 del sistema operativo completo."}
{"id": "3175773", "revid": "194688", "url": "https://it.wikipedia.org/wiki?curid=3175773", "title": "Birra Peroni S.p.A.", "text": ""}
{"id": "3175774", "revid": "354397", "url": "https://it.wikipedia.org/wiki?curid=3175774", "title": "Pila a membrana a scambio protonico", "text": ""}
{"id": "3175780", "revid": "560748", "url": "https://it.wikipedia.org/wiki?curid=3175780", "title": "Criterio di Schwarz", "text": ""}
{"id": "3175783", "revid": "13833", "url": "https://it.wikipedia.org/wiki?curid=3175783", "title": "Sz\u00e9kelyudvarhely", "text": ""}
{"id": "3175789", "revid": "118061464", "url": "https://it.wikipedia.org/wiki?curid=3175789", "title": "Il Giornale dell'Arte", "text": "Il Giornale dell'Arte \u00e8 un periodico mensile dedicato al mondo dell'arte pubblicato dalla societ\u00e0 editrice torinese Umberto Allemandi S.r.l..\nStoria.\nIl primo numero \u00e8 stato pubblicato nel maggio del 1983, sotto la direzione del fondatore Umberto Allemandi, con l'intento di proporre un prodotto editoriale innovativo nel campo dell'arte. La principale novit\u00e0 del Giornale dell'Arte \u00e8 stata, infatti, quella di essere formalmente concepito come un tradizionale quotidiano ma di periodicit\u00e0 mensile e dedicato alle notizie dei vari settori dell'arte e della cultura.\nContenuti.\nOgni numero si articola al suo interno in nove sezioni specializzate:\nAl periodico sono allegate alcune riviste. Si tratta di \u201cVernissage\u201d, rivista fotografica contenente al suo interno l'inserto \u201cIl Giornale delle Mostre\u201d, di \u201cRA. Rapporto Annuale\u201d, di \u201cVademecum\u201d e di \u201cVedere a\u201d, dedicate di volta in volta ad argomenti e realt\u00e0 artistiche differenti.\nEdizioni in altre lingue.\nEsistono versioni autonome del periodico in lingua: inglese \u00abThe Art Newspaper\u00bb, russa \u00abThe Art Newspaper Russia\u00bb, cinese \u00abThe Art Newspaper China\u00bb, francese \u00abJournal des Arts\u00bb e greca \u00abTa Nea Tes Technis\u00bb. Per alcuni anni \u00e8 stata pubblicata una versione in spagnolo \u00abEl Periodico del Arte\u00bb."}
{"id": "3175791", "revid": "161273", "url": "https://it.wikipedia.org/wiki?curid=3175791", "title": "Jourawski", "text": ""}
{"id": "3175795", "revid": "599013", "url": "https://it.wikipedia.org/wiki?curid=3175795", "title": "Charlotte Boyle", "text": "Biografia.\nDetentrice del primato mondiale per i 200 m stile libero, Vasca lunga il 25 agosto 1921 New Brighton, Stati Uniti, primato poi superato quasi due anni dopo da Gertrude Ederle\nVinse otto campionati nazionali."}
{"id": "3175798", "revid": "1451528", "url": "https://it.wikipedia.org/wiki?curid=3175798", "title": "Soci\u00e9t\u00e9 Anonyme des Ateliers de S\u00e9cheron", "text": "La Soci\u00e9t\u00e9 Anonyme des Ateliers de S\u00e9cheron il cui acronimo \u00e8 SAAS \u00e8 stata un'impresa di produzione di apparecchiature elettriche di Ginevra, in Svizzera, assorbita nel 1988 da ABB. Ha prodotto e fornito nel tempo: equipaggiamento ed apparecchiature elettriche delle centrali idroelettriche, locomotive elettriche di vario tipo, parti e dispositivi elettrici per treni, metropolitane, tram e filobus.\nLa societ\u00e0 nacque a Ginevra nel 1879.\nFino al 1919 il principale azionista della SAAS fu la Brown, Boveri &amp; Cie (BBC) ma dal 1924 il pacchetto azionario venne interamente rilevato e la societ\u00e0 rimase indipendente fino al 1970, quando la Brown Boveri &amp; Cie ne divenne unico azionista. \nNel 1982 venne cambiata la ragione sociale in \"BBC S\u00e9cheron AG\". \nNel 1988 avvenne la fusione di ASEA e BBC nel nuovo \"Gruppo ABB\" ma la divisione trazione S\u00e9cheron rimase separata con la creazione di una nuova societ\u00e0 denominata \"AG S\u00e9cheron\", divenuta successivamente \"ABB AG S\u00e9cheron\", per la produzione di trasformatori di trazione per locomotive e dal 1992 \"ABB S\u00e9cheron\"."}
{"id": "3175800", "revid": "13833", "url": "https://it.wikipedia.org/wiki?curid=3175800", "title": "Dics\u0151szentm\u00e1rton", "text": ""}
{"id": "3175802", "revid": "38120", "url": "https://it.wikipedia.org/wiki?curid=3175802", "title": "Il castello (disambigua)", "text": ""}
{"id": "3175804", "revid": "486946", "url": "https://it.wikipedia.org/wiki?curid=3175804", "title": "Segesv\u00e1r", "text": ""}
{"id": "3175805", "revid": "122585813", "url": "https://it.wikipedia.org/wiki?curid=3175805", "title": "Nowhere Man (brano musicale)", "text": "Nowhere Man \u00e8 un brano musicale del gruppo britannico The Beatles, pubblicato originariamente nell'album \"Rubber Soul\" del 1965 e immesso sul mercato come singolo dall'etichetta discografica statunitense Capitol Records il 21 febbraio dell'anno successivo.\nLa canzone.\n\u00c8 la quarta canzone di John Lennon a parlare di s\u00e9: le precedenti erano state \"I'll Cry Instead\", \"I'm a Loser\" e \"Help!\", apparse rispettivamente su \"A Hard Day's Night\", \"Beatles for Sale\" e sull'omonimo album. Lennon scrisse la canzone a Weybridge, nella sua casa. Aveva passato la notte a tentare di scrivere un nuovo brano per l'album, ma aveva fallito ed era andato a letto. Allora inizi\u00f2 a pensare come un \"uomo inesistente\". Nacque contemporaneamente sia il testo che la musica. \"Nowhere Man\", assieme a \"In My Life\" (entrambe registrate negli stessi giorni), costituisce il primo tentativo originale dei Beatles di comporre un brano uscendo dalle consuete tematiche sentimentali. Il ritornello, ripetuto tre volte, \u00e8 ispirato al ritornello di \"I Feel Fine\".\nRegistrazione.\nI primi due nastri della canzone sono stati registrati il 21 ottobre 1965; l'indomani, il brano ha avuto un rifacimento per un totale complessivo di cinque nastri. Il migliore \u00e8 stato considerato il quarto, sul quale sono state svolte alcune sovraincisioni. Risultano pregevoli la parte di basso e l'assolo di chitarra solista.\nPubblicazione.\nIn Inghilterra \u00e8 apparso sull'album \"Rubber Soul\" e in seguito sull'EP \"Nowhere Man\". Quest'ultimo ha avuto una posizione relativamente bassa in classifica, arrivato al quarto posto. \u00c8 stato l'ultimo EP dei Beatles di brani gi\u00e0 pubblicati, prima del loro scioglimento. In molti stati \u00e8 stato pubblicato come singolo, con \"What Goes On\" come lato B. In Canada \u00e8 arrivato al primo posto, negli USA e in Germania terzo e in Austria ottavo. \u00c8 stata l'unica canzone, oltre a \"If I Needed Someone\", di \"Rubber Soul\" ad apparire nei \"live\" della band."}
{"id": "3175806", "revid": "155634", "url": "https://it.wikipedia.org/wiki?curid=3175806", "title": "Serie A1 1987-1988 (pallanuoto maschile)", "text": "La Serie A1 1987-1988 \u00e8 stata la 69\u00aa edizione della massima divisione del campionato italiano maschile di pallanuoto. \nLa Canottieri Napoli conclude in testa alla classifica la stagione regolare, ma ritrova in finale, per la seconda stagione consecutiva, il Posillipo, che si impone alla bella conquistando il terzo scudetto in quattro anni.\nI Play-out sentenziano ben quattro retrocessioni."}
{"id": "3175807", "revid": "24823", "url": "https://it.wikipedia.org/wiki?curid=3175807", "title": "Conversione da due punti", "text": ""}
{"id": "3175812", "revid": "1573940", "url": "https://it.wikipedia.org/wiki?curid=3175812", "title": "Langelurillus", "text": "Langelurillus \u00e8 un genere di ragni appartenente alla famiglia Salticidae.\nDistribuzione.\nLe 11 specie oggi note di questo genere sono diffuse in varie regioni dell'Africa, in particolare: Tanzania, Kenya, Guinea, Zimbabwe e Costa d'Avorio.\nTassonomia.\nA maggio 2010, si compone di 11 specie:"}
{"id": "3175818", "revid": "104263622", "url": "https://it.wikipedia.org/wiki?curid=3175818", "title": "Il Giornale dell'Architettura", "text": "Il Giornale dell'Architettura \u00e8 una rivista italiana dedicata al mondo dell'architettura, della trasformazione urbana e del design.\nStoria.\nLa rivista nasce come mensile cartaceo, pubblicato dalla societ\u00e0 editrice torinese Umberto Allemandi &amp; C. come equivalente editoriale nel campo dell'architettura del noto Il Giornale dell'Arte. Il primo numero risale al novembre 2002. Da allora verranno pubblicati 117 numeri, per la direzione di Carlo Olmo, fino alla primavera 2014. In seguito, per la direzione di Luca Gibello, le pubblicazioni proseguono online ad opera di The Architectural Post (associazione culturale di scopo costituita da direzione e redazione), licenziataria della testata per conto di Umberto Allemandi &amp; C. La diffusione degli articoli (pubblicati con una frequenza media di un contributo al giorno) avviene, oltre che attraverso il sito web, attraverso una newsletter settimanale ad iscrizione gratuita."}
{"id": "3175831", "revid": "1341291", "url": "https://it.wikipedia.org/wiki?curid=3175831", "title": "Trofeo Flandrien", "text": "Il Trofeo Flandrien \u00e8 un prestigioso premio ciclistico assegnato dal quotidiano \"Het Nieuwsblad\", in collaborazione con la rete televisiva \u00c9\u00e9n, al migliore professionista belga della stagione.\nStoria.\nIl Trofeo venne istituito nel 2003 per premiare il miglior ciclista dell'anno. I candidati erano scelti tra i professionisti che pi\u00f9 si misero in evidenza nella stagione agonistica, indifferentemente dalla nazionalit\u00e0. Il vincitore veniva scelto dai lettori della rivista e da una giuria di giornalisti.\nL'italiano Paolo Bettini si aggiudic\u00f2 il riconoscimento nel 2003, 2006 e 2007, mentre il belga Tom Boonen nel 2004 e 2005. Dal 2008 il premio venne assegnato a soli ciclisti belgi e la giuria fu composta da ex-corridori del Belgio: in quell'anno venne premiato il giovane Greg Van Avermaet, vincitore in seguito anche nel 2013, 2014, 2015, 2016 e 2017. Philippe Gilbert vinse nel 2009, 2010 e 2011; nel 2012 il vincitore fu nuovamente Boonen, mentre a trionfare nel 2018 fu Yves Lampaert.\nSempre a partire dal 2008 venne istituito anche il \"Trofeo Internazionale Flandrien\", che premia il miglior professionista internazionale dell'anno. I vincitori sono stati Fabian Cancellara nel 2008 e 2010, Mark Cavendish nel 2009 e 2011, Bradley Wiggins nel 2012, Chris Froome nel 2013 e 2017, Micha\u0142 Kwiatkowski nel 2014, Peter Sagan nel 2015 e 2016, e Tom Dumoulin nel 2018."}
{"id": "3175838", "revid": "547034", "url": "https://it.wikipedia.org/wiki?curid=3175838", "title": "Diodoro di Tiro", "text": "Biografia.\nDiodoro, nato a Tiro, fu discepolo di Critolao e gli fu successore nella scuola peripatetica di Atene nel 118 a.C., connotandosi come uno degli ultimi peripatetici ellenistici. \nNel 110 a.C. era ancora in attivit\u00e0 quando Publio Licinio Crasso Musiano, questore di Macedonia, visit\u00f2 Atene.\nPensiero.\nDelle sue opere ci restano appena sei frammenti, citati da Cicerone, che nega che fosse un peripatetico genuino per via di una sua massima etica tendente a riconciliare stoicismo ed epicureismo: \u00abil sommo bene consiste nella presenza della virt\u00f9 e nell'assenza del dolore\u00bb.."}
{"id": "3175841", "revid": "309289", "url": "https://it.wikipedia.org/wiki?curid=3175841", "title": "Najman", "text": ""}
{"id": "3175843", "revid": "1086846", "url": "https://it.wikipedia.org/wiki?curid=3175843", "title": "Pisa Calcio 2004-2005", "text": "Questa pagina raccoglie i dati riguardanti il Pisa Calcio nelle competizioni ufficiali della stagione 2004-2005.\nStagione.\nIl presidente Maurizio Mian, ormai affiancato alla guida dalla societ\u00e0 dalla madre Gabriella Gentili, conferma in panchina Antonio Cabrini e lascia intatta buona parte della rosa dei giocatori dell'anno precedente, pur ridimensionando investimenti e obiettivi.\nIn campionato, dopo dieci giornate, salta la panchina di Cabrini, sostituito da Marco Masi (ex giocatore nerazzurro). Con il nuovo mister la squadra inizia una lunga serie di pareggi, ottenendo 8 punti in 9 gare, e precipitando in classifica. A gennaio si assiste quindi ad una piccola rivoluzione tecnica: Masi viene sostituito da Ivo Iaconi, ben 7 giocatori vanno via e ne arrivano 8, prevalentemente giovani in prestito dalle categorie superiori . Il cambio tecnico porta a tre vittorie consecutive e a buoni risultati fino al mese di marzo, poi la squadra non vince pi\u00f9 e conclude il campionato a met\u00e0 classifica, al 9\u00ba posto.\nA fine stagione i proprietari Mian e Gentili vendono la societ\u00e0 e ci\u00f2 produrr\u00e0 una \"rivoluzione\" anche sul piano tecnico."}
{"id": "3175847", "revid": "79703", "url": "https://it.wikipedia.org/wiki?curid=3175847", "title": "ROM hacking", "text": "Il ROM hacking \u00e8 il processo di modifica dell'immagine ROM di un videogioco atto a modificare la grafica del gioco, i dialoghi, i livelli, il gameplay o altri elementi di esso. Questo \u00e8 solitamente fatto per dare \"nuova vita\" ad un vecchio gioco caro o per creare nuovi giochi non ufficiali usandone vecchi come base.\nIl ROM hacking \u00e8 generalmente realizzato tramite un editor esadecimale (un programma di modifica dati non testuali), e vari strumenti specifici di gioco che sono generalmente utilizzati per la modifica dei livelli e degli oggetti, anche se molti strumenti pi\u00f9 avanzati come assemblatori e debugger sono utilizzati occasionalmente. Una volta pronti, vengono distribuiti su Internet per permettere agli altri di giocarci su un emulatore.\nLa \"Fan translation\" (conosciuta come \"translation hacking\") \u00e8 un tipo di ROM hacking: vi sono anche hack anti-censura, che esistono per riportare un gioco al suo stato originale. Questo, spesso, \u00e8 fatto con i vecchi giochi che sono stati importati, in quanto le politiche degli editori riguardo ai contenuti dei videogiochi (in particolare, Nintendo) erano pi\u00f9 severe negli Stati Uniti rispetto al Giappone o all'Europa.\nSebbene molta della metodologia si applica su entrambi i tipi di hacking, questo articolo si concentra sull'hacking creativo come la modifica dei livelli di gioco.\nComunit\u00e0.\nMolti ROM hacker formano o partecipano a gruppi per varie ragioni, come spazi web, per postare hack e/o screenshot, per il supporto o la collaborazione con altri membri del gruppo, per ottenere uno stato privilegiato sulla chat del gruppo (se ne ha una), per il prestigio associato al gruppo, o solo per cameratismo. Molti hacker, tuttavia, scelgono di agire soli. \nNon tutti i membri di un gruppo sono ROM hacker; alcuni si sono \u201critirati\u201d dal mestiere, altri offrono servizi come l'amministrazione di siti web e/o chat, e qualcuno si offre semplicemente da guida per aspiranti ROM hacker.\nLa maggior parte dei gruppi di hacker offrono spazi web per postare hack e screenshot, forum, e spesso hanno un canale IRC.\nMetodologia.\nEssendo stati creati da molti programmatori o team di programmazione differenti, i dati della ROM possono essere svariati. Perci\u00f2 non ci sono realmente dei modi standard di hacking, ma alcuni dei metodi pi\u00f9 generalmente accettati e utilizzati sono descritti qui.\nEditor Esadecimale.\nUn editor esadecimale (hex editor) \u00e8 uno degli strumenti fondamentali nei repertori di un qualsiasi ROM hacker.\nGli hex editor sono solitamente utilizzati per la modifica del testo e per la modifica di altri dati per i quali la struttura \u00e8 conosciuta (per esempio, le propriet\u00e0 dell'oggetto) e ASM hacking.\nLa modifica del testo \u00e8 una delle forme pi\u00f9 basilari di hacking. Molti giochi non hanno il loro testo in forma ASCII, e per questo, sono stati sviluppati alcuni hex editor specializzati, che possono dire a quali lettere dell'alfabeto corrispondono i valori del byte per facilitare la modifica del testo; un file che definisce la relazione byte=lettera \u00e8 chiamato file \"table\". Altri giochi utilizzano semplici tecniche di compressione del testo (come Dual-Tile Encoding o DTE, nel quale alcune combinazioni di due o pi\u00f9 lettere sono codificate come un byte) dove un hex editor adeguatamente equipaggiato, pu\u00f2 facilmente modificare.\nUn hex editor \u00e8 lo strumento di scelta per modificare cose come le propriet\u00e0 del personaggio/oggetto se la struttura e la posizione dei loro dati \u00e8 conosciuta, e non c'\u00e8 un editor di gioco specifico che pu\u00f2 modificare quest'informazione. Alcuni hacker intrepidi eseguono anche modifiche di livello con un hex editor sebbene possa essere difficile trovare qualcuno (inclusi quelli che l'hanno fatto) che lo considera facile, ad eccezione di quei giochi il cui formato di archiviazione del livello assomiglia strettamente a come \u00e8 presentato in un hex editor.\nEditing Grafico.\nUn'altra abilit\u00e0 di base di hacking \u00e8 la modifica della grafica, che permette di cambiare l'aspetto dei paesaggi del gioco, dei personaggi, dei caratteri (\u201cfonts\u201d), o altre cose del genere. Il formato dei dati grafici varia da console a console, ma molte delle prime (NES, Super NES, Game Boy, etc) gestiscono la grafica in \u201ctiles\u201d, che sono unit\u00e0 di 8x8 pixel di dati, i quali vengono disposti sullo schermo per produrre il risultato desiderato. La modifica di questi tile \u00e8 possibile anche con un editor esadecimale, ma generalmente \u00e8 realizzato con un tile editor (come Tile Layer o Tile Molester), che pu\u00f2 visualizzare i dati contenuti nella ROM graficamente rendendo possibile la ricerca e la modifica dei tiles.\nGli hack grafici possono andare da semplici modifiche al \u201ctrasporto\u201d di personaggi da un gioco ad un altro o a veri e propri cambiamenti tematici.\nUn hacking pi\u00f9 sofisticato della grafica non comporta soltanto la modifica di pi\u00f9 tiles e colori, ma anche della loro disposizione, dando pi\u00f9 flessibilit\u00e0 e controllo al risultato finale. Questo si realizza attraverso un editor esadecimale o un'applicazione specializzata. Un buon esempio di un hack grafico \u00e8 l'incompleto Pokemon Torzach, che ha tentato di aggiungere un'intera generazione di Pokemon e tile nel gioco. L'hack \u00e8 stato interrotto, ma serve ancora da buono esempio di ci\u00f2 che pu\u00f2 essere realizzato con gli strumenti disponibili.\nPalette editing.\nUn'altra forma comune di hacking \u00e8 la modifica della tavolozza dei colori (\u201cpalette editing\u201d), che agisce sui codici dei colori che un giocatore vede nel gioco (questo va di pari passo con l'editing grafico); i valori della tavolozza sono comunemente gestiti in Hex (esadecimale). Questo \u00e8 abbastanza facile per i giochi NES, la cui grafica utilizza una tavola di colori predefinita; il palette hacking in questo caso, cambia i valori dei colori selezionati. La questione \u00e8 leggermente pi\u00f9 complicata per i giochi Super NES e giochi per altri sistemi, che memorizzano i valori assoluti dei colori RGB. Gli editor della tavolozza dei colori sono spesso semplici e vanno accompagnati con gli editor di livello o editor di gioco specifici per la grafica.\nLevel editing.\nUna delle forme pi\u00f9 popolari di ROM hacking \u00e8 l'editor di livello, che implica la modifica o la riprogettazione del livello o della mappa di un gioco. Questo \u00e8 quasi esclusivamente fatto con un editor specificamente adattato a particolari giochi. La modifica del livello pu\u00f2 essere fatta per rendere il gioco pi\u00f9 impegnativo, per alterare lo scorrere della trama del gioco, o solo per dare qualcosa di nuovo ad un gioco vecchio. \nCombinato ad un ampio hacking grafico, il gioco pu\u00f2 assumere aspetto e atmosfera molto differenti.\nData editing.\nUna componente fondamentale di molti hack (specialmente per i giochi di ruolo) \u00e8 la modifica dei dati come: personaggi, oggetti e propriet\u00e0 nemiche. Questo \u00e8 solitamente fatto o \u201ca mano\u201d (con un editor esadecimale) se la posizione e la struttura dei dati \u00e8 conosciuta, o con l'editor di un gioco specifico che possiede questa funzionalit\u00e0. Grazie a questo, un hacker pu\u00f2 alterare la potenza delle armi, la forza dei nemici o come questi agiscono, ecc. Questo pu\u00f2 essere fatto per rendere il gioco pi\u00f9 facile o pi\u00f9 difficile, o per creare al giocatore nuovi scenari da affrontare.\nASM hacking.\nLa pi\u00f9 potente e probabilmente pi\u00f9 difficile tecnica di hacking, \u00e8 la modifica del codice effettivo del gioco, un processo chiamato ASM hacking (\u201cASM\u201d \u00e8 l'abbreviazione di Assembly, un linguaggio molto vicino al linguaggio macchina, tramite cui venivano direttamente programmate le prime console). Non ci sono modelli fissi per l'hacking ASM, in quanto il codice varia da console a console. Gli hacker ASM usano un emulatore equipaggiato con un debugger incorporato con cui eseguono la ROM; tramite un disassembler, inoltre, analizzano il codice e lo modificano usando un editor o assemblatore esadecimale in accordo ai loro bisogni. \nAnche se abbastanza impegnativo rispetto ai metodi \"relativamente\" semplici elencati sopra, tutto \u00e8 possibile con l'hacking ASM (naturalmente, nei limiti dell'hardware della piattaforma di gioco) che va dalla modifica dei nemici, al cambiamento di come la grafica \u00e8 generata. Ovviamente, le possibilit\u00e0 sono ancora limitate dalle abilit\u00e0 dell'hacker di comprendere e modificare il codice esistente.\nSe gli sviluppatori utilizzassero un linguaggio scritto, l'hacker potrebbe essere in grado di compilare il proprio codice per il gioco nella stessa lingua se avesse accesso ad un compilatore adeguato. Un esempio del genere sarebbe utilizzare C per inserirsi illecitamente nei giochi Nintendo 64, o il MIPS-GCC pu\u00f2 stilare codici per il Nintendo 64.\nMusic hacking.\nGli hack della musica sono relativamente rari, dovuto all'ampia variet\u00e0 dei dati musicali del deposito dei giochi (da qui la difficolt\u00e0 di localizzare e modificare questi dati), e le difficolt\u00e0 nel comporre musica nuova (o trasferire la musica da un altro gioco). Come il crack della musica \u00e8 molto insolito, molti hack non hanno alcuna musica trasferita/composta aggiunta dentro. Il programma SapTapper pu\u00f2 essere utilizzato per l'hacking dei dati musicali del Gameboy Advance, tuttavia, altrettanti giochi dei Gameboy Advance usano il motore M4A (chiamato anche \u201cSappy Driver\u201d) per la musica.\nLa forma pi\u00f9 comune di hacking della musica \u00e8 il trasferimento di quest'ultima da un file ROM ad un altro, solitamente entrambi realizzati dalla stessa azienda. Il trasferimenti di musica da un file all'altro proporr\u00e0 quasi sempre un certo tipo di problema, poich\u00e9 il formato \u00e8 quasi sempre differente.\nROM expansion.\nGeneralmente, un hacker della ROM non pu\u00f2 aggiungere contenuti ad un gioco, ma semplicemente cambiare il contenuto esistente. Questo limite pu\u00f2 essere superato tramite l'espansione della ROM, per cui la dimensione totale dell'immagine della ROM aumenta, dando spazio a un maggiore contenuto e a un gioco pi\u00f9 grande. La difficolt\u00e0 nel fare questo varia a seconda del sistema per il quale il gioco \u00e8 stato fatto. Ad esempio, l'espansione di una ROM NES pu\u00f2 essere difficile o addirittura impossibile a causa del mapper utilizzato dal gioco. Per esempio, se un mapper permette 16 ROM bank e tutte loro sono utilizzate, espandere ulteriormente la ROM \u00e8 impossibile senza convertire il gioco ad un altro mapper, che potrebbe essere facile o estremamente difficile. D'altra parte, l'espansione di un gioco Super NES \u00e8 (relativamente) semplice. Per utilizzare lo spazio aggiunto, parti del codice di gioco devono essere modificati o riscritti (vedi sopra \u201cASM hacking\u201d) in modo che il gioco \"sappia\" dove guardare. Il Gameboy Advance \u00e8 generalmente considerato il pi\u00f9 facile da espandere.\nDistribuzione.\nUna volta che un hack \u00e8 completato (o una versione incompleta \u00e8 considerata adeguata per un rilascio provvisorio), viene lanciato su Internet per far in modo che si giochi. Il modo generalmente accettato per questo \u00e8 facendo una patch (in formato IPS o altri) che pu\u00f2 essere applicata alla ROM non modificata. Questo, e di solito una qualche forma di documentazione, \u00e8 inserito in un file d'archivio e caricato da qualche parte. IPS \u00e8 un formato per registrare le differenze tra due file binari (in questo caso, tra ROM modificate e non) ed \u00e8 adeguato per i ROM hack. \nIPS \u00e8 ancora utilizzato oggi per piccole patch, ma tuttavia, poich\u00e9 le ROM sono diventate di dimensioni pi\u00f9 grandi, questo formato risulta inutile, portando ad abbandonare alcuni formati di file creati, come NINJA e PPF (\u201cPlayStation Patch Format\u201d). PPF \u00e8 ancora oggi utilizzato, particolarmente per i formati di grandi patch come immagini CD ISO. Un nuovo formato di patch, UPS, \u00e8 stato sviluppato dalla comunit\u00e0 ROM hacking, concepito per essere il successore di IPS e PPF. Un formato di patch pi\u00f9 recente, il sistema patching APS, \u00e8 stato anch'esso sviluppato da un ROM hacker devoto al GameBoy Advance. Il sistema APS \u00e8 pi\u00f9 efficiente, reversibile ed \u00e8 pi\u00f9 veloce rispetto ai suoi predecessori. \nL'intenzione di distribuire un hack in forma di patch \u00e8 per evitare gli aspetti legali della distribuzione di immagini ROM intere; la patch registra solo cosa si \u00e8 cambiato nella ROM, quindi la sua distribuzione non comporta anche quella delle parti del gioco originale. Una patch \u00e8 inoltre pi\u00f9 piccola rispetto dell'immagine ROM completa (una ROM NES pu\u00f2 funzionare da 40KB-512KB; una Super NES ROM da 256KB-6MB). L'utilizzo di patch non elimina i problemi di copyright perch\u00e9 le patch possono essere considerate lavori derivati, tuttavia generalmente le societ\u00e0 le ignorano fino a quando non sono distribuiti con le ROM.\nSistemi e giochi.\nLa maggior parte del ROM hacking \u00e8 fatto su giochi NES o Super NES, dato che questi giochi sono piccoli e semplici paragonati ai giochi di console pi\u00f9 avanzate come il Nintendo 64. Anche i giochi per GameBoy sono molto popolari per l'hacking, cos\u00ec come i giochi per Sega Mega Drive in misura minore. Ma questo non significa che i giochi pi\u00f9 recenti siano esenti da hacking e in effetti poich\u00e9 i computer vanno pi\u00f9 veloci e sono scritti pi\u00f9 programmi, ci si potrebbe aspettare di vedere pi\u00f9 hack per PlayStation e Nintendo 64.\nPi\u00f9 un gioco \u00e8 popolare pi\u00f9 viene modificato; molti hack sono stati realizzati su giochi delle serie di Sonic Hedgehog, Super Mario Bros, Pok\u00e9mon, Chip's Challenge, Super Mario World, Final Fantasy, The Legend of Zelda, Mega Man, Fire Emblem, EarthBound, Super Mario 64 e molti altri."}
{"id": "3175848", "revid": "228587", "url": "https://it.wikipedia.org/wiki?curid=3175848", "title": "Mary MacKillop", "text": "\u00c8 la prima santa di origine australiana.\nBiografia.\nHa creato la prima congregazione religiosa australiana: le Suore di San Giuseppe del Sacro Cuore di Ges\u00f9, avente la propria sede ad Adelaide.\nSecondo molti giornali fu scomunicata per aver denunciato un caso di pedofilia commesso da un sacerdote. La notizia ha origine da un commento di padre Paul Gardiner all'interno del documentario della ABC australiana intitolato \"Mary, miracles and saints\", ripreso poi dal quotidiano \"Sydney Morning Herald\". La notizia, diffusa su tutti i principali giornali del mondo, \u00e8 stata smentita da padre Gardiner sull'\"Australian\", ma Mary Casey, postulatrice della causa di canonizzazione, ha confermato l'episodio, chiarendo per\u00f2 che non fu MacKillop a denunciare il prete molestatore, ma delle sue consorelle; fu per\u00f2 su di lei che si rivers\u00f2 la vendetta degli amici del prete allontanato: secondo Mary Casey la scomunica non si deve solo alla denuncia, ma in generale al discredito presso il vescovo procuratole dai amici del sacerdote rimosso, unito al fatto che il vescovo avesse gi\u00e0 riserve su Mary MacKillop."}
{"id": "3175850", "revid": "119673452", "url": "https://it.wikipedia.org/wiki?curid=3175850", "title": "Mike Bruner", "text": "Biografia.\nVinse due medaglie d'oro ai Giochi della XXI Olimpiade:\nEntrambe le volte fu un primato mondiale, per quanto riguarda il primato mondiale della 4x200 m stile libero il primato fu superato anche in precedenza da Mike con Furniss, Doug Northway e Tim Shaw raggiungendo i 7'30\"33.\nVinse la medaglia d'oro ai campionati mondiali di nuoto 1978, 200m farfalla con 1:59.38"}
{"id": "3175851", "revid": "63726362", "url": "https://it.wikipedia.org/wiki?curid=3175851", "title": "Barbus melanampyx", "text": ""}
{"id": "3175854", "revid": "916580", "url": "https://it.wikipedia.org/wiki?curid=3175854", "title": "Puntius melanampyx", "text": ""}
{"id": "3175856", "revid": "157051", "url": "https://it.wikipedia.org/wiki?curid=3175856", "title": "Rieti Basket Club", "text": ""}
{"id": "3175858", "revid": "6923", "url": "https://it.wikipedia.org/wiki?curid=3175858", "title": "Federico Terschak", "text": "Biografia.\nNato a Monaco di Baviera, visse a Ortisei fino al 1897, quando il padre Emil, alpinista ed apprezzato fotografo di montagna e scrittore di origine boema (1858-1915), si trasfer\u00ec in Ampezzo del Tirolo con la consorte Henriette Stremell (1865-1939), per aprirvi un atelier fotografico.\nSegretario della Sezione Ampezzo del Club Alpino Tedesco-Austriaco gi\u00e0 nei primi anni '10, fino al 1932 apr\u00ec una dozzina di vie di roccia, alcune anche di cospicua difficolt\u00e0, sui monti trentini e ampezzani (tra le tante, si ricordano il \"Camino Terschak\" sulla Testa del Bartoldo - Pomagagnon, di 4\u00ba-5\u00ba grado, salito con Hermann Kees il 19 luglio 1913, e la cresta sud della Punta Nera del Sorapis, prima via nuova in Ampezzo italiana, salita con Isidoro Siorpaes Pear di Cortina il 10 agosto 1919).\nPioniere dello scialpinismo nelle Dolomiti orientali (sue le prime salite della cima Lavinores ai piedi della Croda Rossa d'Ampezzo, 1910, e del Picco di Vallandro, con Giuseppe Degregorio e Silvio Manassero, 1934), fu anche bobbista e uno dei fondatori del Bob Club Cortina; oper\u00f2 attivamente per lo sviluppo degli sport della neve e per i VII Giochi olimpici invernali del 1956.\nOttimo scrittore, lasci\u00f2 alcuni documentati saggi: la \"Guida di Cortina d'Ampezzo\" (ristampata in una quindicina di edizioni, sia in italiano che in tedesco, fra il 1923 e il 1970), \"L'alpinismo a Cortina dai primordi ai giorni nostri (1863-1943)\", pubblicato a Roma nel 1953, la \"Guida ufficiale ai VII Giochi Olimpici Invernali \"(Roma, 1956).\n\u00c8 ricordato tra i cittadini benemeriti del comune di Cortina d'Ampezzo."}
{"id": "3175859", "revid": "767487", "url": "https://it.wikipedia.org/wiki?curid=3175859", "title": "Lama alla gola", "text": "Lama alla gola \u00e8 un film del 1958 diretto da Andrew L. Stone.\nTrama.\nPaul Hoplin, un pazzo dinamitardo, ha nascosto un ordigno esplosivo comandato elettronicamente su un aereo di linea. Per far s\u00ec che la bomba non esploda, chiede come riscatto mezzo milione di dollari.\nL'ordigno, molto sofisticato, \u00e8 stato progettato su disegno da Jim Molner, esperto di elettronica, del tutto ignaro del reale scopo del dispositivo commissionatogli. Non contento dell'inganno, Hoplin rapisce Molner e la sua famiglia, costringendo la moglie a fare da corriere per ritirare i soldi del riscatto.\nMentre la donna cerca di compiere la sua missione attraversando disperata l'intera citt\u00e0 di New York, suo marito e sua figlia vengono tenuti in ostaggio dalla banda di Hoplin."}
{"id": "3175867", "revid": "838137", "url": "https://it.wikipedia.org/wiki?curid=3175867", "title": "Cincinnati Masters 2001 - Doppio", "text": "Il doppio del Cincinnati Masters 2001 \u00e8 stato un torneo di tennis facente parte dell'ATP Tour.\nTodd Woodbridge e Mark Woodforde erano i detentori del titolo, ma solo Woodbridge ha partecipato in coppia con Jonas Bj\u00f6rkman.\nBj\u00f6rkman e Woodbridge hanno perso in semifinale contro Mahesh Bhupathi e Leander Paes.\nBhupathi e Paes hanno battuto in finale 7\u20136 (7\u20133), 6\u20133 Martin Damm e David Prinosil."}
{"id": "3175868", "revid": "287204", "url": "https://it.wikipedia.org/wiki?curid=3175868", "title": "Indice di volume corporeo", "text": "L'indice di volume corporeo (IVC) \u00e8 stato proposto come alternativa all'indice di massa corporea (IMC).\nConsiderando che l'IMC \u00e8 basato sulla misurazione della massa totale, indipendentemente dal luogo della massa, l'indice di volume corporeo esamina il rapporto tra massa e la distribuzione di volume (cio\u00e8 dove la massa del corpo si trova). Recenti studi hanno evidenziato i limiti dell'IMC come indicatore di rischio per la salute individuale.\nL'IVC come misura della forma del corpo e obesit\u00e0.\nL'indice di volume corporeo \u00e8 stato ideato nel 2000 come una misura assistita dal calcolatore del corpo umano per l'obesit\u00e0 e alternativa all'IMC. L'IVC misura automaticamente indice di massa corporea, circonferenza vita e rapporto vita-fianchi.\nL'IVC \u00e8 un'applicazione che pu\u00f2 essere utilizzato su uno scanner 3D di tutto il corpo per determinare il rischio individuale di salute, se l'hardware di scansione utilizza l'informazione ottica della luce o altro. L'IVC in grado di distinguere tra persone che hanno lo stesso IMC, ma con diversa forma e distribuzione dei pesi.\nL'IVC \u00e8 stato sperimentato clinicamente negli Stati Uniti e in Europa come parte di un progetto biennale di collaborazione, il \"Body Benchmark Study\""}
{"id": "3175870", "revid": "1442080", "url": "https://it.wikipedia.org/wiki?curid=3175870", "title": "Indianapolis Tennis Championships 2001 - Singolare", "text": "Il singolare dell'Indianapolis Tennis Championships 2001 \u00e8 stato un torneo di tennis facente parte dell'ATP Tour.\nGustavo Kuerten era il detentore del titolo, ma si \u00e8 ritirato nella finale contro Patrick Rafter sul punteggio di 4\u20132.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "3175871", "revid": "62015", "url": "https://it.wikipedia.org/wiki?curid=3175871", "title": "Lamark", "text": ""}
{"id": "3175872", "revid": "838137", "url": "https://it.wikipedia.org/wiki?curid=3175872", "title": "Indianapolis Tennis Championships 2001 - Doppio", "text": "Il doppio dell'Indianapolis Tennis Championships 2001 \u00e8 stato un torneo di tennis facente parte dell'ATP Tour.\nLleyton Hewitt e Sandon Stolle erano i detentori del titolo, ma solo Stolle ha partecipato in coppia con Maks Mirny.\nMirnyi e Stolle hanno perso nei quarti di finale contro Mark Knowles e Brian MacPhie.\nKnowles e MacPhie hanno battuto in finale 7\u20136 (7\u20135), 5\u20137, 6\u20134 Mahesh Bhupathi e S\u00e9bastien Lareau.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "3175874", "revid": "1442080", "url": "https://it.wikipedia.org/wiki?curid=3175874", "title": "Legg Mason Tennis Classic 2001 - Singolare", "text": "Il singolare del Legg Mason Tennis Classic 2001 \u00e8 stato un torneo di tennis facente parte dell'ATP Tour.\n\u00c0lex Corretja era il detentore del titolo, ma ha perso nel 3\u00ba turno contro Marcelo R\u00edos.\nAndy Roddick ha battuto in finale 6\u20132, 6\u20133 Sjeng Schalken.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "3175877", "revid": "838137", "url": "https://it.wikipedia.org/wiki?curid=3175877", "title": "Legg Mason Tennis Classic 2001 - Doppio", "text": "Il doppio del Legg Mason Tennis Classic 2001 \u00e8 stato un torneo di tennis facente parte dell'ATP Tour.\nAlex O'Brien e Jared Palmer erano i detentori del titolo, ma solo O'Brien ha partecipato in coppia con Justin Gimelstob.\nGimelstob e O'Brien hanno perso nel 1\u00ba turno contro Marius Barnard e Jim Thomas.\nMartin Damm e David Prinosil hanno battuto in finale 7\u20136 (7\u20135), 6\u20133 Bob Bryan e Mike Bryan.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "3175879", "revid": "712828", "url": "https://it.wikipedia.org/wiki?curid=3175879", "title": "Alucard (Rosario + Vampire)", "text": ""}
{"id": "3175881", "revid": "1442080", "url": "https://it.wikipedia.org/wiki?curid=3175881", "title": "Waldbaum's Hamlet Cup 2001 - Singolare", "text": "Il singolare del Waldbaum's Hamlet Cup 2001 \u00e8 stato un torneo di tennis facente parte dell'ATP Tour.\nMagnus Norman era il detentore del titolo, ma quest'anno non ha partecipato.\nTommy Haas ha battuto in finale 6\u20133, 3\u20136, 6\u20132 Pete Sampras."}
{"id": "3175882", "revid": "131358", "url": "https://it.wikipedia.org/wiki?curid=3175882", "title": "Chiesa cattolica in Moldova", "text": ""}
{"id": "3175884", "revid": "838137", "url": "https://it.wikipedia.org/wiki?curid=3175884", "title": "Waldbaum's Hamlet Cup 2001 - Doppio", "text": "Il doppio del Waldbaum's Hamlet Cup 2001 \u00e8 stato un torneo di tennis facente parte dell'ATP Tour.\nJonathan Stark e Kevin Ullyett erano i detentori del titolo e hanno battuto in finale 6\u20131, 6\u20134 Leo\u0161 Friedl e Radek \u0160t\u011bp\u00e1nek."}
{"id": "3175885", "revid": "729019", "url": "https://it.wikipedia.org/wiki?curid=3175885", "title": "Kremlin Cup 2010", "text": "La Kremlin Cup 2010 \u00e8 stato un torneo di tennis giocato sul cemento indoor. \u00c8 stata la 21\u00aa edizione del torneo maschile che fa parte della categoria ATP World Tour 250 series nell'ambito dell'ATP World Tour 2010 e la 15\u00aa del torneo femminile che fa parte della categoria Premier nell'ambito del WTA Tour 2010. Il torneo si \u00e8 giocato allo Stadio Olimpico di Mosca, in Russia, dal 18 al 24 ottobre 2010.\nPartecipanti ATP.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nPartecipanti WTA.\nAltre partecipanti.\nLe seguenti giocatrici hanno ricevuto una wildcard per il tabellone principale:\nLe seguenti giocatrici sono passate dalle qualificazioni:\nCampioni.\nSingolare maschile.\n Viktor Troicki ha battuto in finale Marcos Baghdatis, 3\u20136, 6\u20134, 6\u20133.\nSingolare femminile.\n Viktoryja Azaranka ha battuto in finale Marija Kirilenko, 6\u20133, 6\u20134.\nDoppio maschile.\n Igor' Kunicyn / Dmitrij Tursunov hanno battuto in finale Janko Tipsarevi\u0107 / Viktor Troicki, 7\u20136(8), 6\u20133.\nDoppio femminile.\n Gisela Dulko / Flavia Pennetta hanno battuto in finale Sara Errani / Mar\u00eda Jos\u00e9 Mart\u00ednez S\u00e1nchez, 6\u20133, 2\u20136, [10\u20136]."}
{"id": "3175888", "revid": "309289", "url": "https://it.wikipedia.org/wiki?curid=3175888", "title": "Hongirat", "text": ""}
{"id": "3175890", "revid": "466539", "url": "https://it.wikipedia.org/wiki?curid=3175890", "title": "Polizia giudiziaria (ordinamento italiano)", "text": "La polizia giudiziaria, in Italia, indica una funzione pubblica, esercitata da soggetti appartenenti alle forze di polizia italiane e da parte di determinati funzionari della pubblica amministrazione italiana, in tale ultimo caso nelle ipotesi espressamente previste dalla legge.\nIl fondamento normativo.\nSecondo l' della Costituzione della Repubblica Italiana, l'autorit\u00e0 giudiziaria italiana dispone direttamente della polizia giudiziaria; l'origine di questa prescrizione costituzionale, peraltro rara nel panorama comparato, nasce dall'esigenza fortemente avvertita dal Costituente italiano in seguito agli abusi commessi dal precedente regime fascista durante il periodo monarchico-statutario. Tale disposizione trova nell'art. 55 del codice di procedura penale, il quale stabilisce che \"La polizia giudiziaria deve, anche di propria iniziativa, prendere notizia dei reati, impedire che vengano portati a conseguenze ulteriori, ricercarne gli autori, compiere gli atti necessari per assicurare le fonti di prova e raccogliere quant'altro possa servire per l'applicazione della legge penale\". Aggiunge, al comma 2, che essa \"svolge ogni indagine e attivit\u00e0 disposta o delegata dall'autorit\u00e0 giudiziaria\".\nNella soluzione originariamente presentata da Giovanni Leone, la Polizia Giudiziaria avrebbe dovuto essere composta da carabinieri, pubblica sicurezza e guardia di finanza. Egli afferm\u00f2 che:\nOrganizzazione.\nPresso ogni \"Procura della Repubblica\" vi sono delle \"sezioni di polizia giudiziaria\", costituite da ufficiali ed agenti di polizia giudiziaria provenienti da vari corpi delle forze di polizia italiane, e \"servizi di polizia giudiziaria\", costituiti presso i singoli corpi, a disposizione della autorit\u00e0 giudiziaria italiana, per attivit\u00e0 investigative.\nFunzioni.\nLa funzione di polizia giudiziaria consiste nell'acquisizione, anche d'ufficio, della notizia di reato (\"notitia criminis\"), nella ricerca dell'autore del reato e degli elementi di prova utili per assicurarlo alla giustizia affinch\u00e9 sia giudicato e, se colpevole, condannato alla pena prevista dal codice penale italiano.\nEssa pu\u00f2 operare quindi direttamente o su delega del pubblico ministero; ai sensi del codice di procedura penale italiano, la P.G. deve \nAnche successivamente alla comunicazione della notizia di reato al P.M., la polizia giudiziaria continua a svolgere le funzioni come stabilito dalla legge, raccogliendo in specie ogni elemento utile alla ricostruzione del fatto e alla individuazione del colpevole. Pu\u00f2 anche di propria iniziativa o a seguito di delega del pubblico ministero, compiere atti od operazioni che richiedono specifiche competenze tecniche, pu\u00f2 avvalersi di persone idonee le quali non possono rifiutare la loro opera.\nCompetenze.\nGli ufficiali e gli agenti di polizia giudiziaria sono legittimati a svolgere le funzioni proprie con riferimento alla ricerca e all'accertamento di qualsiasi reato. Possono compiere atti diretti e atti delegati, questi ultimi sotto impulso della magistratura italiana - solitamente il pubblico ministero - e generalmente opera su impulso di questi, tranne in particolari casi previsti dalla legge, ove gode di una certa autonomia. Nei compiti che le sono affidati, l'art. 55 del codice di procedura penale stabilisce che sono obbligati all'acquisizione di notizia di reato, la fine di impedire che vengano portati a conseguenze ulteriori, ricercarne gli autori, compiere gli atti necessari per assicurare le fonti di prova e raccogliere quant\u2019altro possa servire per l\u2019applicazione della legge penale.\nAtti d'iniziativa.\nTra gli atti di iniziativa, oltre gli accertamenti urgenti, vi sono quelle previste dal codice di procedura penale, che sono:\nInterventi in materia di lavoro.\nQuando l'organo di polizia giudiziaria rileva una contravvenzione, impartisce al contravventore un'apposita prescrizione (specifiche misure atte a far cessare la contravvenzione stessa), fissando un termine per la sua regolarizzazione. Ha inoltre l'obbligo di riferire al Pubblico ministero la notizia del reato (art. 347 del codice di procedura penale). Entro sessanta giorni dalla scadenza del termine fissato nella prescrizione, l'organo di vigilanza verifica se la violazione \u00e8 stata eliminata. Se la prescrizione \u00e8 stata adempiuta, il contravventore esegue al pagamento, nel termine di trenta giorni, di una somma pari al quarto del massimo della sanzione amministrativa prevista per la specifica contravvenzione ed entro 120 giorni dal termine fissato nella prescrizione, l'organo di polizia giudiziaria comunica al Pubblico ministero l'adempimento alla prescrizione e il pagamento della predetta somma. Tutto questo comporta l'estinzione del reato.\nNel caso in cui ci sia l'inadempimento alla prescrizione o il mancato pagamento della sanzione amministrativa entro i termini previsti, si procede invece con l'azione penale. Il procedimento penale che si avvia al momento della rilevazione della contravvenzione viene sospeso dal momento in cui il reato viene comunicato al Pubblico ministero, e riprende una volta che la polizia giudiziaria comunica allo stesso l'adempimento della prescrizione o il pagamento dell'ammenda.\nI soggetti.\nIl personale dei Ministeri.\nIl personale del Ministero della Salute e delle Regioni, degli Istituti Zooprofilattici Sperimentali e dell'ISS che effettua i controlli ufficiali ha, nei limiti dell'esercizio cui \u00e8 destinato, la qualifica di ufficiale di polizia giudiziaria, godendone altres\u00ec anche il personale dell'Agenzia delle dogane e dei monopoli, dell'Agenzia delle entrate e i funzionari e dipendenti del Ministero dello sviluppo economico. \nIl personale delle ASL.\nIl personale in servizio presso i dipartimenti di prevenzione delle ASL, tra cui tecnici della prevenzione nell'ambiente e nei luoghi di lavoro, medici e veterinari dirigenti e convenzionati, ingegneri dirigenti e convenzionati. \nRuoli quindi con funzioni di ispezione e vigilanza in attivit\u00e0 di polizia amministrativa e, se delegati dalle autorit\u00e0 competenti, di polizia giudiziaria, al fine di rilevare e denunciare la presenza di reati e pericoli per la salute umana e animale, rivestono la qualifica di \"ufficiale\" o \"agente\" di polizia giudiziaria \"(UPG, APG)\", potendo anche chieder l'intervento della forze di polizia ove occorra. \nForze di polizia.\nIl codice di procedura penale italiano, all'art. 57, elenca i soggetti cui sono ordinariamente attribuite le funzioni di polizia giudiziaria (funzioni ben distinte da quelle di pubblica sicurezza), dividendoli in:\nI primi di ordine superiore rispetto ai secondi.\nIn particolare, sono \"ufficiali di polizia giudiziaria\": \nSono invece \"agenti di polizia giudiziaria\":\nAi comandanti e coordinatori di polizia locale in Italia \u00e8 attribuita la funzione di \"ufficiale di polizia giudiziaria\", agli operatori \u00e8 attribuita la qualit\u00e0 di \"agenti di polizia giudiziaria\" anche se in ambo i casi la funzione \u00e8 attribuita limitatamente a quanto attribuito dalle leggi e dai regolamenti, quando sono nell'ambito territoriale dell'ente di appartenenza e limitatamente all'orario di servizio.\nIspettore del lavoro.\nIn base al D.P.R. 19 marzo 1955, n. 520, gli ispettori del lavoro possono svolgere funzioni ausiliare in materia di polizia giudiziaria limitatamente a quanto previsto e nel rispetto di quanto stabilito dalla legislazione del diritto del lavoro in Italia.\nUlteriori soggetti individuati dalla legge.\nLeggi e regolamenti possono estendere le attribuzioni di ufficiale o agente di P.G. ad ulteriori soggetti, nei limiti del servizio cui sono destinati e secondo le rispettive attribuzioni come ad esempio il personale del corpo nazionale dei vigili del fuoco, le guardie zoofile, il personale del Corpo delle capitanerie di porto - Guardia costiera, i tecnici della prevenzione nell'ambiente e nei luoghi di lavoro, questi ultimi ricoprono la carica di Ufficiale di Polizia Giudiziaria quando sono operanti in servizi con compiti ispettivi e di vigilanza come al Ministero della Salute, nei dipartimenti di prevenzione delle A.S.L., nelle A.R.P.A.\nIl codice della navigazione precisa all'art. 1235 ulteriori attribuzioni specifiche includendo, tra l'altro, i \"sottocapi\" ed i \"comuni\" del corpo equipaggi militari marittimi.\nLimitazioni.\nAgli agenti di polizia giudiziaria \u00e8 vietato effettuare perquisizione e ispezione personali arbitrarie; inoltre non possono procedere alla rubricazione delle norme violate nella comunicazione della notizia di reato per l'iscrizione al registro meccanografico della Procura della Repubblica; inoltre all'agente di polizia giudiziaria il pubblico ministero non pu\u00f2 delegare il compimento di alcun atto processuale.\nCon sentenza n. 229/2018, la Corte Costituzionale ha annullato una norma in forza della quale \u00abi responsabili di ciascun presidio di polizia\u00bb avrebbero dovuto trasmettere \u00aballa propria scala gerarchica le notizie relative all'inoltro delle informative di reato all'autorit\u00e0 giudiziaria, indipendentemente dagli obblighi prescritti dalle norme del codice di procedura penale\u00bb; ci\u00f2 sulla base di \u00abapposite istruzioni\u00bb emanate dal capo della Polizia e dai \u00abvertici delle altre Forze di polizia\u00bb. Ha contestualmente chiarito che \u00abL'art. 109 Cost., prevedendo che l\u2019autorit\u00e0 giudiziaria dispone direttamente della polizia giudiziaria, ha il preciso e univoco significato di istituire un rapporto di dipendenza funzionale della seconda nei confronti della prima, escludendo interferenze di altri poteri nella conduzione delle indagini, in modo che la direzione di queste ultime ne risulti effettivamente riservata all'autonoma iniziativa e determinazione dell\u2019autorit\u00e0 giudiziaria medesima\u00bb.\nIl procedimento disciplinare.\nGli articoli 16-19 delle Norme di Attuazione del c.p.p. regolano il procedimento disciplinare che si attua nei confronti di ufficiali o agenti di polizia giudiziaria nel caso di violazione delle norme relative alle loro funzioni.\nL'azione disciplinare \u00e8 promossa dal procuratore generale alla Corte di Appello del distretto nel quale il soggetto presta servizio. L'inizio dell'azione \u00e8 comunicato all'amministrazione nella quale l'ufficiale o agente di polizia giudiziaria dipende e pu\u00f2 essere esercitata quando:\nLa commissione, ai sensi dell'art 17 delle norme di attuazione del c.p.p., che giudica l'infrazione disciplinare \u00e8 composta da un presidente di sezione della Corte di appello che la presiede e di un magistrato di tribunale, da un ufficiale di polizia giudiziaria, scelto, a seconda dell'appartenenza dell'incolpato, fra tre ufficiali di Polizia Giudiziaria nominati ogni due anni rispettivamente dal Questore, dal comandante di Legione dei Carabinieri e dal comandante di zona della guardia di finanza. L'accusa \u00e8 sostenuta dal procuratore generale che ha promosso l'azione disciplinare o da un suo sostituto. L'incolpato sar\u00e0 assistito da un difensore di fiducia o nominato d'ufficio.\nContro la decisione emessa dalla commissione, il procuratore generale e l'incolpato stesso possono proporre ricorso ad un'altra commissione istituita presso il Ministero di grazia e giustizia e composta di un magistrato della Corte di Cassazione, da un magistrato d'appello e da un ufficiale di polizia giudiziaria scelto a seconda dell'appartenenza dell'incolpato; l'accusa \u00e8 esercitata da un magistrato della procura generale presso la Corte di Cassazione.\nAvverso la decisione di questa \"commissione d'appello\" l'incolpato e il procuratore generale presso la Corte suprema di cassazione possono proporre ricorso per cassazione per violazione di legge. Finch\u00e9 si ha lo svolgimento del procedimento disciplinare, pu\u00f2 essere disposta la sospensione dell'agente dalle funzioni di polizia giudiziaria o dell'ufficiale, ai quali pu\u00f2 essere inflitta sanzione della censura o della sospensione dall'impiego per massimo sei mesi."}
{"id": "3175891", "revid": "1442080", "url": "https://it.wikipedia.org/wiki?curid=3175891", "title": "Romanian Open 2001 - Singolare", "text": "Il singolare del Romanian Open 2001 \u00e8 stato un torneo di tennis facente parte dell'ATP Tour.\nJoan Balcells era il detentore del titolo, ma ha perso nei quarti di finale contro Albert Monta\u00f1\u00e9s.\nYounes El Aynaoui ha battuto in finale 7\u20136 (7\u20135), 7\u20136 (7\u20132) Monta\u00f1\u00e9s."}
{"id": "3175894", "revid": "838137", "url": "https://it.wikipedia.org/wiki?curid=3175894", "title": "Romanian Open 2001 - Doppio", "text": "Il doppio del Romanian Open 2001 \u00e8 stato un torneo di tennis facente parte dell'ATP Tour.\nAlberto Mart\u00edn e Eyal Ran erano i detentori del titolo, ma solo Mart\u00edn ha partecipato in coppia con Paul Rosner.\nMart\u00edn e Rosner hanno perso nei quarti di finale contro Andrei Pavel e Gabriel Trifu.\nAleksandar Kitinov e Johan Landsberg hanno battuto in finale 6\u20134, 6\u20137 (5\u20137), [10\u20136] Pablo Albano e Marc-Kevin Goellner."}
{"id": "3175896", "revid": "1442080", "url": "https://it.wikipedia.org/wiki?curid=3175896", "title": "Tashkent Open 2001 - Singolare maschile", "text": "Il singolare del Tashkent Open 2001 \u00e8 stato un torneo di tennis facente parte dell'ATP Tour.\nMarat Safin era il detentore del titolo e ha battuto in finale 6\u20132, 6\u20132 Evgenij Kafel'nikov."}
{"id": "3175897", "revid": "838137", "url": "https://it.wikipedia.org/wiki?curid=3175897", "title": "Tashkent Open 2001 - Doppio maschile", "text": "Il doppio maschile del Tashkent Open 2001 \u00e8 stato un torneo di tennis facente parte dell'ATP Tour.\nJustin Gimelstob e Scott Humphries erano i detentori del titolo, ma quest'anno non hanno partecipato.\nJulien Boutter e Dominik Hrbat\u00fd hanno battuto in finale 6\u20134, 3\u20136, [13\u201311] Marius Barnard e Jim Thomas."}
{"id": "3175898", "revid": "1442080", "url": "https://it.wikipedia.org/wiki?curid=3175898", "title": "Stockholm Open 2010 - Singolare", "text": "Il singolare dello Stockholm Open 2010 \u00e8 stato un torneo di tennis facente parte dell'ATP World Tour 2010.\nIl campione uscente era Marcos Baghdatis, ma quest'anno ha deciso di partecipare alla Kremlin Cup 2010. Roger Federer ha sconfitto in finale il tedesco Florian Mayer in due set, con il punteggio di 6-4, 6-3.\nTeste di serie.\nLe prime quattro teste di serie ricevono un bye per il secondo turno. "}
{"id": "3175899", "revid": "1305772", "url": "https://it.wikipedia.org/wiki?curid=3175899", "title": "Azusa", "text": ""}
{"id": "3175900", "revid": "298229", "url": "https://it.wikipedia.org/wiki?curid=3175900", "title": "Shanghai Open 2001 - Singolare", "text": "Il singolare del Shanghai Open 2001 \u00e8 stato un torneo di tennis facente parte dell'ATP Tour.\nMagnus Norman era il detentore del titolo, ma quest'anno non ha partecipato.\nRainer Sch\u00fcttler ha battuto in finale 6\u20133, 6\u20134 Michel Kratochvil."}
{"id": "3175901", "revid": "838137", "url": "https://it.wikipedia.org/wiki?curid=3175901", "title": "Shanghai Open 2001 - Doppio", "text": "Il doppio del Shanghai Open 2001 \u00e8 stato un torneo di tennis facente parte dell'ATP Tour.\nPaul Haarhuis e Sjeng Schalken erano i detentori del titolo, ma quest'anno non hanno partecipato.\nByron Black e Thomas Shimada hanno battuto in finale 6\u20132, 3\u20136, 7\u20135 John-Laffnie de Jager e Robbie Koenig."}
{"id": "3175902", "revid": "1632387", "url": "https://it.wikipedia.org/wiki?curid=3175902", "title": "Incoronazione della Vergine (Gentile da Fabriano)", "text": "L'Incoronazione della Vergine \u00e8 un dipinto a tempera e oro su tavola (87,5x64 cm) di Gentile da Fabriano, databile al 1420 circa e conservato nel Getty Center a Los Angeles. L'opera era il lato frontale di uno stendardo processionale, sul cui verso si trovava la scena delle \"Stimmate di san Francesco\", oggi alla Fondazione Magnani-Rocca a Mamiano (Parma).\nStoria.\nLo stendardo venne dipinto per una confraternita domiciliata presso il convento di San Francesco a Fabriano, citt\u00e0 natale del pittore in cui aveva fatto ritorno da Brescia, dopo i successi veneziani, nella primavera del 1420, ma solo per pochi mesi: ad agosto egli risultava gi\u00e0 a Firenze.\nProbabilmente fece da intermediario tra i confratelli e il pittore Ambrogio de' Bizochis, cugino del cognato Egidio, che aveva infatti sposato la sorella di Gentile.\nDescrizione e stile.\nLa scena ha una composizione abbastanza tradizionale, con Ges\u00f9 che ha posto la corona sulla testa di Maria, dolcemente inclinata con le mani incrociate al petto in segno di umilt\u00e0 e remissione. In alto vola la colomba dello Spirito Santo e ai lati fanno da quinta minore due file di piccoli angeli che srotolano spartiti con inni mariani: a sinistra si legge \"Timete Dominum et date Illi Hono[rem]\"; in quello di destra \"Dignus est Agnus qui O[ccisus est]\".\nQuello che sorprende nella tavola \u00e8 la straordinaria ricchezza dei motivi tessili ricchi d'oro, che si accavallano formando un intricato effetto ipnotico e abbagliante. Al manto di Maria, a sfondo blu e decorato da girandole e corone, si contrappone il drappo che copre il seggio e il pavimento, con motivi vegetali su sfondo verde; la veste di Cristo \u00e8 completamente dorata con fogliette organizzate su stelle a base pentagonale, mentre il suo manto, rosso scuro, presenta dei grossi fiori con foglie ripetuti; completano l'insieme le vesti angeliche, a sfondo bianco con altri motivi vegetali, e i ricchi bordi dorati, su cui si trovano vere e proprie iscrizioni incise nell'oro: in quello di Maria si legge infatti \"Ave Maria G[ratia] Plen[a] Dominus Tecum Be[nedicta]\".\nStraordinari sono poi gli effetti a rilievo ottenuti con la pastiglia in gesso: la corona di Maria, che sembra un vero, sfarzoso gioiello, e la spilla che le regge il manto. Non meno lavorato \u00e8 l'oro dello sfondo, con raggi dorati incisi, su cui si stagliano le aureole finemente decorate. In quella di Ges\u00f9 si pu\u00f2 leggere in complessi caratteri gotici \"Yesus Christus Fil[ius Dei]\".\nAppare chiaro come Gentile usasse, se richiesto, lo stesso sfarzo tanto nelle commissioni \"provinciali\" quanto in quelle per i grandi centri. La decorazione sovrabbondante crea in questo caso un inevitabile appiattimento dei volumi, che quasi annulla il senso di spazio nella rappresentazione, rifulgendo in astratti motivi che richiamano la pi\u00f9 ricca tradizione veneziano-bizantina."}
{"id": "3175903", "revid": "6923", "url": "https://it.wikipedia.org/wiki?curid=3175903", "title": "Vuk Ra\u0161ovi\u0107", "text": "Caratteristiche tecniche.\nRa\u0161ovi\u0107 era un terzino.\nCarriera.\nGiocatore.\nClub.\nNato a Dortmund in Germania, si trasferisce giovane in Jugoslavia finendo per giocare nelle giovanili Partizan. Entra solo una volta in campo nella stagione 1992-1993, dove la squadra vince il campionato. In seguito la squadra vincer\u00e0 la Coppa. Nel 1993 passa al Rad, squadra della capitale jugoslava. Vi rimane sino al 1997, dove si ritaglia un posto da titolare. Lo Slavia Sofia acquista il calciatore che quindi va a giocare in Bulgaria. Nel 1998, una stagione dopo, torna in patria al Partizan Belgrado, la squadra che l'aveva lanciato nel professionismo. Il Partizan gli affida questa volta un ruolo da titolare nella squadra, che in tre stagioni vincer\u00e0 due campionati e due coppe nazionali. Nel 2002 il giocatore passa al , per giocare in Premjer Liga, campionato russo. Per la sua ultima stagione gioca a Kansas City, Missouri con gli Wizards nella MLS. L'ultimo titolo nella sua carriera da calciatore \u00e8 l'US Open Cup.\nNazionale.\nDisputa solo cinque incontri con la tra il 1997 e il 2001.\nAllenatore.\nComincia ad allenare le giovanili del Partizan, prima di essere promosso ad assistente allenatore nel 2009 sempre al Partizan."}
{"id": "3175905", "revid": "1305772", "url": "https://it.wikipedia.org/wiki?curid=3175905", "title": "Bethune", "text": ""}
{"id": "3175912", "revid": "92723", "url": "https://it.wikipedia.org/wiki?curid=3175912", "title": "Manifesto di Porto Alegre", "text": "Il Manifesto di Porto Alegre \u00e8 una proposta di cambiamento sociale prodotto al Forum sociale mondiale del 2005. Descrive \" dodici proposte che, [i relativi autori] credono, insieme, diano senso di elasticit\u00e0 e senso alla costruzione di un mondo altro, differente\". Gli autori sostengono che \"se fossero realizzati, permetterebbero che i cittadini richiedano indietro il loro proprio futuro. Quindi vogliamo presentare questi punti fondamentali all'esame accurato degli attori e dei movimenti sociali di tutti i paesi.\" Queste proposte sono divise nelle misure economiche, pace e giustizia e democrazia.\nFirmatari.\nLe firme del manifesto (cosiddetto \"Gruppo dei Diciannove\") sono di Aminata Traor\u00e9, Adolfo P\u00e9rez Esquivel, Eduardo Galeano, Jos\u00e9 Saramago, Fran\u00e7ois Houtart, Boaventura de Sousa Santos, Armand Mattelart, Roberto Savio, Riccardo Petrella, Ignazio Ramonet, Bernard Cassen, Samir Amin, Atilio Boron, Samuel Ruiz Garc\u00eda, Tariq Ali, Frei Betto, Emir Sader, Walden Bello e Immanuel Wallerstein."}
{"id": "3175913", "revid": "767487", "url": "https://it.wikipedia.org/wiki?curid=3175913", "title": "Distretto di Balama", "text": "Il distretto di Balama \u00e8 un distretto del Mozambico di 126.116 abitanti, che ha come capoluogo Balama.\nGeografia antropica.\nSuddivisioni amministrative.\nIl distretto \u00e8 suddiviso in quattro sottodistretti amministrativi (posti amministrativi) (Balama, Impiiri, Ku\u00e9ku\u00e9 e Mavala), con le seguenti localit\u00e0:"}
{"id": "3175914", "revid": "1568601", "url": "https://it.wikipedia.org/wiki?curid=3175914", "title": "Monte Adagdak", "text": "Il monte Adagdak \u00e8 uno stratovulcano che occupa la parte nordorientale dell'isola di Adak nelle Aleutine.\nIl monte \u00e8 composto da tre stratificazioni differenti corrispondenti a tre periodi di vulcanismo: uno stadio di vulcano a scudo costituito da colate laviche basaltiche; un secondo stadio costituito dalla presenza di due coni vulcanici; un terzo stadio costituito dalla stratificazione di tre duomi lavici.\nCollegamenti esterni.\nAlaska Volcano Observatory, USGS"}
{"id": "3175915", "revid": "110157", "url": "https://it.wikipedia.org/wiki?curid=3175915", "title": "Giardino della Lunetta Gamberini", "text": "Il giardino della Lunetta Gamberini, noto anche come \u201cparco\u201d per le sue ampie dimensioni e detto dai bolognesi semplicemente \u201cLunetta\u201d, \u00e8 un'area verde comunale di circa 14,5 ettari situata nel quartiere Santo Stefano di Bologna, posta tra via degli Orti, via Dagnini, Largo Lercaro e la ferrovia Bologna-FIrenze.\nStoria.\nIl nome del parco proviene da una tipologia di costruzione militare, la lunetta appunto, che tra il 1860 e il 1867 costituiva un campo trincerato voluto dal gen. Manfredo Fanti, volta a creare una linea difensiva alle porte di Bologna. Tale dispositivo era composto da 17 lunette munite di cannoni e 9 forti.\nVenuta meno l'importanza strategica e militare di Bologna, la trincea fu smantellata (1889) e furono conservati solo piccoli presidi, come una piccola fabbrica di fulminato di mercurio, che prese il nome dalla vicina Ca' Gamberini, appartenente alla famiglia Gamberini proprietaria di numerosi appezzamenti di terra nella vicina zona Santo Stefano. Dopo lo smantellamento, durato diversi decenni. negli anni cinquanta del '900 il sito era occupato da ruderi e campi coltivati. La famiglia Gamberini cedette il proprio terreno, e attraverso una serie di acquisizioni eseguite negli anni settanta l'area assunse le attuali dimensioni.\nLa sistemazione dell'area (144.523 m\u00b2) come parco pubblico ha avuto una lunga gestazione: l'architetto Paolo Bettini, progettista dell'Ufficio tecnico del Comune di Bologna dal 1969 al 1982, cominci\u00f2 a progettarlo nel 1970 ed \u00e8 stato completato nel 1985.\nSempre il Bettini, negli anni 1980-81 ha progettato il complesso che consta di palestra, centro sportivo e centro anziani, compresa la nuova facciata verso il parco delle tribune preesistenti. Il tutto \u00e8 stato realizzato sotto la direzione di Michaela Veleanu e Marco Ferrari fra il 1983 e il 1985.\nCaratteristiche.\nCircondato da una folta siepe mista (alberi di Giuda, forsizie, sanguninelli, scotani e molti altri arbusti ornamentali) che lo ripara dai rumori del traffico, il giardino \u00e8 composto da ampi prati e da alberi di tiglio, pioppi bianchi, platani e ippocastani. \u00c8 presente, inoltre, un'area di sgambatura per i cani.\nIl giardino ospita al suo interno anche vari plessi scolastici (nido, materne, elementari, medie), un centro sociale ricreativo culturale, aree gioco per bambini e il Centro sportivo Giorgio Bernardi. Diverse di queste strutture sono disposte in un lungo fabbricato, su un lato del quale \u00e8 inserita una fontana dello scultore bolognese Nicola Zamboni.\nUso sportivo.\nIl centro sportivo \"Giorgio Bernardi\" consta, oltre che di svariati campi all'aperto: basket, pallavolo, tennis, una piccola pista di pattinaggio e della palestra intitolata a Valeria Moratello (una giovane nuotatrice bolognese perita nella strage del Rapido 904 l'antevigilia di Natale del 1984), anche del campo da calcio che, attrezzato con i pali a \u201cY\u201d e le opportune righe tratteggiate, \u00e8 anche il campo di casa delle squadre di football americano Doves Bologna e Warriors Bologna (in passato, anche i Towers Bologna, i Braves Bologna e altre squadre hanno usato il campo per le partite interne).\nNel 1999, il centro fu intitolato all'ing. Giorgio Bernardi, delegato regionale del CONI che costru\u00ec l'impianto sportivo medesimo, cos\u00ec come altri importanti impianti in citt\u00e0.\nDal 2013 la gestione del centro \u00e8 affidata alla RTI tra ASD Polisportiva Pontevecchio e AICS Comitato provinciale di Bologna.\nFootball americano.\nLa prima partita della Serie A di football americano vi venne giocata sabato 19 marzo 1983 e vide gli Effer \nWarriors Bologna pareggiare 12 \u2013 12 con i Novalinea E. Angels Pesaro.\nIl 12 luglio 2008 vi venne disputato il XXVIII Superbowl italiano, la finale del campionato italiano di football americano di primo livello gestito dalla NFL Italia, vinta dagli Hogs Reggio Emilia sui padroni di casa Warriors Bologna col punteggio di 28-14. In seguito al riconoscimento della FIDAF quale legittimo organizzatore della disciplina sportiva in Italia da parte del CONI, questa finale \u00e8 stata considerata non ufficiale.\nIn occasione delle partite interne dei \"Guerrieri\", il campo dato al football americano \u00e8 denominato Alfheim Field e tale denominazione \u00e8 consueta per i tifosi e la stampa : \"Alfheim Warriors\" \u00e8 il nome completo della societ\u00e0 sportiva e \"\u00c1lfheimr\" \u00e8 il nome della dimora degli elfi nella mitologia norrena.\nIl campo viene usato anche dalla squadra amatoriale \"master\" (over 45) Good Ol'Boys Bologna, che vi disputa un incontro annuale denominato \"Charity Bowl\" il cui ricavato va in beneficenza a FANEP, la onlus bolognese che aiuta bambini e ragazzi affetti da patologie neuropsichiatriche e disturbi del comportamento alimentare.\n\u00c8 - con il KPRO Stadium - uno dei due stadi che hanno ospitato il Campionato europeo di football americano Under-19 2019."}
{"id": "3175921", "revid": "87270", "url": "https://it.wikipedia.org/wiki?curid=3175921", "title": "Parco Lunetta Gamberini", "text": ""}
{"id": "3175927", "revid": "8660", "url": "https://it.wikipedia.org/wiki?curid=3175927", "title": "Nazionale di football americano del Messico", "text": "La nazionale di football americano del Messico \u00e8 la selezione maggiore maschile di football americano della Federazione Messicana di Football Americano che rappresenta il Messico nelle varie competizioni ufficiali o amichevoli riservate a squadre nazionali. Ha ottenuto il secondo posto nelle prime due edizioni del Mondiale, nel 1999 e nel 2003.\nConfronti con le altre Nazionali.\nQuesti sono i saldi del Messico nei confronti delle Nazionali incontrate."}
{"id": "3175933", "revid": "838137", "url": "https://it.wikipedia.org/wiki?curid=3175933", "title": "Lynn Burke", "text": "Biografia.\nAi Giochi della XVII Olimpiade vinse la medaglia d'oro ai 100m dorso con un tempo di 1:09.3. e l'oro ai 4x100 m mista.\nFra i suoi primati:"}
{"id": "3175934", "revid": "2149408", "url": "https://it.wikipedia.org/wiki?curid=3175934", "title": "Bradbury", "text": ""}
{"id": "3175938", "revid": "88740", "url": "https://it.wikipedia.org/wiki?curid=3175938", "title": "Crescent City", "text": ""}
{"id": "3175939", "revid": "1310927", "url": "https://it.wikipedia.org/wiki?curid=3175939", "title": "Kiko Casilla", "text": "Carriera.\nClub.\nInizia nelle giovanili del Real Madrid, venendo convocato qualche volta nella squadra B senza per\u00f2 giocare mai. Nel 2007 viene acquistato dall'Espanyol, senza trovare continuit\u00e0 e venendo cos\u00ec ceduto in prestito per un biennio al Cadice per giocare titolare. Tornato disponibile, viene ancora mandato per trovare spazio al Cartagena. Con l'addio di Carlos Kameni nel 2011, l'Espanyol decide di tenerlo in rosa, facendolo diventare titolare con 115 presenze in 4 stagioni nel massimo campionato spagnolo.\nNel 2015 il Real Madrid lo acquista a titolo definitivo per una cifra pari a 6 milioni di euro. Il 28 maggio 2016 vince il suo primo titolo, la Champions League 2015-2016, poich\u00e9 i suoi compagni hanno sconfitto l'Atletico Madrid ai rigori nello stadio San Siro. L'anno successivo si aggiudica sia il campionato, che la Champions League. Il 17 gennaio 2019 \u00e8 ufficializzato il suo trasferimento dal Real Madrid al Leeds United, club militante in Football League Championship, con cui sigla un contratto della durata di quattro anni e mezzo, fino al 2023. Dopo gli insulti razzisti rivolti a Jonathan Leko, giocatore del Charlton, durante la gara di campionato del 28 settembre viene sospeso per 8 giornate.\nIl 12 luglio 2021, lascia il per trasferirsi in prestito all'.\nNazionale.\nHa disputato una partita con la nazionale Under-21, una con la selezione maggiore e in diverse occasioni ha fatto parte della rappresentativa della Catalogna.\nStatistiche.\nPresenze e reti nei club.\n\"Statistiche aggiornate al 19 febbraio 2020.\""}
{"id": "3175940", "revid": "88740", "url": "https://it.wikipedia.org/wiki?curid=3175940", "title": "Crestview", "text": ""}
{"id": "3175944", "revid": "88740", "url": "https://it.wikipedia.org/wiki?curid=3175944", "title": "Garber", "text": ""}
{"id": "3175945", "revid": "1305772", "url": "https://it.wikipedia.org/wiki?curid=3175945", "title": "Garvin", "text": ""}
{"id": "3175946", "revid": "1442080", "url": "https://it.wikipedia.org/wiki?curid=3175946", "title": "Hong Kong Open 2001 - Singolare", "text": "Il singolare del Hong Kong Open 2001 \u00e8 stato un torneo di tennis facente parte dell'ATP Tour.\nNicolas Kiefer era il detentore del titolo, ma quest'anno non ha partecipato.\nMarcelo R\u00edos ha battuto in finale 7\u20136 (7\u20133), 6\u20132 Rainer Sch\u00fcttler."}
{"id": "3175947", "revid": "2014155", "url": "https://it.wikipedia.org/wiki?curid=3175947", "title": "Carolina Amalia di Assia-Kassel", "text": "Biografia.\nDopo che il principe Federico di Assia-Kassel (24 maggio 1771\u201324 febbraio 1845), il primogenito dei suoi zii Carlo d'Assia-Kassel e Luisa di Danimarca, cui era stata inizialmente promessa, ruppe il fidanzamento nel 1799, e dopo che la stessa Carolina Amalia aveva respinto la proposta fattale dal principe di Assia-Homburg, perch\u00e9 innamorata del conte Ludwig von Taube, la principessa venne costretta a sposare, il 24 aprile del 1802 Augusto Emilio Leopoldo di Sassonia-Gotha-Altenburg, che divenne duca nel 1804. Il matrimonio rimase privo di figli, ma Carolina Amalia si dedic\u00f2 all'educazione della sua figliastra, la principessa Luisa, figlia della prima moglie del marito, Luisa Carlotta di Meclemburgo-Schwerin.\nLa pittrice Caroline Louise Seidler, che soggiorn\u00f2 nell'inverno del 1811 nella corte di Gotha per ritrarre la famiglia ducale, \nTuttavia il loro modo intendere la vita non aveva alcun punto in comune e Carolina Amalia si ritrov\u00f2 estraniata da Augusto dopo pochi anni di matrimonio. Dal 1810 circa ella dirad\u00f2 le apparizioni pubbliche, , dato che i suoi genitori, sovrani dell'Assia-Kassel, erano stati costretti da Bonaparte ad andare in esilio nel 1806, mentre il loro stato andava a far parte del Regno di Vestfalia.\nDopo la costruzione del Palazzo d'inverno di Gotha, destinato ad essere sua sede vedovile (e per questo ribattezzato ironicamente, una volta che la cosa si riseppe, \"Palazzo delle vedove\"), Carolina Amalia si trasfer\u00ec nell'Orangerie di Gotha, situata nel Palazzo comunale, che il duca Augusto le aveva concesso nel 1821. \nDopo la morte del marito nel 1822, nel 1824 fond\u00f2 nella sua residenza di Gotha una scuola, che dal 1828 port\u00f2 in suo onore il nome di \"Karolinenschule\", in cui le fanciulle figlie delle famiglie pi\u00f9 povere fossero istruite dopo la cresima e venissero formate per divenire cameriere. Inoltre nel corso della sua esistenza ella diede vita alla cosiddetta \"Fondazione di Carolina\", che pagava sugli interessi di legato 438 marchi all'anno per aiutare i poveri e 300 marchi per le borse di studio per gli studenti delle scuole superiori.\nNel Palazzo d'inverno, nell'agosto del 1845, ricevette la visita della regina Vittoria e del suo consorte Alberto, durante la loro permanenza in Germania. Alberto (il secondogenito della figliastra Luisa) . Dal 1822 al 1835 egli, con il fratello Ernesto, aveva trascorso diverse settimane tutto l'anno al Palazzo d'inverno, sotto le cure di Carolina Amalia.\nFino alla sua morte, mantenne con lei una vivace . Dal canto suo, \nCarolina Amalia mor\u00ec il 22 febbraio 1848 nel Palazzo d'inverno.\nCinque giorni dopo, il 27 febbraio, venne sepolta nell'isola all'interno del parco del giardino del castello di Gotha. La sua sepoltura nella cripta, dove gi\u00e0 riposava suo marito, fu fatta, seguendo la sua espressa volont\u00e0, \"senza parate\".\nCarolina Amalia fu l'ultima duchessa di Sassonia-Gotha-Altenburg, fondato da Ernesto I. La linea maschile del casato s'era estinta gi\u00e0 nel 1825 con la morte di suo cognato, il duca Federico IV.\nPersonalit\u00e0.\nCarolina Amalia era nota per la sua natura caritatevole. Specialmente dopo il matrimonio della figliastra Luisa con il duca Ernesto I di Sassonia-Coburgo-Gotha, nel 1817, e dopo la morte del marito Augusto nel 1822, divenne una \"madre dei bisognosi e dei poveri\", godendo della massima stima presso il popolo.\nFu un'appassionata amante della musica e protesse il compositore e virtuoso del violino Louis Spohr, che ottenne nel 1805 il posto di maestro di concerto presso la corte di Gotha, mantenendolo fino al 1813.\nAd Altenburg, la seconda citt\u00e0 pi\u00f9 importante del ducato, venne fondata nel 1810 la \"Scuola superiore per fanciulle che porta il suo nome, avendole la duchessa lasciato in eredit\u00e0 una grossa somma di denaro. Nel 2000 la scuola, che sotto la DDR aveva rimosso il nome \"Karolinum\", ha assunto nuovamente il suo nome originario, venendo da allora ufficialmente denominata \"Staatliche Grundschule Karolinum\".\nGi\u00e0 nel corso della sua vita, la piazza accanto al Palazzo d'inverno fu denominata Karolinenplatz e la strada che dal palazzo conduce al castello Friedenstein fu chiamata Karolinenstra\u00dfe.\nDopo la sua morte, tuttavia, la sua figura venne dimenticata: nel 1858 la Karolinenstra\u00dfe venne rinominata Friedrich-Jacobs-Stra\u00dfe e nel 1950 la Karolinenplatz divenne la Leninplatz (oggi Ekhofplatz). "}
{"id": "3175949", "revid": "838137", "url": "https://it.wikipedia.org/wiki?curid=3175949", "title": "Hong Kong Open 2001 - Doppio", "text": "Il doppio del Hong Kong Open 2001 \u00e8 stato un torneo di tennis facente parte dell'ATP Tour.\nWayne Black e Kevin Ullyett erano i detentori del titolo, ma quest'anno non hanno partecipato.\nKarsten Braasch e Andr\u00e9 S\u00e1 hanno battuto in finale 6\u20130, 7\u20135 Petr Luxa e Radek \u0160t\u011bp\u00e1nek."}
{"id": "3175950", "revid": "1632387", "url": "https://it.wikipedia.org/wiki?curid=3175950", "title": "Gates", "text": ""}
{"id": "3175951", "revid": "125917821", "url": "https://it.wikipedia.org/wiki?curid=3175951", "title": "Kenneth Tobey", "text": "Biografia.\nDestinato alla carriera forense, si avvicin\u00f2 al mondo della recitazione mentre era studente di legge alla University of California. Deciso a intraprendere la carriera di attore, frequent\u00f2 per circa un anno e mezzo la scuola di recitazione newyorchese Neighborhood Playhouse School of the Theatre, dove ebbe modo di studiare al fianco di Gregory Peck, Eli Wallach e Tony Randall. A partire dagli anni quaranta inizi\u00f2 a recitare nei teatri di Broadway e fece il suo esordio cinematografico nel corto \"The Man of the Ferry\".\nIl debutto hollywoodiano risale al 1947 in una delle pellicole della serie western di Hopalong Cassidy \"Dangerous Venture\". Il primo ruolo di rilievo fu in \"Cielo di fuoco\" (1949), a fianco di Gregory Peck e la sua interpretazione del marinaio in \"Ero uno sposo di guerra\" (1949) attir\u00f2 l'attenzione del celebre regista Howard Hawks, che pens\u00f2 a lui quale interprete del capitano Patrick Hendry nel cult movie di fantascienza \"La cosa da un altro mondo\" (1951). Tobey interpret\u00f2 in seguito analoghi ruoli di eroico militare in altre pellicole dello stesso genere, come \"Il risveglio del dinosauro\" (1953) e \"Il mostro dei mari\" (1955). Nel 1957 ebbe una parte di rilievo nella pellicola \"Le ali delle aquile\" di John Ford. \nAvvicinatosi anche alla televisione, partecip\u00f2 ad alcuni episodi della serie western della NBC \"Frontier\", nel 1955 recit\u00f2 nella parte del leggendario eroe americano James Bowie nella miniserie della ABC \"Davy Crockett\", prodotta dalla Walt Disney e nel 1957 fu protagonista della serie televisiva \"Avventure in elicottero\", prodotta dalla Desilu Productions di Lucille Ball.\nA partire dal 1964 Tobey si avvicin\u00f2 nuovamente al mondo del teatro, recitando a fianco di Sammy Davis Jr. nel musical \"Golden Boy\" di Clifford Odets. Dopo il suo ritiro dal mondo del cinema, fu convinto a tornare sul set da numerosi artisti e registi cresciuti con i suoi b-movies degli anni cinquanta, in particolare da Joe Dante, con il quale collabor\u00f2 nella realizzazione de \"L'ululato\" (1981)."}
{"id": "3175953", "revid": "486946", "url": "https://it.wikipedia.org/wiki?curid=3175953", "title": "La G\u00e9n\u00e9touze (Vandea)", "text": ""}
{"id": "3175954", "revid": "1442080", "url": "https://it.wikipedia.org/wiki?curid=3175954", "title": "Campionati Internazionali di Sicilia 2001 - Singolare", "text": "Il singolare del Campionati Internazionali di Sicilia 2001 \u00e8 stato un torneo di tennis facente parte dell'ATP Tour.\nOlivier Rochus era il detentore del titolo, ma quest'anno non ha partecipato.\nF\u00e9lix Mantilla ha battuto in finale 7\u20136 (7\u20132), 6\u20134 David Nalbandian."}
{"id": "3175955", "revid": "834", "url": "https://it.wikipedia.org/wiki?curid=3175955", "title": "La Gen\u00e9touze (Charente-Maritime)", "text": ""}
{"id": "3175958", "revid": "663182", "url": "https://it.wikipedia.org/wiki?curid=3175958", "title": "Composizioni di Georges Auric", "text": "Lista delle composizioni di Georges Auric (1899-1983), ordinate per genere secondo il catalogo di Josiane Mas."}
{"id": "3175960", "revid": "838137", "url": "https://it.wikipedia.org/wiki?curid=3175960", "title": "Campionati Internazionali di Sicilia 2001 - Doppio", "text": "Il doppio del Campionati Internazionali di Sicilia 2001 \u00e8 stato un torneo di tennis facente parte dell'ATP Tour.\nTom\u00e1s Carbonell e Mart\u00edn Garc\u00eda erano i detentori del titolo, ma solo Carbonell ha partecipato in coppia con Daniel Orsanic.\nCarbonell e Orsanic hanno battuto in finale 6\u20132, 2\u20136, 6\u20132 Enzo Artoni e Emilio Benfele \u00c1lvarez."}
{"id": "3175962", "revid": "1305772", "url": "https://it.wikipedia.org/wiki?curid=3175962", "title": "Genola (disambigua)", "text": ""}
{"id": "3175964", "revid": "180202", "url": "https://it.wikipedia.org/wiki?curid=3175964", "title": "Miss Tailandia", "text": ""}
{"id": "3175978", "revid": "287204", "url": "https://it.wikipedia.org/wiki?curid=3175978", "title": "Ahura Mazda", "text": ""}
{"id": "3175981", "revid": "1442080", "url": "https://it.wikipedia.org/wiki?curid=3175981", "title": "Serie A 1973-1974 (pallamano maschile)", "text": "La Serie A 1973-1974 \u00e8 stata la 5\u00aa edizione del torneo di primo livello del campionato italiano di pallamano maschile.\nEsso venne organizzato dalla Federazione Italiana Giuoco Handball.\nIl torneo fu vinto dall'Handball Club Rovereto per la 1\u00aa volta nella sua storia.\nA retrocedere in serie B furono l'Handball Club Firenze e la Polisportiva Silenziosa Romana.\nFormula.\nIl torneo fu disputato con la formula del girone unico all'italiana con partite di andata e ritorno.\nAl termine della stagione la prima squadra classificata fu proclamata campione d'Italia mentre le ultime due classificate furono retrocesse in serie B."}
{"id": "3175982", "revid": "88740", "url": "https://it.wikipedia.org/wiki?curid=3175982", "title": "Gilboa", "text": ""}
{"id": "3175984", "revid": "110157", "url": "https://it.wikipedia.org/wiki?curid=3175984", "title": "Museo archeologico statale di Urbisaglia", "text": "Il Museo archeologico statale di Urbisaglia, inaugurato nel 1996, \u00e8 ospitato in un edificio storico ottocentesco collocato nel centro di Urbisaglia (MC), nei pressi del corso principale. Concepito come struttura espositiva legata allo sviluppo della colonia romana di Urbs Salvia e del suo territorio, ospita materiali provenienti da scavi settecenteschi e da indagini sistematiche pi\u00f9 recenti. I reperti sono disposti secondo una sequenza organica, con precise finalit\u00e0 didattiche, che permette anche di cogliere aspetti storico-sociali e architettonico-topografici relativi all'antica colonia romana. L'area archeologica ad esso collegata nel 2015 ha fatto registrare 8\u00a0239 visitatori. L'ingresso \u00e8 gratuito.\nDal dicembre 2014 il Ministero per i beni e le attivit\u00e0 culturali lo gestisce tramite il Polo museale delle Marche, nel dicembre 2019 divenuto Direzione regionale Musei.\nPercorso museale.\nL'allestimento \u00e8 organizzato su due livelli collegati da un ascensore.\nPiano terra.\nIl piano terra ospita, nella prima sala, un pregevole manufatto che costituisce un \"unicum\" del piceno romano: un cratere neoattico, vale a dire un vaso di ragguardevoli dimensioni in marmo greco (pentelico), decorato a bassorilievo da due gruppi di tre figure femminili, interpretate come ninfe, che eseguono una danza processionale. Tale vaso, rinvenuto durante gli scavi condotti dall'Universit\u00e0 di Macerata negli anni 2005-2006, risale ad et\u00e0 augustea e, con ogni probabilit\u00e0, costituiva un oggetto lussuoso di arredo di qualche complesso residenziale dell'antica \"Urbs Salvia\". Sullo sfondo si staglia un acquarello della citt\u00e0 romana, eseguito da J.C. Golvin, con la rappresentazione ipotetica della citt\u00e0 in cui sono inseriti anche i principali monumenti pubblici conservati.\nGli spazi ulteriori ospitano due tegole dipinte rinvenute durante la prima esplorazione del condotto dell'acquedotto romano avvenuta nel 1854; esse sono decorate con immagini di divinit\u00e0 che probabilmente avevano il compito di proteggere l'acquedotto stesso e quindi il bene prezioso dell'acqua. Presenti anche un piccolo altare votivo in calcare, destinato ad un uso domestico, in cui sono rappresentati a rilievo elementi simbolici tipici del sacrificio ed un busto di togato frammentario che, con ogni probabilit\u00e0, decorava una nicchia di un monumento funerario posto immediatamente al di fuori del circuito murario di \"Urbs Salvia\". Proseguendo infine in un piccolo ambiente dedicato al principale tempio urbano, il Tempio della\" Salus Augusta\", si incontrano due capitelli corinzi provenienti dall'area del complesso santuariale di cui uno \u00e8 in calcare dei Monti Sibillini, l'altro in marmo proconnesio.\nLa sala infine accoglie alcune vetrine a carattere temporaneo che espongono materiali significativi per la conoscenza e l'approfondimento di alcuni aspetti particolari della vita quotidiana della colonia di\" Urbs Salvia\". Attualmente, ad esempio, \u00e8 presente una vetrina che illustra gli aspetti tecnici e stilistici della pittura parietale eseguita \"a fresco\" e dello stucco ampiamente documentati in alcuni dei principali edifici dell'area archeologica.\nPrimo piano.\nIl primo piano raccoglie nella prima sala frammenti di decorazioni architettoniche provenienti dai principali edifici pubblici dell'area urbana, alcuni bolli laterizi di \"M. Attius Fabatus\" indicanti un'officina di propriet\u00e0 del santuario della dea \"Salus\" e una riproduzione fotografica degli affreschi del Criptoportico. Proseguendo il percorso si incontra una vetrina con una selezione di alcune monete provenienti da vari scavi che cronologicamente si estendono dall'et\u00e0 repubblicana al tardo antico e oltre, documentando tutte le fasi storiche della citt\u00e0. Seguono due\" omphaloi\" (di cui uno \u00e8 una riproduzione dell'Omphalos riutilizzato come capitello nella cripta di Santa Maria delle Macchie di San Ginesio) cio\u00e8 due reperti a forma di calotta emisferica in cui sono raffigurati a bassorilievo simboli che rimandano al culto apollineo cui l'imperatore Augusto era fortemente devoto. Nella stessa sala sono anche conservati frammenti di Fasti consulares e un frammento di Fasti triumphales. A proposito di questi ultimi \u00e8 degno di nota il fatto che \"Urbs Salvia\" sia l'unica citt\u00e0 in tutto l'impero romano, all'infuori di Roma, a restituirci un esemplare.\nPassato il corridoio, dedicato all\"'instrumentum domesticum\", si arriva agli ambienti dedicati al teatro, dove spiccano due statuette di Eroti alati acefali, una testa classicistica di Apollo e, soprattutto, due statue acefale, un togato e una figura femminile panneggiata, in marmo pario.\nL'ultimo corridoio ospita le due epigrafi monumentali rinvenute nell'anfiteatro che forniscono interessanti notizie sulla sua storia, come il nome di chi lo fece costruire, Lucio Flavio Silva Nonio Basso, e il numero di spettatori che riusciva a contenere, 5150.\nOrari di apertura.\nLuned\u00ec, mercoled\u00ec, venerd\u00ec 14:30-19:30\nMarted\u00ec, gioved\u00ec, sabato, domenica e festivi 8:30-13:30\nIngresso gratuito"}
{"id": "3175985", "revid": "287204", "url": "https://it.wikipedia.org/wiki?curid=3175985", "title": "Glen (disambigua)", "text": ""}
{"id": "3175986", "revid": "88740", "url": "https://it.wikipedia.org/wiki?curid=3175986", "title": "Glen Rock", "text": ""}
{"id": "3175987", "revid": "1305772", "url": "https://it.wikipedia.org/wiki?curid=3175987", "title": "Glenville", "text": ""}
{"id": "3175988", "revid": "1305772", "url": "https://it.wikipedia.org/wiki?curid=3175988", "title": "Gordonsville", "text": ""}
{"id": "3175990", "revid": "35762004", "url": "https://it.wikipedia.org/wiki?curid=3175990", "title": "Et\u00e0 paleoveneta", "text": ""}
{"id": "3175991", "revid": "697352", "url": "https://it.wikipedia.org/wiki?curid=3175991", "title": "Signori di Padova", "text": ""}
{"id": "3175996", "revid": "767487", "url": "https://it.wikipedia.org/wiki?curid=3175996", "title": "Viva Seifert", "text": "Biografia.\nNata a Londra, nel 1990 si mise in mostra ai Giochi del Commonwealth classificandosi 4\u00ba nel concorso individuale e ottenendo il bronzo nelle prove del cerchio e del nastro. Nel 1992 ha partecipato ai giochi della XXV Olimpiade classificandosi al 29\u00ba posto nella gara individuale di ginnastica ritmica.\nDopo aver abbandonato la ginnastica ritmica, entra a far parte come tastierista nel gruppo musicale Bikini Atoll fondato da suo fratello Joe, con cui incide due album. Dopo lo scioglimento del gruppo, continua la sua attivit\u00e0 musicale nel duo Joe Gideon &amp; The Sharks formato da lei e dal fratello.\nNel 2015 ha interpretato il ruolo di protagonista nel videogioco investigativo indipendente Her Story."}
{"id": "3176005", "revid": "13833", "url": "https://it.wikipedia.org/wiki?curid=3176005", "title": "Nagyenyed", "text": ""}
{"id": "3176006", "revid": "155634", "url": "https://it.wikipedia.org/wiki?curid=3176006", "title": "Serie A1 1988-1989 (pallanuoto maschile)", "text": "La Serie A1 1988-1989 \u00e8 stata la 70\u00aa edizione del pi\u00f9 alto livello del campionato italiano maschile di pallanuoto.\nDopo aver chiuso in testa alla classifica la regular season, il CUS Pescara si trova la strada sbarrata in finale dal Posillipo, il quale, dopo aver condotto un campionato di media classifica, si aggiudica il quarto scudetto nel giro di cinque stagioni.\nLe retrocessioni in A2 sono cinque."}
{"id": "3176007", "revid": "74801", "url": "https://it.wikipedia.org/wiki?curid=3176007", "title": "Sven Utterstr\u00f6m", "text": "Biografia.\nVincitore della Vasaloppet nel 1925, ai II Giochi olimpici invernali di fu nono nella mentre ai Mondiali di Oslo del 1930 vinse l'oro nella . Sulla stessa distanza s'impose due volte, nel 1929 e nel 1930, al Trofeo Holmenkollen.\nAi III Giochi olimpici invernali di fu oro nella , con il tempo di 1:23:07, e sesto nella . Ai Mondiali di Innsbruck del 1933 fu quinto nella , secondo nella e primo nella staffetta , in squadra con Per-Erik Hedlund, Nils-Joel Englund e Hjalmar Bergstr\u00f6m.\nRiconoscimenti.\nOttenne la Medaglia d'oro dello Svenska Dagbladet nel 1929."}
{"id": "3176009", "revid": "767487", "url": "https://it.wikipedia.org/wiki?curid=3176009", "title": "Do You Ever Think of Me", "text": "Do You Ever Think of Me \u00e8 il primo singolo come solista del cantante pop britannico Antony Costa, componente del noto gruppo musicale Blue, pubblicato il 6 febbraio 2006 dall'etichetta discografica Globe Records.\nIl brano, scritto da Anthony Costa, John McLaughlin, David Thomas e Simon Perry e prodotto da quest'ultimo, \u00e8 stato il primo e unico singolo estratto dal disco di debutto del cantante, \"Heart Full of Soul\".\nPubblicato in due differenti versioni, di cui una contenente il videoclip della canzone, il singolo ha raggiunto la diciannovesima posizione della classifica britannica dei singoli."}
{"id": "3176011", "revid": "1442080", "url": "https://it.wikipedia.org/wiki?curid=3176011", "title": "Roustabout (album)", "text": "Roustabout \u00e8 un album di Elvis Presley contenente la colonna sonora del film da lui interpretato \"Il cantante del luna park\", pubblicato dalla RCA Victor Records in formato mono e stereo, n\u00b0 di catalogo LPM/LSP 2999, nelL'ottobre 1964. \nLe sedute di registrazione ebbero luogo presso lo studio Radio Recorders a Hollywood il 2 e 3 marzo, e il 29 aprile 1964. Il disco raggiunse la prima posizione della classifica Top Pop Albums negli Stati Uniti, e venne certificato disco d'oro dalla RIAA.\nDescrizione.\nPresley e il suo gruppo di musicisti di studio, registrarono undici canzoni per l'album della colonna sonora, dando vita ad un disco dalla durata modesta, solo una ventina di minuti circa, ma che fu molto ben accolto dal pubblico che sped\u00ec l'LP al primo posto della classifica di \"Billboard\" in America.\nDue degli autori abituali di Elvis, Otis Blackwell e Winfield Scott avevano scritto una canzone appositamente come title track per il film, \"I'm A Roustabout\", registrata il 3 marzo, ma la videro scartata in favore di un altro brano opera di altri autori. La registrazione di \"I'm A Roustabout\" rispunt\u00f2 fuori quarant'anni dopo per essere pubblicata nella compilation \"2nd to None\" del 2003."}
{"id": "3176016", "revid": "30445", "url": "https://it.wikipedia.org/wiki?curid=3176016", "title": "Pretore urbano", "text": ""}
{"id": "3176023", "revid": "35762745", "url": "https://it.wikipedia.org/wiki?curid=3176023", "title": "Ishikawajima-Harima Heavy Industries", "text": ""}
{"id": "3176027", "revid": "834", "url": "https://it.wikipedia.org/wiki?curid=3176027", "title": "Colorados", "text": ""}
{"id": "3176029", "revid": "834", "url": "https://it.wikipedia.org/wiki?curid=3176029", "title": "Cumbre Negra", "text": ""}
{"id": "3176034", "revid": "2014155", "url": "https://it.wikipedia.org/wiki?curid=3176034", "title": "Carlotta di Sassonia-Meiningen", "text": "Biografia.\nIl 21 marzo 1769 spos\u00f2, a Meiningen, il principe ereditario Ernesto II di Sassonia-Gotha-Altenburg, salito al trono nel 1772.\nErnesto era considerato un monarca illuminato, grande promotore dell'arte e delle scienze, sforzo nel quale venne sostenuto attivamente dalla moglie. La principessa si interess\u00f2 principalmente di astronomia: calcol\u00f2 tabelle ausiliarie per l'astronomo di corte Franz Xaver von Zach, partecip\u00f2 anche alle osservazioni di costui, prese parte al congresso degli astronomi europei tenutosi presso l'osservatorio di Gotha nel 1798 ed intrattenne autonomamente una corrispondenza con i principali astronomi della sua epoca.\nNella residenza di Gotha fece erigere la Teeschl\u00f6sschen, la sua residenza estiva preferita collocata nell'Orangerie, realizzata in forma di una cappella in stile neogotico.\nDopo la morte del marito, avvenuta nel 1804, Carlotta si trov\u00f2 in difficolt\u00e0 con il figlio Augusto, divenuto nuovo duca. Ella abbandon\u00f2 allora Gotha con l'astronomo von Zach come sovrintendente superiore di corte e trascorse qualche tempo ad Eisenberg. Pi\u00f9 tardi, viaggi\u00f2 con von Zach nel sud Europa, e visse per molti anni a Marsiglia, ed in seguito a Genova, dove mor\u00ec nel 1827.\nDiscendenza.\nCarlotta ed Ernesto ebbero quattro figli:"}
{"id": "3176035", "revid": "4", "url": "https://it.wikipedia.org/wiki?curid=3176035", "title": "Edizioni Star Comics", "text": ""}
{"id": "3176041", "revid": "287204", "url": "https://it.wikipedia.org/wiki?curid=3176041", "title": "Mentalismo (psicologia)", "text": "Il mentalismo \u00e8 un approccio psicologico volto alla spiegazione del comportamento attraverso il ricorso a processi mentali non-osservabili dall'esterno. Pur non avendo creato il neologismo la paternit\u00e0 del termine \u00e8 riconducibile a Henry Sidgwick che lo definisce in antitesi al materialismo.\nNella storia delle idee sono definite come mentaliste le riflessioni gnoseologiche che identificano il contenuto della conoscenza con gli stati mentali, in questo senso sono state associate al mentalismo le filosofie di Locke, Berkeley e Hume. In epoca contemporanea sono considerate mentaliste le filosofie di Mill, Moore e Russell. Tra i critici di questa concezione si trovano invece Dewey, Wittgenstein e Quine.\nIl termine viene usato in senso polemico dai comportamentisti per indicare la tendenza a fare uso di concetti quali \"coscienza\" e \"intenzione\" nell'interpretazione dei fenomeni psichici. In opposizione al comportamentismo il cognitivismo assume il termine per indicare la necessit\u00e0 da parte della scienza di formulare ipotesi anche su ci\u00f2 che non \u00e8 direttamente osservabile, la psicologia pu\u00f2 quindi legittimamente rivolgersi allo studio degli stati e dei processi mentali."}
{"id": "3176042", "revid": "76963", "url": "https://it.wikipedia.org/wiki?curid=3176042", "title": "Shauntay Hinton", "text": "Biografia.\nSahuntay Hinton nel novembre 2001 vince il titolo Miss Distretto di Columbia 2002 ed ottiene il titolo di rappresentare il Distretto di Columbia a Miss USA 2002, che si svolge il 28 febbraio 2002 a Gary. Shauntay Hinton diventa la terza rappresentante afroamericana ad essere incoronata Miss USA. Inoltre la stessa edizione del concorso sar\u00e0 l'unica nella storia in cui quattro finaliste su cinque sono afro-americane. In seguito la Hinton ha gareggiato a Miss Universo 2002 in rappresentanza degli Stati Uniti, ma non \u00e8 riuscita ad arrivare neppure alle semifinali.\nDopo l'anno di regno di Miss USA, Shauntay Hinton ha intrapreso la carriera di attrice, apprendo in numerose seri televisive come \"Criminal Minds\" e \"Heroes\" nel 2006 e nel 2009. Inoltre nel 2007 ha interpretato il personaggio della reporter Brittany Murphy, nel videogioco \"\". Nel 2009 ha interpretato il personaggio di Jessica Warner in due episodi della serie \"iCarly\". La sua carriera televisiva vanta di partecipazioni a corsi di bellezza in seguito si dedica nel 2003 all'evento HIV Testing Day come presentatrice e nel 2004 all'evento Sport America come presentatrice. Nel 2005 si dedica ad apparire in un piccolo ruolo nel film tv Tears of a Clown,al cortometraggio Nice a Guy? con un ruolo secondario e presenta l'evento Fresh Start Weekend. Nel 2007 presenta World Premiere, mentre l'anno dopo \u00e8 la volta del programma televisivo \"We Live Here\", poi diventa ospite della giuria del programma \"Prime News with Erica Hill\" fino al 2011. Nel 2010 \u00e8 membro della giuria del programma \"Showbiz Tonight\", ruolo che ricoprir\u00e0 anche nel 2013 ma come presentatrice di una versione pi\u00f9 estesa di sei puntate non due come l'edizione precedente. Nel 2012 ha recitato nel corto \"How Tiger Can Get His Swag Bag\", interpretando Michelle Minaj."}
