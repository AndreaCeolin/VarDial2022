{"id": "3165908", "revid": "729019", "url": "https://it.wikipedia.org/wiki?curid=3165908", "title": "William Slim", "text": "Biografia.\nI primi anni.\nNato nel sobborgo di Bishopston a Bristol da John e Charlotte Slim (nata Tucker), crebbe e studi\u00f2 a Birmingham; completati gli studi, lavor\u00f2 brevemente come insegnante di scuola elementare e, tra il 1910 ed il 1914, come impiegato nella ditta metallurgica Stewarts &amp; Lloyds. Nel 1912, durante i suoi studi presso l'Universit\u00e0 di Birmingham, aveva frequentato un corso di formazione per ufficiali della riserva, ed allo scoppio della prima guerra mondiale venne quindi assegnato come sottotenente al reggimento Royal Warwickshire il 22 agosto 1914. Con il suo reggimento prese parte alla campagna dei Dardanelli nell'aprile del 1915, rimanendo gravemente ferito a Gallipoli; rientr\u00f2 in Inghilterra, dove venne brevemente assegnato al West India Regiment. Nell'ottobre del 1916 fece ritorno al suo reggimento, in quel momento impegnato nella campagna della Mesopotamia; il 4 marzo 1917, dopo essere rimasto ferito una seconda volta, venne promosso al grado di tenente. Per le sue azioni in Mesopotamia venne insignito della Military Cross il 7 febbraio 1918.\nAl termine del conflitto venne promosso al grado di capitano ed assegnato al British Indian Army, prestando servizio come aiutante di battaglione del 6\u00ba Reggimento \"Gurkha Rifles\"; nel 1926 spos\u00f2 Aileen Robertson, da cui ebbe un figlio e una figlia. Dopo aver studiato al Command and Staff College di Quetta, ottenne il brevetto da maggiore il 1\u00ba gennaio 1930, con promozione ufficiale al grado il 19 maggio 1933; serv\u00ec brevemente al Quartier generale dell'esercito indiano a Delhi, per poi insegnare allo Staff College di Camberley, in Inghilterra, dal 1934 al 1937. Nel 1938 ottenne la promozione al grado di tenente colonnello ed il comando del 2\u00ba Battaglione 7\u00ba Reggimento Gurkha Rifles, per poi essere promosso a colonnello l'8 giugno 1939, ottenendo il comando della Senior Officers' School di Belgaum, in India.\nLa seconda guerra mondiale.\nAllo scoppio della seconda guerra mondiale, Slim ottenne il comando della 10\u00aa Brigata fanteria indiana, con cui prese parte alla campagna dell'Africa Orientale Italiana; il 21 gennaio 1941 fu nuovamente ferito quando il suo posto di comando venne mitragliato dagli italiani durante l'avanzata su Agordat. Dopo aver servito brevemente al quartier generale del Medio Oriente sotto il generale Archibald Wavell, il 15 maggio 1941 sostitu\u00ec il generale William Fraser alla guida della 10\u00aa Divisione fanteria indiana, ottenendo anche la promozione a maggior generale. Con la sua divisione partecip\u00f2 alle fasi finali della guerra anglo-irachena del 1941 ed alla campagna di Siria nel giugno - luglio del 1941; nell'agosto dello stesso anno comand\u00f2 un contingente composto dalla sua 10\u00aa Divisione indiana e da due brigate corazzate durante l'invasione anglo-sovietica dell'Iran, ottenendo un importante successo sulle truppe iraniane nello scontro del passo di Pai-Tak.\nLa campagna di Birmania.\nNel marzo del 1942, a Slim venne assegnato il comando del Corpo d'armata birmano. La situazione delle truppe britanniche nel paese, sotto attacco da parte dei giapponesi fin dal gennaio del 1942, era piuttosto critica; gravemente a corto di rifornimenti ed in netta inferiorit\u00e0 numerica, Slim condusse una riuscita ritirata in India, salvando la maggior parte degli effettivi del Corpo. Il 28 ottobre 1942 ricevette il titolo di commendatore dell'Ordine dell'Impero Britannico. Assunse quindi il comando del XV Corpo d'armata, parte della Easter Army del generale Noel Irwin incaricata di difendere la frontiera orientale dell'India dagli attacchi giapponesi; i rapporti tra i due comandanti furono sempre molto difficili, tanto che nel corso della campagna dell'Arakan nel dicembre 1942 - maggio 1943 Irwin prese personalmente il controllo del XV Corpo, scavalcando il comando di Slim. L'operazione si concluse con un disastro per i britannici, e Slim ed Irwin si rinfacciarono reciprocamente la colpa della sconfitta; alla fine Irwin venne destituito e rimpatriato, mentre Slim venne nominato comandante della neo-costituita 14\u00aa Armata, che prese il posto della Easter Army.\nSlim svolse un ruolo fondamentale nel trasformare un esercito sconfitto e demoralizzato in una forza di combattimento ben organizzata ed addestrata, sfruttando appieno la sua esperienza passata con i reparti gurkha ed indiani. L'alto comando britannico, che per tutta la durata del conflitto consider\u00f2 sempre il fronte birmano un teatro del tutto secondario, riteneva impossibile un'offensiva via terra per riconquistare la Birmania dall'India, a causa della quasi totale mancanza di un sistema stradale ben sviluppato, del terreno impervio, e della riconosciuta maggiore abilit\u00e0 dei giapponesi nel combattimento nella giungla; l'unico modo possibile per riconquistare la regione era ricorrere ad una massiccia offensiva anfibia, per la quale non erano disponibili risorse adeguate. Slim, al contrario, ritenne un attacco via terra fattibile: le difficolt\u00e0 logistiche potevano essere superate facendo un massiccio ricorso ai trasporti per via aerea, e sostituendo i veicoli a motore con dei semplici muli o con dei portatori civili; se fosse stato possibile attraversare la zona montuosa di confine, le pianure della Birmania centrale si sarebbero prestate bene a un'offensiva con mezzi corazzati, in cui gli Alleati erano nettamente superiori sui giapponesi. Per contrastare la tattica giapponese, basata pi\u00f9 che altro su tecniche di infiltrazione ed accerchiamento, Slim addestr\u00f2 le sue truppe a combattere anche da accerchiate, contando unicamente sui rifornimenti aerei e sul massiccio supporto di fuoco dato dai cacciabombardieri Alleati, sfiancando il nemico poco alla volta; inoltre, prosegu\u00ec nella revisione dell'addestramento della fanteria gi\u00e0 avviata dal precedente comandante in capo in India, Claude Auchinleck, insistendo sulla conduzione di pattugliamenti aggressivi onde meglio abituare i reparti anglo-indiani al combattimento nella giungla.\nLa correttezza delle tattiche adottate da Slim trov\u00f2 una prima conferma quando a una limitata offensiva britannica nella regione dell'Arakan nel gennaio del 1944 fece seguito una controffensiva giapponese. I giapponesi riuscirono a tagliare le fragili vie di rifornimento britanniche e ad accerchiare la 7\u00aa Divisione indiana, ma questa riusc\u00ec a resistere per venti giorni contando unicamente sui rifornimenti portati dagli aerei, infliggendo cos\u00ec al nemico una dura sconfitta; l'offensiva britannica era stata bloccata, ma i giapponesi non furono in grado di annientare le formazioni indiane accerchiate. Nel marzo seguente, le forze giapponesi lanciarono l'Operazione U-Go, un massiccio attacco dalla Birmania verso l'India; le unit\u00e0 avanzate britanniche ricevettero l'ordine di ripiegare, ma la 17\u00aa Divisione indiana venne tagliata fuori ed assediata dai giapponesi nella citt\u00e0 di Imphal, mentre un secondo contingente nipponico tentava di tagliare le vie di rifornimento britanniche attaccando Kohima. Slim reag\u00ec ordinando alle truppe asserragliate nelle due citt\u00e0 di resistere ad oltranza, mentre due esperte divisioni (la 5\u00aa e la 7\u00aa Divisione indiana) vennero aviotrasportate dal fronte dell'Arakan direttamente all'interno della sacca di Imphal; tutti i velivoli da trasporto della RAF e dell'USAAF presenti in zona vennero mobilitati per rifornire le truppe assediate. Slim ed i suoi comandanti di divisione condussero una magistrale battaglia difensiva: i giapponesi non riuscirono n\u00e9 ad annientare le truppe accerchiate, n\u00e9 ad uscire dalla giungla per avanzare nell'entroterra indiano; quando inizi\u00f2 la stagione del Monsone, le fragili linee di rifornimento giapponesi crollarono, e le truppe nipponiche si ritrovarono prive di viveri e munizioni, per poi essere costrette a ripiegare in disordine in Birmania. La doppia sconfitta nelle battaglie di Imphal e di Kohima cost\u00f2 ai giapponesi la perdita di 60.000 uomini, uno dei maggiori disastri nella storia dell'esercito imperiale nipponico; per il suo successo, Slim venne promosso al grado di tenente generale e nominato cavaliere-commendatore dell'Ordine del Bagno.\nLa sconfitta aveva gravemente indebolito le truppe giapponesi nella regione, e Slim decise di approfittarne lanciando la lungamente pianificata offensiva verso le pianure centrali birmane (Operazione Capital): facendo quasi unicamente affidamento sui rifornimenti trasportati per via aerea ed a dorso di mulo, le truppe anglo-indiane attraversarono le montagne della zona di confine, per poi dilagare nelle pianure centrali infliggendo alle disperse forze giapponesi una secca sconfitta nella battaglia di Meiktila e Mandalay, nel gennaio - marzo del 1945; questa vittoria decise in pratica la campagna in favore dei britannici: la capitale Rangoon venne conquistata ai primi di maggio con una serie di sbarchi anfibi e lanci di paracadutisti (Operazione Dracula), e diverse migliaia di soldati giapponesi rimasero tagliati fuori nelle regioni occidentali della Birmania.\nConclusa la campagna birmana, Slim venne trasferito dal generale Oliver Leese (comandante delle forze alleate nel sud-est asiatico) al comando della 12\u00aa Armata, formazione in via di costituzione per prendere parte all'imminente Operazione Zipper, la riconquista della Malesia britannica; Slim interpret\u00f2 il cambio di comando come un affronto, ed espresse l'intenzione di andare in pensione. Il comandante in campo dell'esercito britannico, Alan Brooke, furioso per non essere stato consultato da Leese sul cambio di comando, ordin\u00f2 al generale di porre rimedio alla faccenda; il 1\u00ba luglio 1945 Slim venne scelto per subentrare a Leese al comando delle forze alleate nel sud-est asiatico, ma poco dopo aver assunto la carica la guerra fin\u00ec.\nDopo la guerra.\nAlla fine del 1945 Slim fece ritorno in Inghilterra, dove venne nominato Cavaliere di Gran Croce dell'Ordine dell'Impero britannico, ed assegnato al comando dell'Imperial Defence College; il 7 febbraio 1947 fu fatto aiutante di campo del re. Terminati i suoi due anni di servizio all'Imperial Defence College, Slim scelse di congedarsi dall'esercito l'11 maggio 1948; nonostante fosse stato avvicinato da esponenti indiani e pakistani perch\u00e9 divenisse il comandante in capo dei rispettivi eserciti, Slim scelse di dedicarsi a una professione civile, divenendo vice presidente della British Railway.\nSlim venne richiamato in servizio dal Primo Ministro Clement Attlee nel novembre del 1948 con il grado di maresciallo di campo perch\u00e9 divenisse il capo di Stato Maggiore dell'esercito britannico; Slim divenne cos\u00ec il primo ufficiale dell'esercito dell'India britannica ad accedere a tale carica. Slim rimase in carica fino al 1\u00ba novembre 1952; durante questo periodo venne insignito della Legion of Merit statunitense, della Gran Croce dell'Ordine del Bagno e dell'Ordine di San Michele e San Giorgio. L'8 maggio 1953 assunse l'incarico di Governatore Generale dell'Australia; sebbene la sua funzione fosse pi\u00f9 che altro cerimoniale, la sua si dimostr\u00f2 una scelta popolare visti i suoi trascorsi con i reparti australiani a Gallipoli ed in Medio Oriente. Non vi furono polemiche durante il suo mandato, ma nel 2007 tre ex residenti delle case per bambini immigrati (di cui Slim fu patrono) avanzarono nei suoi confronti accuse di molestie sessuali a danno di minori; queste accuse vennero fermamente respinte da coloro che avevano servito sotto Slim nonch\u00e9 dal figlio del generale, John Slim.\nAlla fine del 1959 Slim si ritir\u00f2 da qualsiasi incarico, rientrando in Inghilterra; si dedic\u00f2 alla stesura delle sue memorie, pubblicando diversi libri: \"Defeat into Victory\" (1956), \"Courage and Other Broadcasts\" (1957), \"Unofficial History\" (1959). Il 24 aprile 1959 venne nominato Compagno Cavaliere dell'Ordine della Giarrettiera, ed il 15 luglio 1960 venne creato \"Visconte di Slim di Yarralumla nel Territorio della capitale australiana, e di Bishopston nella Citt\u00e0 e Contea di Bristol\"; dopo un'ulteriore carriera di successo in diversi consigli di amministrazione di importanti societ\u00e0 britanniche, venne fatto Conestabile e governatore del castello di Windsor il 18 giugno 1964. Mor\u00ec a Londra il 14 dicembre 1970 per cause naturali; dopo i solenni funerali militari nella Saint George's Chapel del Castello di Windsor, il suo corpo venne cremato. Una statua in sua memoria venne inaugurata nel 1990 davanti al Ministero della Difesa britannico a Whitehall, mentre il 7 settembre 2008 venne eretto un cenotafio a Bristol in onore di Slim e degli uomini che servirono sotto di lui, alla presenza di esponenti religiosi cattolici, ind\u00f9, musulmani e sikh."}
{"id": "3165912", "revid": "88740", "url": "https://it.wikipedia.org/wiki?curid=3165912", "title": "Bay View", "text": ""}
{"id": "3165914", "revid": "697352", "url": "https://it.wikipedia.org/wiki?curid=3165914", "title": "Bayview", "text": ""}
{"id": "3165917", "revid": "124958053", "url": "https://it.wikipedia.org/wiki?curid=3165917", "title": "Jean-Pierre Fiala", "text": ""}
{"id": "3165918", "revid": "559014", "url": "https://it.wikipedia.org/wiki?curid=3165918", "title": "Robb Stark", "text": ""}
{"id": "3165919", "revid": "287204", "url": "https://it.wikipedia.org/wiki?curid=3165919", "title": "Sansa Stark", "text": "Sansa Stark (pronuncia ) \u00e8 un personaggio della saga letteraria di genere fantasy medievale \"Cronache del ghiaccio e del fuoco\", creata dallo scrittore statunitense George R. R. Martin.\nCaratteristiche.\nSansa della Casa Stark \u00e8 una delle figlie del lord di Grande Inverno. \nSansa \u00e8 una ragazzina ingenua e altezzosa, molto sognatrice. Di natura pacata e dedita alle buone maniere, cerca sempre l'approvazione del prossimo e in principio d\u00e0 per scontato che ogni persona sia onesta e di buon cuore, ma imparer\u00e0 a sue spese che la realt\u00e0 dei fatti \u00e8 molto pi\u00f9 amara e crudele. Con il passare del tempo, complici le insidie e avversit\u00e0 che la vita le pone davanti, da ragazzina pavida e vulnerabile diverr\u00e0 una giovane donna scaltra, autoritaria e molto pi\u00f9 fredda. \n\u00c8 molto legata ai suoi familiari, pur avendo tuttavia un rapporto molto conflittuale con la sorella minore Arya, che Sansa schernisce spesso, e trattando con indifferenza il fratellastro Jon.\nSansa ha undici anni, all'inizio della saga, e viene descritta come una fanciulla dotata di molta avvenenza, molto somigliante alla madre: \u00e8 alta e fisicamente matura nonostante la giovanissima et\u00e0, con gli zigomi alti, l'incarnato roseo, i capelli rosso rame e gli occhi azzurri. Catelyn sostiene che Sansa da adulta diventer\u00e0 molto pi\u00f9 bella di quanto lei stessa sia mai stata.\nBiografia.\nPassato.\nSansa Stark nasce a Grande Inverno nel 286\u00ba anno dopo la conquista del Continente Occidentale da parte di Aegon Targaryen, ed \u00e8 la figlia secondogenita di Eddard Stark e Catelyn Tully. Viene educata al galateo e alle mansioni femminili, nelle quali eccelle, e trascorre un'infanzia felice e spensierata insieme a Jeyne Poole, protetta della famiglia e sua dama di compagnia.\n\"Il gioco del trono\".\nDurante la visita della famiglia reale a Grande Inverno, Sansa fa la conoscenza del principe Joffrey Baratheon, figlio del re Robert. Essendo stata cresciuta con le storie di cavalieri ed eroi, Sansa vede Joffrey come il principe azzurro da lei sempre sognato e se ne innamora ancora prima di averci perfino parlato. Suo padre Eddard viene nominato Primo Cavaliere del re e alla ragazza viene promesso di andare a vivere presso la corte di Approdo del Re, poich\u00e9 viene designata come promessa sposa del principe. Lungo il tragitto verso la capitale, Joffrey e Arya, sorella minore di Sansa, entrano in una disputa: mentre la bambina e un piccolo garzone, Mycah, giocano a duellare, Joffrey si intromette e fa lo spavaldo, finch\u00e9, minacciando Arya, viene morso dalla sua meta-lupa Nymeria. Per proteggere il ragazzo, Sansa mente a discapito della sorella, e, su ordine della regina Cersei Lannister, Nymeria viene condannata a morte per aver ferito il principe. Quando la bestia risulta essere scappata via, per\u00f2, la regina pretende che venga ucciso un altro meta-lupo per ripiego, quindi ad essere abbattuta \u00e8 Lady, la meta-lupa di Sansa. Questo evento provoca una spaccatura nel rapporto della ragazzina col padre e con la sorella.\nAlla capitale, Sansa assiste al torneo in onore di suo padre e riceve una rosa da Loras Tyrell. In quei giorni ha anche una conversazione con il Mastino, brutale guardia del corpo di Joffrey, che le rivela il suo passato, spingendola a capire che i cavalieri non sono tutti coraggiosi e nobili come lei si aspetta.\nQuando suo padre scopre la verit\u00e0 sulla paternit\u00e0 degli eredi al trono e cerca di riportare le figlie a Grande Inverno, Sansa, spaventata dall'idea di non poter pi\u00f9 sposare Joffrey e diventare regina, rivela tutto a Cersei, che lo fa arrestare; Eddard viene quindi imprigionato quale traditore del regno, per aver denunciato re Joffrey come figlio bastardo nato dall'incesto tra Cersei e il fratello gemello Jaime. Sansa invoca la piet\u00e0 di Joffrey chiedendogli di risparmiare il padre dalla condanna a morte. Il giovane re finge di accettare la sua supplica, ma al momento dell'esecuzione fa decapitare Eddard dal boia reale.\n\"Lo scontro dei re\".\nSansa si ritrova prigioniera ad Approdo del Re, costretta a sottostare alle continue angherie della regina Cersei e di suo figlio Joffrey, che pi\u00f9 volte ordina che venga picchiata dai membri della Guardia reale per i motivi pi\u00f9 futili. Durante questi soprusi viene spesso protetta dal Mastino, il quale cerca sempre di ridurre le pene della ragazza il pi\u00f9 che pu\u00f2. La sequela di eventi traumatici che seguono, come la \"Sommossa del pane\", le causeranno turbe psichiche, che iniziano a materializzare in lei una realt\u00e0 distorta.\nDurante la battaglia delle Acque Nere viene rinchiusa insieme alla regina Cersei e le dame di corte in una stanza insieme al boia reale, incaricato di uccidere chiunque nel caso i nemici dovessero riuscire ad entrare nella fortezza; l\u00ec rimane per tutto il tempo della battaglia finch\u00e9 non decide di sgattaiolare nelle sue stanze, confidando nella piet\u00e0 di Stannis Baratheon. Nelle sue stanze trova ad attenderla il Mastino, intento a disertare e scappare al nord, che, probabilmente infatuato di lei, le propone di fuggire insieme a lui, ma la ragazza \u00e8 troppo spaventata all'idea, non fidandosi appieno di Clegane, il quale quindi si allontana dopo aver fatto cantare la ragazza per lui.\nDopo la Battaglia, che vede il suo esercito e quello dei Tyrell e di Tywin Lannister vincitori, Joffrey decide di sposare Margaery Tyrell, abbandonando il progetto di sposare Sansa, per consolidare cos\u00ec le alleanze con le terre basse. L'ex-cavaliere ed ubriacone Dontos Hollard, scampato tempo addietro all'ira di re Joffrey grazie all'intercessione di Sansa, le promette di farla scappare dal castello e le fa sapere che il giorno del matrimonio del re una nave sar\u00e0 pronta per la sua fuga.\n\"Tempesta di spade\".\nA Sansa viene fatta una nuova proposta di matrimonio, ovvero di sposare Willas Tyrell, fratello maggiore di Margaery, storpio, ma acculturato e dall'animo gentile, nonch\u00e9 erede di Alto Giardino, e decide di declinare l'offerta di fuga di ser Dontos. Inoltre stringe amicizia con Margaery, della quale apprezza la compagnia pur avendo intuito che la futura regina mostra solidariet\u00e0 per far s\u00ec che la sua famiglia possa avanzare pretese su Grande Inverno con tale matrimonio, essendo diventata Sansa l'erede ufficiale di casa Stark.\nTuttavia, a causa di vari sotterfugi politici, Sansa viene invece costretta a unirsi in matrimonio con Tyrion Lannister. Anche questa volta, la ragazza comprende che le nozze non sono altro che un mezzo per appropriarsi della sua eredit\u00e0, Grande Inverno. La prima notte di nozze per\u00f2, il Folletto si dimostra molto comprensivo, evitandole la cerimonia della messa a letto e non consumando il matrimonio.\nDurante l'assassinio di re Joffrey, avvenuto al suo banchetto nuziale, Sansa coglie l'occasione per scappare da Approdo del Re. Dontos Hollard la conduce quindi a una nave che sta per lasciare la capitale, e viene ucciso subito dopo aver adempiuto al suo compito. Sull'imbarcazione Sansa trova Petyr Baelish, che ammette di aver architettato la morte del re e la sua fuga. Ditocorto la porta con s\u00e9 alle Dita, sua terra madre, dove prende in moglie Lysa Tully, zia di Sansa, follemente innamorata di lui da sempre. Su suggerimento di Baelish, Sansa si tinge i capelli di una tonalit\u00e0 pi\u00f9 scura in modo da poter fingere di essere la sua figlia bastarda Alayne Stone, e viene portata alla corte di Nido dell'Aquila.\nDurante uno dei giorni a Nido dell'Aquila, Petyr d\u00e0 un bacio a Sansa, facendo infuriare Lysa, che tenta di vendicarsi uccidendola. Per salvarla, Baelish uccide la moglie gettandola nella Porta della Luna. Ditocorto fa accusare il cantante itinerante Marillion, che viene imprigionato e condannato per l'omicidio della Lady di Nido dell'Aquila. Sebbene il ragazzo non venga ucciso, gli vengono amputati occhi e dita, e viene fatto passare per morto nei Sette Regni.\n\"Il banchetto dei corvi\".\nSansa \u00e8 sempre al Nido dell'Aquila, dove continua a farsi passare per Alayne Stone, figlia bastarda di Ditocorto che, dopo la morte di lady Lysa, \u00e8 diventato reggente della Valle in nome del piccolo e gracile lord Robert Arryn. La maggioranza dei lord della Valle non accetta Petyr come loro signore e ha intenzione di cacciarlo prendendo Robert sotto la propria ala. Baelish riesce, tuttavia, grazie alla sua grande abilit\u00e0 tattica e diplomatica, a strappare un anno di tempo nel quale spera di consolidare il suo potere, dimostrando di esserne degno.\nSansa, sempre sotto l'identit\u00e0 di Alayne Stone, viene nominata Lady della Valle e Ditocorto diviene il Lord Reggente di Nido dell'Aquila in vece del piccolo Robert Arryn. La ragazza diventa una compagna di giochi e un sostegno per Robert, sebbene egli, molto viziato e poco disciplinato dalla defunta madre, si riveli talvolta davvero insopportabile.\nCon l'avvicinarsi dell'inverno, i due vengono condotti alla Valle, dove il clima \u00e8 pi\u00f9 mite. Qui Sansa si ricongiunge a Petyr, che le comunica le sue intenzioni di prometterla in sposa a Harry Hardyng, erede acquisito delle terre degli Arryn grazie al quale potrebbe regnare sulla Valle di Arryn e su Grande Inverno con la sua vera identit\u00e0. Affinch\u00e9 Hardyng erediti la Valle di Arryn, \u00e8 per\u00f2 necessario che Robert Arryn muoia.\nTrasposizione televisiva.\nNella serie televisiva \"Il Trono di Spade\", Sansa \u00e8 interpretata dall'attrice inglese Sophie Turner, alla sua prima esperienza recitativa. La rappresentazione di Sansa, molto fedele ai romanzi nelle prime quattro stagioni, si allontana dalla storia originale a partire dalla quinta, nella quale la story-line del personaggio inizia in parte a ricalcare quella di Jeyne Poole, personaggio presente nei romanzi, ma rimosso dalla serie televisiva.\nPrima stagione.\nQuando re Robert Baratheon e la sua corte si recando a Grande Inverno, Sansa si innamora del maggiore dei figli del re, il principe Joffrey. Lo stesso re Robert convince il padre di Sansa, lord Eddard \u201cNed\u201d Stark, a promettere in sposa Sansa a Joffrey. Ned, nominato Primo Cavaliere del re, \u00e8 costretto a trasferirsi ad Approdo del Re, portando con s\u00e9 Sansa e la sorella minore Arya.\nSulla strada per Approdo del Re, Sansa e Joffrey iniziano a legare, fino a quando il principe non aggredisce un amico di Arya, Mycah, spingendo Arya a scontrarsi con lui. Quando, infine, la meta-lupa di Arya, Nymeria, morde Joffrey, Sansa decide di testimoniare in favore del principe, e, su ordine della regina Cersei Lannister, Nymeria viene condanna a morte. Quando l'animale risulta essere fuggito, per\u00f2, la regina pretende che venga ucciso un altro meta-lupo per ripiego, quindi ad essere abbattuta \u00e8 Lady, la meta-lupa di Sansa. Questo evento provoca una spaccatura nel rapporto della ragazzina col padre e con la sorella.\nAd Approdo del Re, assiste al torneo per il Primo Cavaliere, dove rimane affascinata dal Cavaliere dei Fiori, ser Loras Tyrell. Joffrey, seguendo gli ordini di sua madre, comincia a essere gentile e affettuoso con Sansa, che \u00e8 sempre pi\u00f9 innamorata di lui. Quando Ned viene ingiustamente arrestato dopo la morte di Robert, Sansa supplica la regina di concedere il perdono al padre e Cersei le impone di scrivere una lettera al fratello Robb in cui chiedergli di recarsi alla capitale a giurare fedelt\u00e0 al nuovo re Joffrey. In cambio, Joffrey promette di essere indulgente con Ned. Davanti al Grande Tempio di Baelor, lord Stark confessa il suo tradimento, ma, con orrore di Sansa, Joffrey ordina al boia ser Ilyn Payne di decapitarlo di fronte alla folla. Sansa rimane prigioniera nella Fortezza Rossa, in balia di Joffrey, il quale si diverte a farla picchiare dalle sue guardie, oltre che a costringerla a guardare la testa mozzata di suo padre.\nSeconda stagione.\nDopo aver appreso della sconfitta dei Lannister nella battaglia di Oxcross, Joffrey ordina a ser Meryn Trant di spogliare e picchiare Sansa davanti a tutta la corte. Il grottesco spettacolo viene fermato da Tyrion Lannister, l'unico disposto a difenderla dalla crudelt\u00e0 del promesso sposo. Il giorno in cui la principessa Myrcella viene spedita a Dorne, come promessa sposa del principe Trystane, scoppia una rivolta popolare contro il disastroso governo di Joffrey. Sansa viene catturata da alcuni popolani intenzionati a violentarla, ma viene salvata da Sandor Clegane, guardia del corpo di Joffrey. Il giorno successivo, Sansa scopre con orrore di avere le prime mestruazioni, cosa che la rende definitivamente pronta a sposare Joffrey.\nPoco tempo dopo, Stannis Baratheon e la sua flotta assalgono Approdo del Re, dando inizio alla Battaglia delle Acque Nere. Sansa rimane confinata nella Fortezza Rossa insieme alla regina e le altre dame di corte. Cersei passa la notte a tormentare Sansa e le annuncia che, se Stannis dovesse avere la meglio, ordiner\u00e0 a ser Ilyn di ucciderle tutte e due. Grazie alla sua ancella Shae, Sansa riesce a fuggire nelle sue stanze, dove si imbatte nuovamente in Sandor Clegane, che cerca di convincerla a fuggire con lui, ma lei si rifiuta. Poco dopo giunge la notizia che i Lannister hanno sconfitto Stannis con l'aiuto della Casa Tyrell. Joffrey ripudia Sansa, stringendo un accordo matrimoniale con Margaery Tyrell. Sansa \u00e8 molto lieta di questo, fino a quando lord Petyr Baelish, membro del Concilio ristretto di Approdo del Re e segretamente innamorato di Sansa, le fa notare che la sua situazione \u00e8 solo peggiorata e che Joffrey la tormenter\u00e0 pi\u00f9 di prima.\nTerza stagione.\nMargaery Tyrell e sua nonna Olenna cercano di fare amicizia con Sansa che rivela loro la natura crudele del promesso sposo di Margaery. Desiderose di portare Grande Inverno sotto il controllo di Casa Tyrell, le due donne propongono a Sansa di sposare il fratello maggiore di Margaery, Loras. Sansa accetta entusiasta. Tuttavia, grazie a una spia al soldo di Petyr Baelish, i Lannister scoprono l'intrigo dei Tyrell e costringono Sansa a sposare Tyrion. Il giorno del matrimonio, entrambi gli sposi sono oggetto della derisione della corte e soprattutto di re Joffrey. Tyrion e Sansa decidono di non consumare il matrimonio e stringono amicizia, essendo entrambi degli emarginati, fino a quando non giunge la notizia che la madre e il fratello di Sansa, Robb, sono stati assassinati in seguito a un piano ordito dal padre di Tyrion, lord Tywin.\nQuarta stagione.\nSansa viene avvicinata da ser Dontos Hollard un ex-cavaliere, ora giullare di corte, che Sansa aveva precedentemente salvato dalla crudelt\u00e0 di Joffrey. Ser Dontos avvisa Sansa che la aiuter\u00e0 a fuggire da Approdo del Re. Pochi giorni dopo, durante il banchetto nuziale, Joffrey beve del vino avvelenato e muore. Nel caos che segue, Sansa fugge insieme a ser Dontos, che la porta in una nave comandata da Petyr Baelish. Lord Baelish la informa di aver organizzato lui stesso, insieme a Olenna Tyrell, l'omicidio di Joffrey. Petyr porta Sansa a Nido dell'Aquila, dove prende in moglie la lady del castello, Lysa Arryn, sorella della madre di Sansa. Lady Lysa diventa subito gelosa del rapporto tra Sansa e Petyr e, quando vede questo baciare la nipote, cerca di uccidere Sansa. Petyr allora salva Sansa, gettando la moglie nel vuoto. I signori della Valle sospettano subito di Petyr, ma Sansa testimonia in sua difesa, affermando che la zia si \u00e8 suicidata. Sansa lascia Nido dell'Aquila insieme a Petyr e il figlio di Lysa, Robyn Arryn.\nQuinta stagione.\nDopo aver lasciato lord Robyn alle cure di lord Royce, Sansa e Petyr si dirigono a nord. In una locanda, Sansa incontra Brienne di Tarth che le rivela di aver giurato a sua madre di trovarla e metterla al sicuro. Non convinta, Sansa rifiuta l'aiuto di Brienne. A Moat Cailin, Petyr rileva a Sansa di aver combinato il suo matrimonio con Ramsay Bolton, il figlio dell'uomo che ha provocato la morte di sua madre e di suo fratello. Sansa \u00e8 inorridita, ma Petyr la convince che il matrimonio le dar\u00e0 l'occasione di vendicarsi sui Bolton, che ora possiedono Grande Inverno.\nGiunta a casa, Sansa conosce il suo futuro marito, nascondendo maldestramente il suo disprezzo per i Bolton. L'imminente matrimonio attira la gelosia dell'amante di Ramsay, Myranda, che \u00e8 subito velatamente ostile nei confronti di Sansa. La ragazza scopre che tra i servi di Ramsay c\u2019\u00e8 Theon Greyjoy, l'uomo che trad\u00ec Robb e che Sansa crede abbia ucciso i suoi fratelli minori Bran e Rickon. Petyr torna nella Valle, dopo aver detto a Sansa di approfittare dell'imminente assalto di Stannis Baratheon a Grande Inverno per essere nominata Protettrice del Nord. Sansa e Ramsay si sposano e da questo momento Ramsay picchier\u00e0 e stuprer\u00e0 regolarmente la moglie, che rimane imprigionata nella loro camera.\nSansa cerca l'aiuto di Theon, ma questi riferisce subito i piani di Sansa a Ramsay. Sansa affronta Theon ed \u00e8 indifferente alle torture che l'uomo dice di aver subito da Ramsay, ma diventa pi\u00f9 ben disposta nei suoi confronti quando egli si lascia sfuggire di non aver davvero ucciso Bran e Rickon. Mentre Ramsay \u00e8 impegnato in battaglia contro Stannis, Sansa decide di scappare, ma Myranda la ferma e le promette nuove torture; tuttavia Theon aiuta finalmente Sansa, uccidendo Myranda. Sansa e Theon fuggono da Grande Inverno, gettandosi nella neve dalle mura del castello.\nSesta stagione.\nSansa e Theon fuggono attraverso la foresta dagli uomini dei Bolton. Theon sollecita Sansa di andare a Castello Nero, dal suo fratellastro Jon Snow. Raggiunti dai soldati Bolton, vengono salvati da Brienne di Tarth e dal suo scudiero Podrick. Sansa questa volta accetta Brienne al suo servizio. Mentre Theon si dirige a casa sua, nelle Isole di Ferro, Brienne e Sansa si recano alla Barriera, dove Sansa pu\u00f2 riabbracciare Jon.\nSansa cerca di convincere Jon ad aiutarla a riprendersi Grande Inverno; Jon rifiuta, fino a quando non giunge a Castello Nero una lettera di Ramsay, il quale afferma di avere in ostaggio il pi\u00f9 giovane dei fratelli Stark, Rickon, e di voler violentare Sansa insieme ai suoi uomini davanti a lui, prima di darlo in pasto ai mastini insieme a tutti i Bruti, inclusi gli innocenti. Jon e Sansa cercano il sostegno degli uomini del Nord, ma solo Lyanna Mormont accetta di offrire i suoi uomini. Col solo supporto dei Mormont e dei Bruti, Sansa e Jon si ritrovano ad avere un esercito di tremila uomini, contro i seimila dei Bolton.\nGiunge il giorno della battaglia e subito Ramsay destabilizza Jon, uccidendo Rickon davanti ai suoi occhi. La battaglia volge subito in favore di Ramsay, fino a quando non giunge l'esercito della Valle di Arryn, guidato da Petyr Baelish, a cui Sansa si \u00e8 vista costretta a chiedere aiuto, nonostante il rancore nei suoi confronti. Gli Stark si riappropriano di Grande Inverno e Ramsay viene fatto sbranare a morte dai suoi stessi cani su ordine di Sansa. Successivamente, durante una riunione con i lord del Nord, Jon viene acclamato come nuovo Re del Nord.\nSettima stagione.\nSansa consiglia a Jon di punire le famiglie alleate dei Bolton, ma Jon decide di perdonarle perch\u00e9 i traditori sono morti in battaglia. In privato, Sansa confida a Jon di temere per la sua vita e lo invita a essere pi\u00f9 cauto e pi\u00f9 astuto. In seguito, sconsiglia a Jon di andare a Roccia del Drago per chiedere l'aiuto di Daenerys Targaryen contro gli Estranei. Jon decide di andare comunque, nominando Sansa reggente del Nord. La ragazza si dimostra una reggente saggia e competente. Inoltre accoglie con gioia suo fratello Bran e sua sorella Arya, anche se rimane inizialmente sconvolta dalle capacit\u00e0 del fratello e della sorella.\nPetyr Baelish, preoccupato di non riuscire a controllare gli altri due Stark, cerca di mettere le sorelle l'una contro l'altra, facendo ritrovare ad Arya una vecchia lettera di Sansa nella quale questa, sotto costrizione di Cersei, invitava Robb ad arrendersi ai Lannister. Il piano di Baelish sembra avere successo: Arya, infatti, accusa Sansa di aver tradito la sua famiglia e la minaccia velatamente di morte. Sansa, terrorizzata, chiede consiglio a Petyr. Questi, insinuando che Arya voglia diventare la nuova lady di Grande Inverno uccidendo Sansa, convince la ragazza a sbarazzarsi di Arya, processandola per alto tradimento.\nSansa cos\u00ec fa convocare Arya a processo, ma a sorpresa rivela a tutti che il vero processato \u00e8 Petyr Baelish. Sansa, supportata da Bran, lo giudica colpevole di numerosi tradimenti verso gli Stark, tra cui la morte di Ned, il tentato omicidio di Bran, l'uccisione di Lysa e l'aver istigato lo scontro tra gli Stark e i Lannister. Petyr supplica Sansa, ma ella lo condanna a morte e Arya gli taglia la gola. Sansa, infine, parla con la sorella e le due, dopo essersi elogiate a vicenda, si riconciliano.\nOttava stagione.\nSansa accoglie freddamente l'arrivo di Daenerys a Grande Inverno, mostrando al primo consiglio dei lord il suo disappunto per la rinuncia di Jon alla corona e per le difficolt\u00e0 di approvvigionare il grande esercito ora accampato presso il castello. In seguito, presiede al processo di Jaime, appena giunto con la notizia del tradimento di Cersei: l'intervento di Brienne, per cui nutre grande stima e fiducia, la inducono ad accogliere il Lannister nelle file dell'esercito. Subito dopo ha un incontro privato con Daenerys, la quale cerca di instaurare un buon rapporto con lei: il tentativo non va a buon fine, data la delusione di Sansa per la perdita dell'indipendenza del Nord. In seguito anche Theon giunge a Grande Inverno e Sansa lo accoglie calorosamente.\nQuando gli Estranei attaccano Grande Inverno, Sansa si rifugia insieme a coloro che non possono combattere nelle cripte del castello pensando di essere al sicuro, ma quando il Re della Notte risveglia i morti nei paraggi, inclusi gli antenati Stark, questi escono dalle loro tombe e cominciano ad aggredire i presenti. La morte del nemico per mano di Arya, tuttavia, mette improvvisamente fine alla minaccia, consentendo a Sansa e agli altri sopravvissuti di salvarsi.\nDopo la battaglia, Sansa piange la morte di Theon e appunta alla sua salma una spilla degli Stark, in segno di affetto. Quando Jon svela a lei e ad Arya di essere il figlio di Rhaegar Targaryen, Sansa ignora la richiesta di Jon di non rivelarlo a nessuno, e subito lo racconta a Tyrion, nella speranza di far sedere Jon sul Trono di Spade al posto di Daenerys.\nIn seguito, Daenerys conquista Approdo del Re e la rade al suolo col fuoco di drago, per poi essere uccisa da Jon. Sansa raggiunge la capitale e prende parte a un concilio con diversi lord e lady di Westeros per decidere chi sar\u00e0 il nuovo regnante e la scelta cade su suo fratello Bran. Sansa, tuttavia, accetta di appoggiare questa decisione solo a patto che Bran conceda al Nord l'indipendenza. Sansa viene cos\u00ec incoronata Regina del Nord."}
{"id": "3165920", "revid": "2008079", "url": "https://it.wikipedia.org/wiki?curid=3165920", "title": "Arya Stark", "text": "Arya Stark (pronuncia ) \u00e8 un personaggio della saga letteraria di genere fantasy medievale \"Cronache del ghiaccio e del fuoco\", creata dallo scrittore statunitense George R. R. Martin.\n\u00c8 l'unico personaggio che compare in qualit\u00e0 di narratore in tutti i romanzi finora pubblicati.\nBiografia del personaggio.\nArya Stark \u00e8 la terzogenita e seconda figlia di Eddard Stark e Catelyn Tully della Casa Stark.\nArya \u00e8 una ragazzina audace e molto impulsiva. A differenza delle donne della sua famiglia e delle sue coetanee di nobile stirpe, Arya disprezza il galateo e tutto ci\u00f2 che in genere concerne l'universo femminile, prediligendo invece le armi e la vita dei cavalieri. Ha un carattere testardo, fiero e combattivo, che la porta a reagire con forza a situazioni che considera ingiuste o minacciose, manifestando la propria ostilit\u00e0 talvolta anche in modo violento. Arya \u00e8 molto legata alla sua famiglia, ad eccezione di Sansa, con la quale ha un rapporto pi\u00f9 freddo, e le due finiscono non di rado con il punzecchiarsi a vicenda, arrivando a litigare pesantemente; ha invece un legame particolarmente forte con il padre, che la comprende e la appoggia, e con il suo fratellastro Jon Snow. Nonostante questo, dopo che le due vengono separate, Arya si ritrova spesso a ripensare a Sansa con nostalgia.\nArya ha nove anni all'inizio della saga ed \u00e8 descritta come una bambina magra e di bassa statura, ma atletica e agile. Al contrario dei fratelli, i quali hanno ereditato i capelli ramati e gli occhi azzurri della loro madre, Arya possiede i tratti tipici dei membri della casata degli Stark, ossia il viso allungato, la carnagione olivastra, gli occhi grigi e i capelli castani. Per la sua mascolinit\u00e0 viene spesso scambiata per un ragazzino e le amiche di Sansa la deridono chiamandola \"Arya Faccia da Cavallo\", a causa della sua bravura come amazzone e del suo aspetto. Arya segretamente invidia la bellezza e la femminilit\u00e0 di Sansa, non sentendosi alla sua altezza. Tuttavia, suo padre la paragona spesso a sua sorella Lyanna, nota per la sua grande bellezza, e nel corso della saga Arya maturer\u00e0 molto dal punto di vista estetico, attirando le attenzioni degli uomini.\nPassato.\nArya Stark nasce a Grande Inverno nel 289\u00ba anno dopo la conquista del Continente Occidentale da parte di Aegon Targaryen, ed \u00e8 la figlia terzogenita di Eddard Stark e Catelyn Tully.\nFin dai primi anni, Arya si dimostra molto indipendente e per nulla intenzionata a seguire l'educazione che spetta alle nobildonne. Attacca spesso briga con gli altri bambini, e viene spesso punita per la sua indisciplina. Verso gli otto anni di et\u00e0, Arya riceve dal fratello Robb uno dei cuccioli superstiti di meta-lupo che aveva trovato nei boschi, una femmina che lei chiama Nymeria in onore di una leggendaria principessa guerriera dei Rhoynar.\n\"Il gioco del trono\".\nQuando la famiglia reale giunge presso Grande Inverno, sulle prime Arya si dimostra alquanto indifferente agli ospiti. In seguito, re Robert Baratheon e Ned si accordano per promettere Sansa in sposa a Joffrey, figlio maggiore del re, il lord di Grande Inverno parte per Approdo del Re, dove ricoprir\u00e0 il ruolo di Primo Cavaliere, portando con s\u00e9 Sansa e Arya. Poco prima della partenza per Approdo del Re, Arya riceve in dono da Jon una vera spada che insieme chiamano Ago, per le sue piccole dimensioni.\nDurante il viaggio che da Grande Inverno porta la carovana reale ad Approdo del Re, Arya fa amicizia con un garzone di nome Mycah e con lui inscena finti duelli, lontani da occhi indiscreti. Durante una passeggiata, il principe Joffrey, accompagnato da Sansa, incontra casualmente Arya e Mycah proprio durante uno dei loro duelli con mazze di legno. Joffrey inizia a stuzzicare e insultare il garzone ed Arya prende le difese dell'amico. Joffrey, che ha una spada vera, minaccia anche Arya, ma finisce per essere ferito da Nymeria corsa in aiuto della propria padrona. La meta-lupa viene perci\u00f2 condannata a morte, ma Arya la fa scappare nei boschi presso l'Incollatura. Al suo posto a perdere la vita \u00e8 Lady, la meta-lupa di sua sorella Sansa, mentre Mycah viene fatto assassinare. Da questo momento in poi, Arya sviluppa un odio viscerale nei confronti della regina Cersei Lannister e del principe Joffrey, ritenuti i veri colpevoli dell'assassinio di Mycah e di Lady, nonch\u00e9 per Sandor Clegane, esecutore dell'assassinio di Mycah.\nGiunta ad Approdo del Re, diserta il torneo del Primo Cavaliere a cui avrebbe dovuto assistere, in quanto figlia proprio dell'uomo di cui il torneo porta il nome. Arya preferisce alla mondanit\u00e0, tanto amata dalla sorella Sansa, le sue \"lezioni di danza\". Suo padre, infatti, ben conoscendo la natura ribelle della figlia, le assegna un maestro di scherma braavosiano, Syrio Forel, essendo certo che il fisico minuto della figlia ben si adatti al tipo di combattimento braavosiano, chiamato per l'appunto \"danza dell'acqua\".\nIl maestro braavosiano sottopone Arya a strani tipi di allenamento come ad esempio quello di acchiappare i gatti presenti all'interno delle mura della Fortezza Rossa, camminare per questa con una benda sugli occhi o restare in piedi per ore sulla punta delle dita dei piedi. Durante uno di questi esercizi, scopre un passaggio segreto all'interno del castello: qui sente due uomini, probabilmente Varys e Illyrio Mopatis, parlare di Ned Stark, Cersei, e delle spie di Varys, i cosiddetti \u2018'uccellini'\u2019.\nDurante la cacciata degli Stark dalla Fortezza Rossa, le guardie reali vanno a prelevare Arya, mentre questa si sta allenando con Syrio. Syrio capisce che gli uomini dei Lannister, che affermano di essere stati mandati da Ned, non dicono la verit\u00e0, e li trattiene a colpi di spada, cos\u00ec che Arya possa scappare. Arya riesce a scappare dal castello usando il passaggio scoperto in precedenza, ma non pu\u00f2 uscire dalla citt\u00e0, perch\u00e9 i cancelli sono sotto stretta sorveglianza. Inizia a vivere tra le strade del Fondo delle Pulci, dove cattura piccioni e ratti da vendere per procurarsi da mangiare, fino al giorno in cui assiste alla condanna pubblica di suo padre. Viene trovata in mezzo alla folla dal Guardiano della notte Yoren, che la riconosce e la costringe a non guardare in direzione di Eddard, mentre questi viene decapitato.\n\"Lo scontro dei re\".\nYoren camuffa Arya come un maschio e le promette di riportarla a Grande Inverno. La bambina, che ora si fa chiamare Arry, parte dunque insieme agli altri ragazzi e uomini che Yoren ha raccolto ad Approdo del Re per portarli presso la Barriera e farne confratelli dei Guardiani della notte. Durante il viaggio stringe amicizia con alcuni ragazzi orfani, tra cui Frittella (\"Hot Pie\") e Gendry, quest'ultimo figlio bastardo, a insaputa di tutti, del defunto re Robert Baratheon. Durante il viaggio tra lei e Gendry si instaura una sempre maggiore confidenza, con l'alternarsi di piccoli litigi e momenti scherzosi. Dopo i primi dissapori, Arya inizia a sviluppare un legame pure con Frittella e lo aiuta diverse volte nei momenti di difficolt\u00e0.\nNel frattempo la guerra per il potere dilaga al Sud, e la loro carovana viene attaccata da un gruppo di soldati Lannister. Yoren viene ucciso e Arya catturata. Non riconosciuta, viene portata come schiavo ad Harrenhall. Durante il viaggio, Arya stila i Nomi dell'Odio, una lista dove appaiono i nomi di tutti quelli che odia e vuole uccidere. Presso Harrenhall, Arya, ora conosciuta come una sguattera di nome Donnola (\"Weasel\"), si mette in contatto con Jaqen H'ghar, un criminale a cui aveva precedentemente salvato la vita e che come lei si trova l\u00ec come prigioniero. Egli le promette di pagare il suo debito di vita uccidendo tre persone di sua scelta: Arya gli sussurra all'orecchio i nomi di Chiswyck, Weese (due uomini al soldo dei Lannister) e dello stesso H'ghar. L'uomo accetta in cambio del ritiro dell'ultimo nome di aiutare Arya a far fuggire un gruppo di uomini di suo fratello Robb Stark, tenuti nelle prigioni di Harrenhal. Il piano ha successo e il castello viene conquistato dai fuggitivi, dai quali Arya si fa chiamare Nan. Jaqen H'ghar dice addio ad Arya donandole una moneta di ferro e dicendole che dovr\u00e0 un giorno darla a un uomo braavosiano pronunciando le parole \"Valar Morghulis\". Diviene quindi la coppiera di Roose Bolton che, a differenza di tutti gli altri, riconosce subito che Arya \u00e8 una ragazza e non un ragazzo, ma non riconoscendola per\u00f2 come una Stark. In quella posizione Arya ha a disposizione un gran numero di informazioni utili agli Stark e, acquisitene di cruciali, decide di fuggire alla volta del nord. Arya, infine, scappa dal castello, facendosi aiutare da Gendry e dall'amico Frittella.\n\"Tempesta di spade\".\nIl trio si mette in viaggio alla volta di Delta delle Acque. In una locanda incontrano un gruppo di soldati straccioni tra i quali Arya riconosce Harwin, figlio del maestro dei cavalli di Grande Inverno, al quale rivela la propria identit\u00e0. Frittella decide di fermarsi alla locanda, mentre Gendry e Arya continuano il viaggio insieme ad Harwin e ai suoi uomini, che promettono loro di portarli in salvo a Delta delle Acque. La promessa si rivela fasulla: vengono invece presi prigionieri e portati al cospetto di lord Beric Dondarrion, capo della famigerata Fratellanza senza vessilli.\nIn seguito, Sandor Clegane, il Mastino, viene catturato dalla Fratellanza, ma gli viene offerta la possibilit\u00e0 di guadagnare la libert\u00e0 tramite un duello. Dondarrion muore nello scontro, ma viene riportato in vita dal prete rosso Thoros di Myr. Ned, lo scudiero di lord Beric, le racconta la voce secondo la quale sua zia Ashara Dayne fu amante di suo padre Eddard. Le rivela inoltre di essere stato fratello di latte di Jon Snow, in quanto entrambi vennero allattati da una balia di nome Wylla. Secondo la versione dello scudiero, Wylla era inoltre la madre di Jon. Arya sfrutta un momento di distrazione e tenta la fuga; poco dopo viene catturata nuovamente, questa volta dal Mastino.\nIl Mastino la conduce alle Torri Gemelle, dove suo zio Edmure Tully sta per sposarsi con Roslin Frey, con lo scopo di renderla ai suoi familiari in cambio di denaro. In quel luogo Arya assiste invece all'eccidio che provoca la morte di suo fratello Robb, sua madre Catelyn e degli uomini del Nord, che prender\u00e0 il nome di Nozze Rosse.\nArya e il Mastino tentano di raggiungere Nido dell'Aquila, ma il clima \u00e8 troppo impervio e sono costretti a tornare indietro. Decidono quindi d'incamminarsi verso Delta delle Acque per chiedere il riscatto a ser Brynden Tully, zio della madre di Arya. Lungo la strada si fermano a una locanda, dove incontrano Messer Sottile e Polliver, due degli uomini nella lista di Arya, e un giovane scudiero. Il Mastino si ubriaca e ne segue uno scontro. Arya riesce ad accoltellare lo scudiero all'addome, mentre Sandor uccide Polliver, ma rimane ferito nello scontro e viene abbandonato da Arya. La ragazza raggiunge un porto dove, mostrando la moneta lasciatale da Jaqen H'ghar e pronunciando le parole \"Valar Morghulis\", di cui ancora non conosce il significato, si imbarca su una nave diretta alla citt\u00e0 libera di Braavos.\n\"Il banchetto dei corvi\".\nArya arriva a Braavos, nascondendosi dietro l'identit\u00e0 fittizia di Salty, dal nome della citt\u00e0 da cui si era imbarcata, ovvero Padelle Salate. Viene dunque condotta al tempio del Dio dai Mille Volti, chiamato la Casa del Bianco e del Nero: in questo luogo, la morte, chiamata \"Dio dai Mille Volti\" o semplicemente \"il Dono\", viene adorata come una divinit\u00e0 in tutte le sue forme, dall'omicidio su commissione all'eutanasia. Qui uno degli Uomini Senza Volto, \"il Signore Gentile\", prende Arya con s\u00e9.\nArya decide di mettersi al servizio del Dio dai Mille Volti, ma prima \u00e8 per\u00f2 costretta a gettare via tutto ci\u00f2 che possiede e che la lega alle sue identit\u00e0 passate. Arya riesce a sbarazzarsi di tutto, ma non di Ago. Per cui nasconde la spada sotto un gradino fuori dal tempio, in modo da poterla recuperare in futuro.\nInizier\u00e0 cos\u00ec per Arya una doppia vita per il suo addestramento. Di giorno assumer\u00e0 l'identit\u00e0 di Cat, la Gatta dei Canali, un'orfana venditrice di pesce e molluschi su un carretto, mentre di notte, ad ogni luna nuova, far\u00e0 ritorno al tempio dove dovr\u00e0 rivelare al Signore Gentile tre cose nuove (segreti, notizie o indovinelli) imparate durante il mese.\nUna notte, Arya rivela al Signore Gentile di aver ucciso un disertore dei Guardiani della notte e le viene inaspettatamente offerto del latte caldo, anzich\u00e9 venire punita o rimproverata. Il mattino seguente, per\u00f2, Arya si risveglia rendendosi conto di essere diventata cieca.\n\"Una danza con i draghi\".\nArya continua ad essere cieca e prosegue il suo servizio nella Casa del Bianco e del Nero di Braavos. La cecit\u00e0 \u00e8 indotta dal latte che viene costretta a bere ogni sera. Ella continua a combattere per lasciarsi la propria identit\u00e0 di Arya Stark alle spalle e, a questo proposito, abbandona il ruolo di Cat, e inizia ad interpretare Beth, una stracciona, nei panni della quale vaga tra le strade di Braavos, chiedendo la carit\u00e0 e ricavando informazioni. Continuano, per\u00f2, ad ancorarla alla sua identit\u00e0 di Arya, i sogni notturni attraverso gli occhi del suo meta-lupo, Nymeria.\nNel frattempo, diviene pi\u00f9 brava a mentire e a capire se gli altri stanno mentendo, nonch\u00e9 a servirsi meglio dei quattro sensi rimasti. Dopo essere stata in grado di localizzare il Signore Gentile, mentre egli tentava un attacco a sorpresa, viene ricompensata con la restituzione della vista. In questo frangente viene reso palese che anche Arya, come il fratello Bran ed il fratellastro Jon Snow, possiede il dono del metamorfismo, in quanto un passaggio nel testo esplica che lei ha \"visto\" il Signore Gentile, nonostante la cecit\u00e0, attraverso gli occhi di un gatto che in quel momento osservava l'addestramento nascosto tra le assi del soffitto.\nAd Arya viene assegnata la prima missione come assassina: concedere \"il Dono\" a un vecchio che vende polizze sulle navi. Il Signore Gentile la accompagna alle stanze pi\u00f9 profonde della Casa del Bianco e del Nero, dove ci sono centinaia di facce appese alla parete, le quali non sono altro che i volti delle persone che si sono recate alla Casa del Bianco e del Nero per ricevere \"il Dono\". Tramite un doloroso procedimento, le viene data la brutta faccia di una giovane che rimase sfigurata dopo essere stata picchiata da suo padre.\nArya aspetta e osserva per giorni, notando che il vecchio \u00e8 seguito ovunque vada da una guardia e che ha l'abitudine di mordicchiare tutti i denari che gli vengono portati, al fine di assicurarsene l'autenticit\u00e0. Mentre lo osserva, Arya cerca di scoprire il perch\u00e9 del suo fato, ma il Signore Gentile le dice che non spetta a lei giudicare il vecchio. La avverte, inoltre, che sarebbe contro la morale degli Assassini Senza Volto, uccidere anche la guardia, per poter uccidere il vero obiettivo.\nAlla fine, Arya riesce nel suo intento, avvelenando una moneta e scambiandola con una di quelle contenute nella sacca di un capitano che doveva incontrarsi col vecchio, facendo in modo che sia il vecchio stesso, mordicchiando la moneta, a porre fine alla sua vita. Il Signore Gentile, dopo questa missione ben riuscita, consegna ad Arya un vestito da accolita e la assegna ad un apprendistato con Izembaro.\nTrasposizione televisiva.\nNella serie televisiva \"Il Trono di Spade\", Arya \u00e8 interpretata dall'attrice inglese Maisie Williams, alla sua prima esperienza recitativa. Nella serie televisiva, il personaggio \u00e8 leggermente pi\u00f9 anziano rispetto ai romanzi, inoltre non si fa alcun accenno ai suoi poteri da metamorfa. Poich\u00e9 la serie televisiva copre un arco temporale pi\u00f9 lungo della saga letteraria, il personaggio col passare delle stagioni raggiunge l'et\u00e0 adulta, cosa che non accade nei romanzi.\nPrima stagione.\nQuando il padre di Arya, Eddard \u201cNed\u201d Stark viene nominato Primo Cavaliere del re, Arya accompagna il padre e sua sorella Sansa alla capitale Approdo del Re. Prima della loro partenza, il fratellastro di Arya, Jon Snow, le dona una spada che lei chiama Ago. Sulla Strada del Re, Arya sta giocando con il figlio di un macellaio, Mycah, quando il principe Joffrey, promesso sposo di Sansa, aggredisce Mycah per puro divertimento, spingendo la meta-lupa di Arya, Nymeria, a mordere Joffrey. Arya scaccia Nymeria in modo che non sia uccisa, ma, a causa della falsa testimonianza di Sansa, Mycah viene fatto uccidere dalla guardia del corpo di Joffrey, Sandor Clegane, detto il Mastino.\nCapendo che Arya desidera essere una guerriera, Ned organizza per lei delle lezioni di scherma con il famoso spadaccino braavosiano Syrio Forel, che poi la difende da ser Meryn Trant, quando Joffrey sale al trono e decide di annientare la famiglia Stark. Arya fugge dalla Fortezza Rossa, finendo per mendicare nelle strade di Approdo del Re. Ned, ingiustamente accusato di tradimento verso la Corona, viene costretto a confessare pubblicamente i suoi presunti crimini nella piazza davanti al Tempio di Baelor: Arya assiste alla scena e cerca incautamente di raggiungere il padre, quando viene bloccata dal reclutatore dei Guardiani della notte Yoren che le impedisce di guardare il momento in cui Ned viene decapitato per ordine di Joffrey. Yoren porta via Arya da Approdo del Re, intenzionato a condurla alla Barriera dal suo fratellastro Jon; inoltre le impone di fingersi un maschio di nome Arry e le taglia i capelli perch\u00e9 li tenga corti, poich\u00e9 la sua vita \u00e8 in pericolo.\nSeconda stagione.\nParlando con Yoren, che le racconta di come egli sussurrasse ogni notte il nome dell'uomo che aveva ucciso suo fratello finch\u00e9 non riusc\u00ec a vendicarsi, Arya inizia a fare una lista delle persone che hanno fatto del male a lei e alla sua famiglia, la sua lista di persone da uccidere. Il loro carro viene poi attaccato dai soldati dei Lannister sotto il comando di ser Amory Lorch, che ha ricevuto da Joffrey l'ordine di uccidere il bastardo di Robert Baratheon, Gendry, che fa parte della comitiva. Ago viene confiscata da un soldato, Polliver, che poi la usa per uccidere un amico di Arya, Lommy, che Arya decide poi di spacciare per Gendry. Le reclute vengono portate ad Harrenhal, dove Tywin Lannister, capendo che \u00e8 una femmina, la prende al suo servizio come coppiera. Durante questo lavoro, Tywin la prende in simpatia, notando nel suo carattere forte somiglianze con la figlia Cersei, e si rende conto che la ragazza menta sulla propria condizione sociale, ma non indaga oltre.\nUno dei prigionieri, l'Assassino Senza Volto Jaqen H'ghar si offre di uccidere tre persone per Arya come ricompensa per aver salvato la sua vita e quelle dei suoi compagni di cella durante l'attacco; Arya sceglie il torturatore di Harrenhal, Messer Sottile, e ser Amory. Arya chiede che anche Tywin venga ucciso e Jaqen rifiuta, ma in compenso aiuta lei, Gendry e il loro amico Frittella a fuggire da Harrenhal. Jaqen si offre di portare Arya a Braavos perch\u00e9 si unisca agli Assassini Senza Volto, proponendole di insegnarle le sue tecniche cosicch\u00e9 lei possa usarle per farsi giustizia. Arya con riluttanza rifiuta perch\u00e9 vuole ritrovare la sua famiglia, cos\u00ec Jaqen le offre una moneta, dicendole che essa le permetter\u00e0 di raggiungere Braavos, qualora dovesse cambiare idea.\nTerza stagione.\nArya, Gendry e Frittella incontrano Thoros di Myr, un prete rosso, membro della Fratellanza senza vessilli. Quando Thoros li conduce al nascondiglio della Fratellanza, scoprono che il Mastino \u00e8 loro prigioniero. Questi riconosce Arya e lo rivela ai presenti, cos\u00ec la Fratellanza decide di portarla con loro, in quanto potrebbero consegnarla agli Stark in cambio di oro. La Fratellanza vende Frittella alla proprietaria della Locanda all'Incrocio, il ragazzo ne \u00e8 felice perch\u00e9 ama cucinare, perci\u00f2 saluta Gendry ed Arya. Il Mastino viene portato davanti al leader della Fratellanza, lord Beric Dondarrion, e dopo che Arya lo accusa dell'omicidio di Mycah, Beric indice un processo per duello. Con grande rabbia di Arya, il Mastino vince il duello e viene liberato da Dondarrion, riportato in vita da Thoros. L'ostilit\u00e0 di Arya nei confronti della Fratellanza aumenta quando questa vende Gendry, che aveva deciso di rimanere con loro, alla sacerdotessa rossa Melisandre. Decide cos\u00ec di fuggire, ma viene catturata dal Mastino, intenzionato a portarla alle Torri Gemelle e darla al fratello Robb in cambio di un riscatto. Al loro arrivo, tuttavia, si sta svolgendo il massacro degli Stark a opera dei Frey e dei Bolton, e il Mastino decide di portare via Arya. Dopo la loro fuga, Arya e il Mastino incontrano un gruppo di soldati Frey che sta ridendo della morte della madre e del fratello di Arya: ci\u00f2 spinge la ragazza a commettere il suo primo omicidio, pugnalando a morte uno dei soldati e costringendo il Mastino a intervenire in suo aiuto.\nQuarta stagione.\nArya e il Mastino incontrano Polliver e i suoi amici in una taverna. I due scatenano una rissa mortale ed Arya, dopo aver ucciso un uomo, riesce a recuperare Ago, per poi usarla per uccidere Polliver come lui uccise Lommy: bucandogli la gola. Incontrano anche Rorge e Mordente, i compagni di cella di Jaqen, e Arya uccide Rorge dopo aver ricordato che egli aveva minacciato di stuprarla ed essersi fatta dire il suo nome. Lungo la strada, Arya continua a ripetere il nome del Mastino ogni notte facendo la sua lista, ma i due sembrano instaurare un legame, specie quando il Mastino le conferma che fu suo fratello Gregor a bruciargli il volto e che almeno lei abbia avuto amore dai suoi fratelli, a differenza sua.\nIl Mastino porta Arya alla Valle per venderla a sua zia Lysa Arryn, solo per essere entrambi allontanati dalla Porta Insanguinata e informati della recente morte di Lysa. Incontrano poi Brienne di Tarth, che aveva giurato a Catelyn Stark di portare Arya al sicuro. Non fidandosi di Brienne e volendo proteggere Arya, il Mastino sfida a duello la donna e viene sconfitto. Nella confusione, Arya fugge da Brienne, e ruba il denaro del Mastino, che lascia steso a terra a morire nonostante quest'ultimo le dica di cancellare anche il suo nome dalla lista trafiggendolo. Giunta al porto pi\u00f9 vicino, Arya chiede al capitano di una nave di accompagnarla alla Barriera, per raggiungere Jon, ma questi la informa che sono diretti a Braavos, cos\u00ec Arya usa la moneta donatale da Jaqen H'ghar per salire a bordo.\nQuinta stagione.\nArya arriva a Braavos ed \u00e8 accettata nella Casa del Bianco e Nero da un Assassino Senza Volto che indossa il volto di Jaqen H'ghar. Per iniziare l'addestramento, Arya deve per\u00f2 liberarsi di tutti gli effetti personali che la legano alla sua identit\u00e0 di Arya Stark. La giovane si libera di tutte le sue cose, ma non riesce a gettare via Ago, cos\u00ec la nasconde sotto delle pietre. Dopo aver impressionato Jaqen convincendo una ragazza mortalmente malata a bere dell'acqua avvelenata, riceve il compito di assassinare un venditore di assicurazioni corrotto. Tuttavia, \u00e8 distratta dalla sua missione dall'arrivo a Braavos di ser Meryn Trant, l'uomo che ha ucciso Syrio Forel. Assumendo l'identit\u00e0 della ragazza che ha avvelenato, Arya si infiltra in un bordello dove uccide Trant pugnalandolo ripetutamente e tagliandogli la gola dopo avergli rivelato la sua identit\u00e0. Tuttavia, quando torna nella Casa del Bianco e Nero, viene informata da Jaqen che indossare il volto di altre persone, senza essersi liberati della propria identit\u00e0, comporta un alto prezzo da pagare, e Arya diventa cieca.\nSesta stagione.\nArya viene costretta a vagare cieca per le strade di Braavos, in veste di mendicante; ogni giorno viene attaccata e umiliata dall'Orfana, un'Assassina Senza Volto che l'ha sempre disprezzata. Alla fine, Jaqen accoglie nuovamente Arya alla Casa di Bianco e Nero. Arya inizia ad abituarsi sempre pi\u00f9 a non avere la vista e impara a combattere l'Orfana anche cos\u00ec. Alla fine, Arya si avvicina sempre pi\u00f9 a diventare \"Nessuno\" e Jaqen le restituisce la vista.\nStavolta le viene assegnato l'incarico di assassinare un'attrice chiamata lady Crane, ma Arya, ritenendo che lady Crane sia una brava persona, non solo si rifiuta di ucciderla, ma la avverte che una sua collega, invidiosa, ha pagato per vederla morta. L'Orfana assiste alla scena e ottiene da Jaqen il permesso di uccidere Arya. L'Orfana riesce a pugnalare Arya, che comunque fugge, trovando ospitalit\u00e0 da lady Crane, che la cura; l'Orfana le trova e, dopo aver ucciso lady Crane, insegue Arya per le strade di Braavos. Arya fa in modo che l'Orfana la segua fino a un sotterraneo buio dove, grazie alla sua precedente cecit\u00e0, riesce ad avere la meglio e uccidere la sua assalitrice usando Ago. Impressionato, Jaqen sentenzia che Arya sia pronta per essere un'Assassina Senza Volto e che sia diventata finalmente \"Nessuno\", ma la ragazza risponde di essere Arya Stark di Grande Inverno e che sta tornando a Westeros e Jaqen, stranamente, la lascia andare.\nRaggiunte le Torri Gemelle, Arya indossa il volto di una serva e ne approfitta per vendicarsi di Walder Frey per vendicare sua madre e Robb. Dopo aver assassinato e fatto a pezzi Lothar e Walder il Nero e averli fatti mangiare a Walder Frey dentro un pasticcio di carne, Arya gli rivela la sua vera identit\u00e0 e lo sgozza sorridente.\nSettima Stagione.\nDopo due settimane dalla morte di Walder Frey, Arya impersona quest'ultimo per riunire alle Torri Gemelle tutti i membri della casata e brindare ancora una volta all'uccisione di Robb e Catelyn Stark. Dopo essersi assicurata che le donne che non avevano partecipato al massacro non bevano il vino avvelenato, Arya fa il suo brindisi e tutti gli uomini di Casa Frey muoiono in pochi secondi. Dopo aver sterminato i Frey, Arya si dirige verso Approdo del Re per uccidere Cersei. Tuttavia, alla Locanda dell'Incrocio, incontra Frittella, il quale le rivela che Grande Inverno appartiene di nuovo agli Stark e che Jon \u00e8 diventato il Re del Nord. Arya decide cos\u00ec di tornare a casa. Lungo la strada incontra Nymeria, cresciuta e a capo di un branco di lupi. Arya invita la meta-lupa a tornare con lei a Grande Inverno, ma la lupa, pur riconoscendola, se ne va perch\u00e9 ormai non pu\u00f2 pi\u00f9 essere un lupo domestico.\nTornata a casa, Arya si riunisce alla sorella Sansa, che ha ricevuto da Jon il compito di governare il Nord in sua vece, mentre lui si trova a Roccia del Drago; poco tempo dopo torna anche il fratello Bran, che le dona la daga in acciaio di Valyria ricevuta da Petyr Baelish. Sotto gli occhi di quest'ultimo e Sansa, Arya d\u00e0 prova di poter combattere alla pari contro Brienne. Preoccupato di non poter controllare Arya come ha sempre fatto con Sansa, Ditocorto cerca di mettere le due sorelle l'una contro l'altra, facendo trovare ad Arya la lettera che Sansa fu costretta a scrivere a Robb, nella quale gli chiedeva di giurare fedelt\u00e0 a re Joffrey. Inizialmente sembra che il piano di Ditocorto abbia avuto successo e che Sansa, messa alle strette dalla sorella, sia pronta a farla giustiziare. A sorpresa, per\u00f2, Sansa mette lui sotto processo, accusandolo dei suoi numerosi crimini e facendo eseguire la condanna a morte da Arya, che gli taglia la gola con la stessa daga che un tempo gli era appartenuta.\nOttava Stagione.\nAl ritorno di Jon a Grande Inverno, Arya riabbraccia calorosamente il fratello, dopodich\u00e9 ha modo di parlare col Mastino e Gendry, che non vedeva da molto tempo e a cui chiede di fabbricarle un'arma di vetro di drago per l'imminente guerra. La notte prima della battaglia, Arya decide di non voler morire vergine e passa la notte con lo stesso Gendry. Quando l'esercito del Re della Notte attacca Grande Inverno, Arya combatte con grande abilit\u00e0, ma il numero eccessivo di nemici e la perdita della sua arma la obbligano a ritirarsi; Beric Dondarrion si sacrifica per coprire la sua ritirata e quella del Mastino. Subito dopo incontra Melisandre, che le fa capire quale sia il suo compito in questa guerra. Quando il Re della Notte si appresta ad uccidere Bran, Arya si avventa su di lui con la daga di Ditocorto e, con uno stratagemma, riesce a pugnalarlo a morte, sancendo la vittoria dei vivi sui morti, poich\u00e9 la sua morte provoca la fine di tutti gli Estranei e dei morti da loro risvegliati. La sera seguente, durante i festeggiamenti, Arya rifiuta la proposta di Gendry, appena legittimato come Baratheon, di sposarlo e diventare la Lady di Capo Tempesta.\nIl giorno seguente, dopo il consiglio di guerra di Daenerys, prende da parte Jon insieme a Sansa e Bran, sostenendo la sorella riguardo alla preoccupazione che Jon obbedisca ciecamente a Daenerys e quest'ultimo, dopo aver fatto giurare le due di non parlarne con nessuno, rivela tramite Bran il fatto di essere un Targaryen e loro cugino da parte di Lyanna Stark. Poco dopo, Arya parte per Approdo del Re col Mastino per eliminare l'ultimo nome sulla sua lista: Cersei.\nQuando entrambi giungono nella Capitale, si trovano nel bel mezzo della distruzione della citt\u00e0 ad opera di Daenerys Targaryen, ormai completamente in preda alla furia. Ad un passo dal compimento della sua vendetta, Arya viene invitata a desistere dal Mastino: il suo destino non \u00e8 vivere avvelenata dall'odio verso i suoi nemici.\nArya, dopo aver riflettuto per un istante, abbandona il Mastino al suo destino ed esce dalla Fortezza Rossa, riversandosi in strada insieme alla folla atterrita. Riesce a sopravvivere alla distruzione di Approdo del Re e, dopo la morte di Daenerys, prende parte al Consiglio di lord e lady per eleggere il nuovo re.\nDopo l'elezione di suo fratello Bran a Re dei Sei Regni e di sua sorella Sansa Stark a Regina del Nord, Arya decide di partire a bordo di una nave per esplorare le terre a ovest di Westeros ."}
{"id": "3165924", "revid": "2068115", "url": "https://it.wikipedia.org/wiki?curid=3165924", "title": "Mannaz", "text": "Come indicano la forma ed il valore fonetico, la \"mannaz\" deriva dalla lettera greca mi (\u039c).\nIl nome della corrispondente lettera dell'alfabeto gotico (, Unicode \ud800\udf3c) \u00e8 \"manna\".\nPoemi runici.\nLa \"mannaz\" \u00e8 menzionata in tutti e tre i poemi runici: in quelli norvegese ed islandese viene chiamata \"ma\u00f0r\", mentre in quello anglosassone viene chiamata \"man\".\nInterpretazioni e Significato.\nCome avviene per la gran parte delle rune appartenenti al sistema del Fu\u00feark antico, attualmente abbiamo a disposizione solamente pochissime notizie in merito al suo significato. In base a quanto indicato nei diversi poemi runici si pu\u00f2 per\u00f2 intuire che il suo significato vada ben oltre quello di \"uomo\", ma si carichi di un senso pi\u00f9 mistico nel momento in cui include al suo interno l'intera umanit\u00e0 intesa come interazione tra esseri sociali.\nAnalizzando la sua forma, \u00e8 possibile notare come la runa si componga di due linee verticali (che indicano due individui, due membri della rete sociale) collegate tra loro da due linee, una dall'alto verso il basso e una dal basso verso l'alto. Comunemente, si ritiene che tale raffigurazione indichi la necessit\u00e0 di ricercare un equilibrio all'interno delle relazioni umane, in cui ogni individuo da e allo stesso tempo prende qualcosa dall'altro. Seguendo tale interpretazione, la runa Mannaz si pu\u00f2 quindi ritenere intimamente collegata alla runa Gebo."}
{"id": "3165928", "revid": "21880", "url": "https://it.wikipedia.org/wiki?curid=3165928", "title": "Macchia (botanica)", "text": ""}
{"id": "3165929", "revid": "767487", "url": "https://it.wikipedia.org/wiki?curid=3165929", "title": "Fuori dalla nebbia", "text": "Fuori dalla nebbia \u00e8 un film drammatico diretto da Anatole Litvak."}
{"id": "3165931", "revid": "339392", "url": "https://it.wikipedia.org/wiki?curid=3165931", "title": "FASH", "text": ""}
{"id": "3165933", "revid": "599013", "url": "https://it.wikipedia.org/wiki?curid=3165933", "title": "Georges Mouy\u00e9m\u00e9", "text": "Il connazionale Benjamin Massing \u00e8 stato suo fratellastro."}
{"id": "3165935", "revid": "70217", "url": "https://it.wikipedia.org/wiki?curid=3165935", "title": "Skypecast", "text": ""}
{"id": "3165936", "revid": "114325", "url": "https://it.wikipedia.org/wiki?curid=3165936", "title": "Manwaz", "text": ""}
{"id": "3165941", "revid": "114325", "url": "https://it.wikipedia.org/wiki?curid=3165941", "title": "Ma\u00f0r", "text": ""}
{"id": "3165942", "revid": "114325", "url": "https://it.wikipedia.org/wiki?curid=3165942", "title": "Madr", "text": ""}
{"id": "3165943", "revid": "114325", "url": "https://it.wikipedia.org/wiki?curid=3165943", "title": "\u16d7", "text": ""}
{"id": "3165944", "revid": "21880", "url": "https://it.wikipedia.org/wiki?curid=3165944", "title": "Aulacocerida", "text": "Gli Aulacocerida (Stolley 1919) sono un ordine di cefalopodi, noti solo allo stato fossile.\nAnatomia.\nNon \u00e8 conosciuto con certezza il loro numero di tentacoli e branchie.\nSono stati assegnati ai Coleoidea per via delle similitudini nell'architettura del loro scheletro interno.\nGli aulacoceratidi sono considerati primitivi dal punto di vista morfologico, essendo pi\u00f9 simili agli Ectococleati, i cefalopodi dotati di dotati di conchiglia esterna.\nA differenza dei belemnitidi, non hanno proostraco, hanno invece una camera di abitazione a forma di lungo tubo, simile a quella degli orthoceratidi, con un peristoma semplicemente curvo. I colletti settali sono procoanitici. La forma del loro \u201ctelum\u201d \u00e8 simile a quella del rostro delle belemniti, ma \u00e8 costituito in buona parte o del tutto da una sostanza organica (conchiolina), mentre gli strati calcitici sono ridotti. I setti sono ampiamente spaziati; l'angolo del fragmocono \u00e8 tra i 5\u00b0 e 12\u00b0.\nDistribuzione stratigrafica.\nSi rinvengono fra il Devoniano Superiore- Carbonifero e il Giurassico, sono ampiamente rappresentati tra i fossili triassici entro i sedimenti depositatisi nell'area tetidea.\nL'ordine si compone di due superfamiglie: Aulacoceratoidea e Xiphoteuthidoidea.\nBibliografia: Lehmann &amp; Hillmer, 1983. Jeletzky, 1966. Mariotti &amp; Pignatti, 1993."}
{"id": "3165945", "revid": "287204", "url": "https://it.wikipedia.org/wiki?curid=3165945", "title": "Musica neomelodica", "text": ""}
{"id": "3165946", "revid": "114325", "url": "https://it.wikipedia.org/wiki?curid=3165946", "title": "\u16d8", "text": ""}
{"id": "3165947", "revid": "287204", "url": "https://it.wikipedia.org/wiki?curid=3165947", "title": "Georges Mouyeme", "text": ""}
{"id": "3165948", "revid": "114325", "url": "https://it.wikipedia.org/wiki?curid=3165948", "title": "\u16d9", "text": ""}
{"id": "3165949", "revid": "115533", "url": "https://it.wikipedia.org/wiki?curid=3165949", "title": "FABF", "text": ""}
{"id": "3165958", "revid": "287204", "url": "https://it.wikipedia.org/wiki?curid=3165958", "title": "Igor Pamic", "text": ""}
{"id": "3165962", "revid": "110157", "url": "https://it.wikipedia.org/wiki?curid=3165962", "title": "Charles Alston", "text": "Biografia.\nAllevato dalla duchessa di Hamilton, che sperava di vederlo intraprendere gli studi di diritto, Alston prefer\u00ec dedicarsi alla medicina e alla botanica.\nNel 1715 si rec\u00f2 a Leida per seguire i corsi di Herman Boerhaave (1668 - 1738), e fu l\u00ec che incontr\u00f2 Alexander Monro (1697 - 1797).\nTornati a Edimburgo, Alston e Monro impressero un nuovo orientamento all'insegnamento della medicina. Alston divenne professore di botanica e farmacia presso la Facolt\u00e0 di Medicina e, al tempo stesso, ebbe l'incarico di dirigere l'Orto botanico della Facolt\u00e0.\nNel 1740 pubblic\u00f2 un elenco delle specie officinali coltivate nell'Orto botanico: \"\"Index of the plants in the Edinburg Garden\", e nel 1753 una introduzione alla botanica intitolata \"Tyrocinium Botanicum Edimburgense\"\". In quest'ultima opera egli critica il metodo di classificazione utilizzato da Linneo e basato sugli organi riproduttivi dei vegetali.\nEbbe come allievo Alexander Garden (1730 - 1791).\nIl botanico Robert Brown (1773 - 1858) gli dedic\u00f2 il genere Alstonia delle Apocinacee."}
{"id": "3165963", "revid": "115533", "url": "https://it.wikipedia.org/wiki?curid=3165963", "title": "PLAAF", "text": ""}
{"id": "3165965", "revid": "599013", "url": "https://it.wikipedia.org/wiki?curid=3165965", "title": "Fac", "text": ""}
{"id": "3165966", "revid": "61051", "url": "https://it.wikipedia.org/wiki?curid=3165966", "title": "Tupolev TB-7", "text": ""}
{"id": "3165967", "revid": "1123126", "url": "https://it.wikipedia.org/wiki?curid=3165967", "title": "FACI", "text": ""}
{"id": "3165968", "revid": "115533", "url": "https://it.wikipedia.org/wiki?curid=3165968", "title": "ROKAF", "text": " #REDIRECT Daehan Minguk Gonggun"}
{"id": "3165969", "revid": "339392", "url": "https://it.wikipedia.org/wiki?curid=3165969", "title": "KPAF", "text": ""}
{"id": "3165970", "revid": "115533", "url": "https://it.wikipedia.org/wiki?curid=3165970", "title": "DAAFAR", "text": ""}
{"id": "3165971", "revid": "34392", "url": "https://it.wikipedia.org/wiki?curid=3165971", "title": "Peter A. Diamond", "text": ""}
{"id": "3165973", "revid": "339392", "url": "https://it.wikipedia.org/wiki?curid=3165973", "title": "UAEAF", "text": ""}
{"id": "3165975", "revid": "115533", "url": "https://it.wikipedia.org/wiki?curid=3165975", "title": "ERAF", "text": ""}
{"id": "3165980", "revid": "115533", "url": "https://it.wikipedia.org/wiki?curid=3165980", "title": "JASDF", "text": ""}
{"id": "3165981", "revid": "76963", "url": "https://it.wikipedia.org/wiki?curid=3165981", "title": "Natalie P\u00e9rez", "text": "Biografia.\nHa debuttato come attrice nella serie televisiva \"Chiquititas\" nel 1999. Nell'anno seguente ha preso parte a i programmi di Telefe, \"Megatrix\" e \"Dadivertido\".\nNel 2003 ha partecipato alla serie \"Dr. Amor\" e nella serie tv argentina per ragazzi \"Rebelde Way\". Nello stesso anno ha fatto il suo debutto al cinema con il film \"Ay, Juancito\", del regista H\u00e9ctor Olivera, basato sulla vita del politico argentino Juan Ram\u00f3n Duarte dove Natalie interpreta Susana Canales. \nNel 2004 ha fatto parte del cast della serie \"Frecuencia 04\". La serie racconta la storia di un gruppo di giovani che vivono della loro arte e musica in un sobborgo di Buenos Aires, al punto da formare una band.\nNel 2005 ha preso parte alla serie \"S\u00e1lvame Mar\u00eda\" ed \u00e8 apparsa come guest star nella commedia \"Una familia especial\", trasmessa dal canale El Trece. \nNel 2006 ha preso parte alle serie \"Tango del \u00faltimo amor\", una co-produzione tra l'Argentina e la Russia e \"El Codigo Rodriguez\".\nNel 2007 si \u00e8 dilettata nello spettacolo teatrale \"Alicia, un pa\u00eds de maravilla\", un anno pi\u00f9 tardi ha recitato nello spettacolo teatrale \"Operaci\u00f3n Caperucita\" entrambe dirette da H\u00e9ctor Pressa, nel Teatro \"La Galera\". Nello stesso anno \u00e8 stata presa in considerazione la sua voce per il film d'animazione \"Valentina il film\", di Gondell Eduardo Gondell. \nNel 2009 ottiene il suo primo ruolo da protagonista nella telenovela \"Incorreggibili\", trasmessa nel canale El Trece.\nNel 2011 viene chiamata per interpretare il ruolo da protagonista nel classico teatrale \"El diluvio que viene\" nella citt\u00e0 di Mar del Plata. Qui interpreta il personaggio di Clementina, sotto la direzione di Manuel Gonz\u00e1lez Gil, qui \u00e8 stata premiata come \"Rivelazione Femminile\" a i premi \"Estrellas de Mar 2011\".\nNel 2015 interpreta il personaggio dell'antagonista di Eva nella telenovela argentina \"Esperanza m\u00eda\". Nel 2016 \u00e8 la protagonista insieme a Fernando Dente e \u00c1ngela Torres del musical \"Peter pan, todos podemos volar\", nel Teatro Gran Rex e diretta da Ariel Del Mastro.\nNel 2017 prende parte al cast della telenovela \"Five Stars\" in onda su El Trece prodotta da Pol-Ka nella quale \u00e8 una delle 5 protagoniste, insieme a Marcela Kloosterboer, Celeste Cid, Violeta Urtizberea e Justina Bustos.\nA dicembre del 2017 lancia il suo primo singolo como cantante solista, \"Algo Tiene\", prodotto da Nico Cotton e Mateo Rod\u00f3. Il videoclip che accompagna la canzone, ha avuto un gran successo su YouTube ottenendo un milione di visualizzazioni in una settimana dalla pubblicazione.\nDoppiatrici italiane.\nNelle versioni in italiano dei suoi film, Natalie P\u00e9rez \u00e8 stata doppiata da:"}
{"id": "3165982", "revid": "228587", "url": "https://it.wikipedia.org/wiki?curid=3165982", "title": "L\u00eda Borrero", "text": "Biografia.\nL\u00eda Borrero vince il suo primo concorso di bellezza nel 1996 quando viene eletta reginetta del carnevale di Las Tablas, titolo che in precedenza aveva vinto anche sua zia L\u00eda Victoria Borrero de Jurado. Nello stesso anno partecipa a Miss Panam\u00e1, vincendo al corona su quindici concorrenti ed ottenendo la possibilit\u00e0 di partecipare a Miss Universo 1997 trasmesso in diretta in tutto il mondo da Miami Beach.\nA Miss Universo, L\u00eda Borrero si classifica fra le sei finaliste, il miglior risultato mai ottenuto da Panama all'epoca. Alla fine il concorso fu vinto dalla statunitense Brook Mahealani Lee, ma nello stesso anno la panamense Borrero partecip\u00f2 anche a Miss International che si teneva in Giappone. Il 26 settembre 1998, L\u00eda Borrero fu incoronata Miss International e divenne la prima donna panamense ad ottenere la vittoria in un concorso di bellezza internazionale."}
{"id": "3165985", "revid": "712828", "url": "https://it.wikipedia.org/wiki?curid=3165985", "title": "Ginei Morioka", "text": ""}
{"id": "3165991", "revid": "228587", "url": "https://it.wikipedia.org/wiki?curid=3165991", "title": "Paulina G\u00e1lvez (modella)", "text": " \n\u00c8 stata la seconda rappresentante della Colombia ad ottenere il titolo, dopo Stella M\u00e1rquez incoronata nel 1960. La G\u00e1lvez vinse anche il titolo di Miss Photogenic."}
{"id": "3165996", "revid": "767487", "url": "https://it.wikipedia.org/wiki?curid=3165996", "title": "La Gaia Scienza (teatro)", "text": "La Gaia Scienza fu una compagnia teatrale di Roma della postavanguardia italiana fondata nel 1975. La compagnia, che prende il nome dal testo di Friedrich Nietzsche era composta nel suo nucleo artistico originario da Giorgio Barberio Corsetti, Marco Solari e Alessandra Vanzi. Hanno inoltre lavorato come attori per diversi anni con il gruppo teatrale la Gaia Scienza Nunzia Camuto, Aurelio Cianciotta, Irene Grazioli e Guidarello Pontani.\nStoria de La Gaia Scienza.\nGli spettacoli de La Gaia Scienza rappresentano un punto d'incontro tra il teatro d'azione, fondato sulla presenza dell'attore slegato da ogni necessit\u00e0 di rappresentazione e una complessit\u00e0 nella progettazione della scena, affidata soprattutto al ruolo degli oggetti e dei materiali che vanno ad influenzare quel \"campo di forze\" che la scena si trova ad essere.\nCon \"Cuori Strappati\" (1983), la compagnia arriva ad un punto di svolta superando gli ambiti della performance propri della postavanguardia, con la necessit\u00e0 di invadere spazi sempre pi\u00f9 ampi. Il gruppo si divide in occasione della Biennale di Venezia (Teatro) del 1984. Dopo lo scioglimento i membri del gruppo diedero vita a due diverse compagnie: la compagnia G. B. Corsetti e la compagnia Solari-Vanzi."}
{"id": "3165997", "revid": "15756", "url": "https://it.wikipedia.org/wiki?curid=3165997", "title": "Midda's Chronicles", "text": "Midda's Chronicles \u00e8 una serie letteraria italiana di narrativa fantastica pubblicata con cadenza quotidiana nella forma di blognovel a partire dall'11 gennaio 2008 e firmata con lo pseudonimo di \"Sean MacMalcom\".\nA partire dall'11 gennaio 2013, le prime avventure dell'opera sono state parzialmente ripubblicate in formato eBook per Amazon Kindle.\nIl personaggio.\nAl centro della serie \u00e8 \"Midda Namile Bontor\", guerriera e mercenaria, dichiaratamente ispirata all'opera di Robert E. Howard, .\nA Howard e al personaggio di Conan il barbaro, in particolare, \u00e8 stato reso omaggio in un racconto breve dell'ottobre 2010, in occasione del raggiungimento del millesimo giorno di pubblicazione dell'opera.\nLa protagonista viene introdotta sin dal primo racconto quale figura una figura femminile attiva, determinata e coraggiosa, in linea con i canoni moderni relativi alle eroine femminili della narrativa sword and sorcery ed estremamente fiera della sua emancipazione, al punto tale che, per quanto al suo fianco siano talvolta presenti adiuvanti maschi, raramente agli stessi \u00e8 offerta possibilit\u00e0 di una partecipazione concreta ai fini della trama.\nSebbene alcune imprese narrate siano diretta conseguenza della professione mercenaria della protagonista, \u00e8 presto chiarita una sincera predilezione per l'avventura, al punto da spingere la medesima alla ricerca di occasione di conflitto per semplice soddisfazione personale ancora prima che per il desiderio di denaro.\nLa saga.\n\"Midda's Chronicles\", da gennaio 2008 ad agosto 2013, ha proposto 41 avventure complete, pi\u00f9 alcuni episodi speciali, pubblicate online sotto licenza Creative Commons (BY-NC-ND 3.0).\nA partire da settembre 2013 ha avuto inizio un nuovo ciclo narrativo, la cui pubblicazione \u00e8 stata sospesa a maggio 2015 per riprendere nell'estate 2017.\nA partire da gennaio 2017 ha avuto inizio la pubblicazione di nuove avventure ambientate in altri universi paralleli sotto l'etichetta \"Reimaging Midda\".\nPrimo ciclo.\nNell'estate 2010, con \"Punto di svolta\", \u00e8 stato dichiarato il raggiungimento della met\u00e0 del primo ciclo dell'opera, che comprende le prime quarantuno avventure.\nIn tale ciclo, accanto ad avversari propri del genere \"sword and sorcery\", e ad altri di definita ispirazione \"horror\" - quali zombi, negromanti e demoni - sono citate numerose creature proprie della mitologia mediterranea, fra cui ippocampi, anfesibene, cerberi e tifoni. Per questa ragione, la serie potrebbe essere classificata anche quale appartenente al filone italiano definito \"med-fantasy\".\nSecondo ciclo.\nNell'estate 2013, il secondo ciclo \u00e8 stato formalmente presentato qual ripresa delle tematiche gi\u00e0 introdotte in \"Futuro\", tali da abbandonare il contesto fantasy in favore di un'ambientazione fantascientifica.\n\"Nuove vite. Vecchi amori\" e \"Il viaggio continua\", nella prima met\u00e0 del 2014, hanno rappresentato l'interruzione della pubblicazione giornaliera dell'opera, sino a quel momento rimasta costante. Solo all'inizio del 2017, la pubblicazione ha ritrovato la propria regolarit\u00e0 quotidiana.\n\"Reimaging Midda\".\nAll'inizio del 2017, nuove avventure sono state pubblicate sotto l'etichetta \"Reimaging Midda\", riprendendo e ampliando tematiche relative al concetto di multiverso gi\u00e0 introdotto in \"Eufonia\"."}
{"id": "3166005", "revid": "76963", "url": "https://it.wikipedia.org/wiki?curid=3166005", "title": "Michel Noher", "text": "Biografia.\nMichel Noher inizia la carriera nel 2001 con il film \"30/30\", interpretando un piccolo ruolo, poi continua con \"Costumbres argentinas\" nel 2003 e \"El deseo\", due serie televisive trasmesse solo in Argentina, poi continua con il film \"Las Manos\" con \"Sos mi vida\" e con \"Don Juan y su bella dama\".\nNel 2012, \u00e8 nel cast della seconda stagione di \"Terra ribelle\", la fiction italiana a carattere epico. Nella fiction, interpreta il colonnello Alberto Dell'Arco.\nIl 15 settembre 2015 ha debuttato nella telenovela \"Esperanza m\u00eda\" interpretando il segretario di Tom\u00e0s Ortiz (Mariano Martinez) chiamato Nico Aguilera."}
{"id": "3166009", "revid": "287204", "url": "https://it.wikipedia.org/wiki?curid=3166009", "title": "Serie A 1971-1972 (pallamano maschile)", "text": "La Serie A 1971-1972 \u00e8 stata la 3\u00aa edizione del torneo di primo livello del campionato italiano di pallamano maschile.\nEsso venne organizzato dalla Federazione Italiana Giuoco Handball.\nIl torneo fu vinto dal CUS Verona per la 1\u00aa volta nella sua storia.\nFormula.\nPer la terza edizione il torneo fu composto da due distinte fasi: la prima fase prevedeva la disputa di tre girone da 8 squadre ciascuno; al termine le prime due classificate di ogni raggruppamento disputarono un girone unico per l'assegnazione del titolo."}
{"id": "3166010", "revid": "124398747", "url": "https://it.wikipedia.org/wiki?curid=3166010", "title": "H 1 (sommergibile Italia)", "text": "L'H 1 \u00e8 stato un sommergibile della Regia Marina.\nStoria.\nUna volta ultimato, dopo aver attraversato l'Oceano Atlantico, giunse in Italia nel marzo 1917.\nFu dislocato a Brindisi, come caposquadriglia della I \u00abSquadriglia Sommergibili H\u00bb, per essere impiegato in funzione esplorativa e offensiva nel Basso Adriatico.\nSvolse le sue tre prime missioni \u2013 due fra Lissa e Punta Planca ed una al largo di Durazzo \u2013 nel maggio del 1917.\nIn una successiva missione al largo di Cattaro, iniziata il 10 giugno 1917 e terminata due giorni dopo, attacc\u00f2 (al comando del tenente di vascello Ugo Perticoni) la torpediniera austroungarica \"74 T\" e l'indomani un'altra unit\u00e0 simile: in entrambi i casi i siluri, difettosi, non colpirono i bersagli; l\u2019\"H 1\" ritorn\u00f2 poi indenne in porto sfuggendo anche a due attacchi, uno da parte di un aereo e uno da parte di un U-Boot. \nDato che i tedeschi, a mezzo degli U-Boote, trasportavano armi in Libia per supportare le ribellioni nella colonia, si decise l'invio dell\u2019\"H 1\" in quelle acque.\nIl 13 febbraio 1918 il sommergibile, unitamente al gemello \"H 2\" e alla torpediniera \"Astore\", part\u00ec da Brindisi, fece tappa a Siracusa e diresse quindi per Malta dove arriv\u00f2 due giorni dopo.\nIl 28 febbraio part\u00ec dall'isola diretto nelle acque prospicienti Misurata, ov'era la sua zona d'operazioni; nella serata, tuttavia, il tempo peggior\u00f2 e l'ufficiale in seconda, sottotenente di vascello Luigi Donini, fu travolto da un'onda e cadde in mare, annegando. Il sommergibile diresse per Malta, dove giunse il 1\u00ba marzo.\nIl 16 marzo part\u00ec una seconda volta, svolse una missione infruttuosa in acque libiche e fece ritorno alla base; una terza missione di questo tipo inizi\u00f2 il 31 marzo ma fu anch'essa priva di risultati. Il 15 aprile 1918 l\u2019\"H 1\" torn\u00f2 a Brindisi.\nNel corso del primo conflitto mondiale il sommergibile svolse in tutto 39 missioni di guerra (26 offensive in Adriatico e 13 difensive nella zona di Brindisi), per un totale di 1109 ore di navigazione in superficie e 846 in immersione.\nDopo la guerra fu trasferito a Taranto.\nNel corso della crisi di Corf\u00f9 (settembre 1923) stazion\u00f2 per dieci giorni in quell\u2019isola.\nFu poi trasferito a Messina e (1935) a La Spezia, svolgendo attivit\u00e0 di addestramento.\nDopo l'ingresso dell'Italia nella seconda guerra mondiale comp\u00ec una prima e infruttuosa missione (con il tenente di vascello Alberto Galeazzi come comandante) tra Capo Corso e la Gorgonia, per attaccare unit\u00e0 che da Tolone si fossero dirette verso la Toscana.\nIl 19 giugno 1940 inizi\u00f2 la seconda missione di guerra, nel golfo di Genova; individu\u00f2 un sommergibile nemico e cerc\u00f2 di attaccarlo, ma questo riusc\u00ec ad allontanarsi perch\u00e9 pi\u00f9 veloce.\nQuando, a fine gennaio 1941, la Forza H britannica part\u00ec da Gibilterra diretta verso est, per bombardare Genova, l\u2019\"H 1\" fu inviato in funzione difensiva al largo di La Spezia, ma \u2013 causa il maltempo \u2013 la formazione inglese rientr\u00f2 alla base dopo aver attaccato con aerei la diga del Tirso (il bombardamento fu poi effettuato il 9 febbraio 1941).\nNel luglio 1941, durante l'operazione britannica \u00abStyle\u00bb (consistente nel rifornimento di Malta, ma che i vertici italiani ritennero possibilmente volta ad un altro bombardamento navale di Genova) fu inviato nel golfo di Genova in funzione difensiva, ma come detto la formazione britannica non si fece vedere.\nAltra infruttuosa uscita dell\u2019\"H 1\" si ebbe nel settembre 1941, in occasione dell'operazione inglese \u00abHalberd\u00bb (anche in questo caso si trattava dell'invio a Malta di un convoglio, ma i comandi italiani pensarono di inviare alcuni sommergibili in Mar Ligure temendo un'altra azione di bombardamento).\nNel corso del 1941 effettu\u00f2 in tutto 23 missioni (contro mercantili, di ricerca del nemico con gli idrofoni o contro squadre partite da Gibilterra), poi la sua attivit\u00e0 bellica and\u00f2 riducendosi: nel 1942 furono compiute tre sole missioni, e appena due nel 1943, mentre fu sempre pi\u00f9 impiegato per l'addestramento degli allievi della Scuola Idrofonisti di La Spezia.\nDal giugno 1940 al settembre 1943 il sommergibile svolse in tutto 31 missioni offensivo-esplorative, 51 addestrative e 7 di trasferimento, navigando in tutto per 7899 miglia nautiche.\nAll'armistizio era ad Ajaccio al comando del tenente di vascello Augusto Marracini; lasci\u00f2 il porto corso, si diresse a Portoferraio e da l\u00ec a Palermo, ove si consegn\u00f2 agli Alleati. Nel corso del trasferimento dalla Corsica all'Elba sostenne uno scontro con una silurante tedesca.\nIl 19 settembre 1943 ripart\u00ec da Palermo (unitamente a cinque altri sommergibili, fra cui i gemelli \"H 2\" e \"H 4\", e a diverse altre unit\u00e0) portandosi a Malta, che lasci\u00f2 per tornare in Italia il 13 ottobre, assieme ai due gemelli e a 12 altri sommergibili.\nFu poi nuovamente trasferito a Malta e ivi impiegato in esercitazioni antisommergibile sino al 16 marzo 1944, quando, con il tenente di vascello Antonio Canezza come comandante, ritorn\u00f2 ad Augusta; da l\u00ec sub\u00ec lavori di manutenzione a Taranto, venendo poi usato ancora per addestrare gli equipaggi delle corvette alla lotta antisommergibile.\nDopo un altro lasso di tempo passato a Malta, fece ritorno in Italia (aprile 1945); fu poi convertito in pontone di carica a Napoli.\nDisarmato il 31 dicembre 1947 e radiato il 1\u00ba febbraio 1948, fu avviato alla demolizione."}
{"id": "3166022", "revid": "123948390", "url": "https://it.wikipedia.org/wiki?curid=3166022", "title": "Roberta De Roberto", "text": ""}
{"id": "3166026", "revid": "1318658", "url": "https://it.wikipedia.org/wiki?curid=3166026", "title": "Henk Fraser", "text": ""}
{"id": "3166029", "revid": "131358", "url": "https://it.wikipedia.org/wiki?curid=3166029", "title": "Mykola Ischenko", "text": ""}
{"id": "3166030", "revid": "539461", "url": "https://it.wikipedia.org/wiki?curid=3166030", "title": "Film erotico indigeno", "text": ""}
{"id": "3166032", "revid": "45951", "url": "https://it.wikipedia.org/wiki?curid=3166032", "title": "Zaianes", "text": ""}
{"id": "3166035", "revid": "1442080", "url": "https://it.wikipedia.org/wiki?curid=3166035", "title": "Serie A 1972-1973 (pallamano maschile)", "text": "La Serie A 1972-1973 \u00e8 stata la 4\u00aa edizione del torneo di primo livello del campionato italiano di pallamano maschile.\nEsso venne organizzato dalla Federazione Italiana Giuoco Handball.\nIl torneo fu vinto dal C.S. Esercito Roma per la 1\u00aa volta nella sua storia.\nA retrocedere in serie B furono lo Sporting Club Gaeta e la Libertas San Saba Roma.\nFormula.\nPer la prima volta il torneo fu disputato con la formula del girone unico all'italiana con partite di andata e ritorno.\nAl termine della stagione la prima squadra classificata fu proclamata campione d'Italia mentre le ultime due classificate furono retrocesse in serie B."}
{"id": "3166039", "revid": "599013", "url": "https://it.wikipedia.org/wiki?curid=3166039", "title": "Bondeno (disambigua)", "text": ""}
{"id": "3166041", "revid": "1305772", "url": "https://it.wikipedia.org/wiki?curid=3166041", "title": "Teatro ottico", "text": "Il teatro ottico (\"th\u00e9\u00e2tre optique\", in francese) \u00e8 un dispositivo inventato da Charles-\u00c9mile Reynaud nel 1888 per la visione delle sue pantomime luminose e utilizzato per la prima volta in pubblico al museo Gr\u00e9vin di Parigi nel 1892. \u00c8 stato il primo spettacolo di immagini in movimento proiettate a un pubblico, precedente di tre anni alla prima proiezione di film di Auguste e Louis Lumi\u00e8re.\nPrincipio di funzionamento.\nIl sistema, un'evoluzione del prassinoscopio e soprattutto del prassinoscopio teatro, consisteva di una serie di lastre di vetro, dipinte a mano dallo stesso Reynaud, montate su bande di pelle. Ogni banda era collegata alle altre attraverso dei nastri metallici forati che si agganciavano all'ingranaggio del tamburo ruotante, in modo da venire allineati alla lanterna del proiettore.\nCollegando le strisce di immagini a una coppia di ruote simili alle moderne bobine cinematografiche, Reynaud cre\u00f2 cos\u00ec una serie continua di immagini in movimento, svincolandosi dal limite delle 12 immagini del precedente sistema del prassinoscopio teatro.\nLe immagini in movimento, solitamente figure umane, venivano sovrapposte a degli sfondi fissi intercambiabili, similmente alla tecnica di ripresa a passo uno dei successivi cartoni animati. Le immagini, inoltre, a differenza della proiezione cinematografica, venivano proiettate dietro allo schermo, anzich\u00e9 davanti.\nReynaud, inoltre, utilizzava speciali tecniche di proiezione, non limitandosi a proiettare linearmente e sempre alla stessa velocit\u00e0 tutto il \"film\": poteva infatti rallentare o velocizzare l'azione, avvolgere o svolgere la bobina, cosicch\u00e9 otteneva l'effetto di far compiere ai soggetti animati le azioni in avanti e indietro, separando l'azione e il tempo, dal movimento della banda. In tal modo poteva sfruttare effetti particolari senza dover aumentare il numero di vetri dipinti.\nReynaud durante le proiezioni utilizzava inoltre una serie di rumori associati alle azioni dei personaggi animati, e una vera e propria colonna sonora era stata composta ed eseguita per le \"pantomime luminose\" proiettate al museo Gr\u00e9vin dal musicista Gaston Paulin.\nStoria.\nNel 1876 Charles-\u00c9mile Reynaud apporta una modifica allo zootropio inserendo al centro del dispositivo una serie di specchi su cui si riflettono le immagini, in modo da ottenere delle immagini non distorte come avviene nell'osservazione attraverso le feritoie: inventa cos\u00ec il prassinoscopio.\nNel 1878, anteponendo uno schermo di vetro a questa giostra di specchi, evolve lo strumento e gli d\u00e0 il nome di prassinoscopio teatro. Il nuovo strumento, adatto ad una fruizione collettiva, permette di sovrapporre le immagini in movimento a una serie di sfondi fissi intercambiabili.\nNel 1880 elabora la prima versione del teatro prassinoscopio per proiezione, sfruttando la pi\u00f9 antica tecnica di proiezione della lanterna magica: il prassinoscopio da proiezione, utilizza infatti una lanterna per proiettare le immagini in movimento su un piccolo schermo, permettendo ad un pubblico pi\u00f9 vasto di vederle, tuttavia si limita sempre a una serie di dodici immagini che si ripetono di continuo.\nNel 1888 Reynaud perfeziona un proiettore di pi\u00f9 larga scala, simile ai proiettori che sarebbero stati usati per le proiezioni cinematografiche qualche anno pi\u00f9 tardi. Il 28 ottobre 1892, Reynaud d\u00e0 la prima proiezione pubblica di uno spettacolo di immagini in movimento al museo Gr\u00e9vin di Parigi. Lo spettacolo, annunciato come \"pantomime luminose\" (\"Pantomimes Lumineuses\"), comprende tre sequenze animate: \"Pauvre Pierrot\", \"Un bon bock\" e \"Le clown et ses chiens\", ciascuno costituito da 500-700 lastre di vetro dipinte individualmente dallo stesso Reynaud e della durata di circa 15 minuti. Reynaud, inoltre, opera come proiezionista e lo spettacolo \u00e8 accompagnato da un commento sonoro composto ed eseguito da Gaston Paulin. Per le \"pantomime luminose\", infatti, oltre all'esecuzione di rumori come commento alle immagini, viene anche composta una vera e propria colonna sonora musicale.\nLe \"pantomime luminose\" prodotte da Reynaud per il teatro ottico, furono in tutto cinque: \"Un bon bock\" (1888), \"Le clown et ses chiens\" (1890), \"Pauvre Pierrot\" (1891), \"Autour d'une cabine\" (1893), \"Un r\u00eave au coin du feu\" (1894). Di queste, tuttavia, ne sono sopravvissute solamente due, \"Pauvre Pierrot\" e \"Autour d'une cabine\", poich\u00e9 Reynaud stesso ha gettato le altre tre nella Senna in un momento di disperazione.\nSuccessivamente alla nascita del cinema e delle \"fotografie in movimento\", anche Reynaud \u00e8 costretto a piegarsi a questa nuova moda e realizza per il suo teatro ottico quelle che chiama \"fotopitture animate\". Si tratta di animazioni realizzate con sequenze di fotografie dipinte a mano, utilizzate al posto dei disegni, riprese attraverso uno strumento ottico creato dallo stesso Reynaud: il foto-scenografo. Di questo tipo di animazioni verranno prodotti da Reynaud i titoli: \"Guillaume Tell\" (1896), \"Le premier cigare\" (1897) e \"Les clowns Price\" (1898).\nTuttavia verso il 1900, il \"teatro ottico\" deve cedere il passo all'inevitabile maggiore diffusione del cinema. Sebbene i film successivamente proiettati dai fratelli Lumi\u00e8re nel 1895 abbiano eclissato l'esibizione di Reynaud, la mostra al museo Gr\u00e9vin rimane fino al 1900, contando, fino a quell'anno, pi\u00f9 di 500.000 spettatori. L'ultima proiezione avviene l'8 febbraio del 1900."}
{"id": "3166042", "revid": "767487", "url": "https://it.wikipedia.org/wiki?curid=3166042", "title": "Cheap Magic Inside", "text": "Cheap Magic Inside \u00e8 un film documentario diretto da Chryde e Vincent Moon. Il film funge da video musicale dell'intero album \"The Flying Club Cup\" della band statunitense Beirut.\nTrama.\nIl gruppo interpreta tutte le canzoni dell'album 'lungo le strade', ovvero gli artisti si muovono nella citt\u00e0 e il cantante funge da filo conduttore, incontrando nel cammino gli altri membri della band che stanno interpretando la canzone."}
{"id": "3166044", "revid": "599013", "url": "https://it.wikipedia.org/wiki?curid=3166044", "title": "John van Loen", "text": ""}
{"id": "3166045", "revid": "775372", "url": "https://it.wikipedia.org/wiki?curid=3166045", "title": "Partito Patriottico Irlandese", "text": "Il Partito Patriottico Irlandese (in lingua inglese: Irish Patriot Party) era il nome di diversi gruppi politici in Irlanda, durante il XVIII secolo. Essi sostenevano principalmente i Whig nella concezione di libert\u00e0 personale, combinata con una identit\u00e0 irlandese, senza pretendere una piena indipendenza, ma auspicando una forte autonomia all'interno dell'Impero britannico. La definizione di \"patriota\" nel XVIII secolo era leggermente diversa dal suo significato odierno, ma era di uso comune prima del sorgere del nazionalismo sciovinista popolare nel XIX secolo. \nPer ragioni storiche il Parlamento irlandese a quel tempo era formato esclusivamente da protestanti anglicani. Il loro principale risultato fu la Costituzione del 1782, che permise all'Irlanda di avere un certo grado autonomia.\nAtto d'Unione.\nDopo l'Atto di Unione del 1800, il Parlamento irlandese fu abolito. In pochi anni si fusero all'interno del Partito Whig britannico, con i quali erano alleati, fino a scomparire dalla scena politica. Le idee del partito patriota furono riprese prima dall'Associazione abrogativa di Daniel O'Connell nel 1830 che mirava ad abrogare l'Atto di Unione, successivamente da parte del movimento Giovane Irlanda nel 1840 e infine dal Partito Parlamentare irlandese che promosse la campagna per il ripristino della Home Rule in Irlanda. Il Partito Parlamentare Irlandese domin\u00f2 la scena politica in Irlanda per decenni, fino alla sua sconfitta da parte del movimento separatista dello Sinn F\u00e9in nelle elezioni generali del 1918."}
{"id": "3166048", "revid": "123164997", "url": "https://it.wikipedia.org/wiki?curid=3166048", "title": "Navantia", "text": "Navantia \u00e8 una societ\u00e0 operante nella costruzione di navi militari creata nel 2005 a seguito della separazione delle attivit\u00e0 militari della societ\u00e0 pubblica IZAR.\nStoria.\nLa storia di Navantia \u00e8 iniziata nel 1730 con la creazione degli arsenali militari di Ferrol, Cartagena e San Fernando, cantieri navali nei quali sono state progettate, costruite e riparate le navi dell'Armada Espa\u00f1ola.\nNel 1908 questi cantieri facevano parte della \"Sociedad de Construcci\u00f3n Naval\" (La Naval) alla quale appartenevano anche cantieri navali civili come Matagorda o Sestao, successivamente integrati in Astilleros Espa\u00f1oles S.A. (AESA).\nDopo la guerra civile spagnola, lo Stato ha preso in carico gli arsenali navali e nel 1947 \u00e8 stata creata l'Empresa Nacional Baz\u00e1n, che era nata come una societ\u00e0 di costruzione navale dipendente dalla tecnologia straniera. Successivamente la Baz\u00e1n ha iniziato a sviluppare progetti di navi proprie.\nNel dicembre del 2000 venne fondata la IZAR, societ\u00e0 nata in seguito alla fusione, avvenuta nel luglio precedente, tra AESA, societ\u00e0 che operava nel settore della cantieristica civile, e Baz\u00e1n, che operava nel settore delle costruzioni navali militari.\nNel 2005 nasce \"Navantia\", impresa pubblica di costruzioni navali militari, a seguito del processo di separazione di IZAR in due societ\u00e0 volto a conseguire una maggiore efficienza delle imprese.\nCantieri.\nGli uffici della societ\u00e0 sono a Madrid mentre i cantieri sono ubicati a:"}
{"id": "3166051", "revid": "466539", "url": "https://it.wikipedia.org/wiki?curid=3166051", "title": "Sam Spade", "text": "Sam Spade \u00e8 un personaggio immaginario, di professione detective, protagonista del romanzo poliziesco di Dashiell Hammett \"Il falcone maltese\" (\"The Maltese Falcon\", 1930) e delle varie pellicole e adattamenti basati sul romanzo, oltre a tre storie brevi di Hammett. Nonostante le poche apparizioni letterarie, il personaggio si \u00e8 ritagliato una parte fondamentale nello sviluppo del genere hard-boiled, influenzando molti altri scrittori e personaggi (tra cui il celebre Philip Marlowe di Raymond Chandler). Secondo molti critici, \"Il falcone maltese\", l'unico romanzo in cui Spade appare e che venne pubblicato a puntate nella rivista pulp \"Black Mask\", \u00e8 anche il miglior romanzo poliziesco di sempre.\nTrasposizioni cinematografiche.\nA livello iconografico, la figura di Sam Spade \u00e8 associata principalmente ad Humphrey Bogart, che port\u00f2 il detective sullo schermo nella terza trasposizione cinematografica, nel classico \"Il mistero del falco\" di John Huston (1941), film \"archetipo del cinema nero made in USA\". Bogart, in seguito, port\u00f2 sullo schermo anche Marlowe (\"Il grande sonno\" di Howard Hawks). Sebbene Sam Spade fosse descritto come \"alto un buon metro e ottantacinque (...) largo quanto grosso (...) dal naso aquilino (...) dagli occhi giallo-grigi\" e quindi non corrispondesse affatto al fisico di Bogart, l'interpretazione dell'attore fa passare in secondo piano le differenze col romanzo.\nLa critica \u00e8 unanime nel riconoscere a Bogart la perfetta aderenza al personaggio:\nSam Spade era gi\u00e0 stato portato sullo schermo in altre due occasioni, ossia nelle due versioni cinematografiche precedenti il film di Huston: in \"The Maltese Falcon\" di Roy Del Ruth (1931), Spade \u00e8 interpretato (per la prima volta sul grande schermo) dall'attore di origini austriache Ricardo Cortez. In \"Satan Met a Lady\" (1936), per la regia di William Dieterle, libera trasposizione del romanzo di Hammett, i nomi dei personaggi del libro sono modificati e Sam Spade diventa Ted Shane e viene interpretato da Warren William. Sam Spade prende anche parte, sotto il nome parodico di Sam Diamante (Diamond), al film \"Invito a cena con delitto,\" del 1976, interpretato da Peter Falk dove la sua personalit\u00e0 si mischia con quella del tenente Colombo, interpretato dallo stesso Falk.\nBibliografia: il romanzo e i tre racconti brevi.\nTutti e tre i racconti sono stati in seguito raccolti nel volume \"A Man Named Spade and Other Stories\"."}
{"id": "3166052", "revid": "767487", "url": "https://it.wikipedia.org/wiki?curid=3166052", "title": "Mladen Mladenovi\u0107", "text": ""}
{"id": "3166055", "revid": "35596185", "url": "https://it.wikipedia.org/wiki?curid=3166055", "title": "Programmazione ad Aspetti", "text": ""}
{"id": "3166058", "revid": "54253", "url": "https://it.wikipedia.org/wiki?curid=3166058", "title": "Gagliano di Cividale", "text": ""}
{"id": "3166061", "revid": "287204", "url": "https://it.wikipedia.org/wiki?curid=3166061", "title": "Mladen Mladenovic", "text": ""}
{"id": "3166064", "revid": "287204", "url": "https://it.wikipedia.org/wiki?curid=3166064", "title": "Jimena Sanchez di Navarra", "text": ""}
{"id": "3166069", "revid": "1632387", "url": "https://it.wikipedia.org/wiki?curid=3166069", "title": "Disconnected (Fates Warning)", "text": "Disconnected \u00e8 il nono disco in studio dei Fates Warning. Come per il precedente \"A Pleasant Shade of Gray\", Kevin Moore ha partecipato alla realizzazione dell'album. Moore e Joey Vera compaiono come musicisti ospiti e non facenti parte della formazione della band. Nel 2006, viene ripubblicato dalla Metal Blade tedesca in un'edizione doppio cd assieme ad \"Inside Out\", con l'aggiunta di tracce bonus."}
{"id": "3166070", "revid": "100033480", "url": "https://it.wikipedia.org/wiki?curid=3166070", "title": "Panezio (cavallo)", "text": "Panezio \u00e8 stato un cavallo dal manto baio. Con i suoi otto successi \u00e8, insieme con Folco, il b\u00e0rbero pi\u00f9 vittorioso nel XX secolo al Palio di Siena.\nDopo lo stesso Folco, \u00e8 il cavallo che avuto la carriera pi\u00f9 lunga: 13 anni con 20 Palii corsi (Folco corse lo stesso numero di Palii, ma in 20 anni).\nCarriera.\nEsordio.\nPanezio fa il suo esordio al Palio di Siena il 2 luglio 1972, correndo per l'Oca montato da Lazzero Beligni detto \"Giove\". La corsa non \u00e8 felice, poich\u00e9 \"Giove\" cade gi\u00e0 alla prima curva del Casato, lasciando Panezio scosso. In agosto corre per il Nicchio, montato da Donato Tamburelli detto \"Rondone\"; anche in quest'occasione non brilla. Al Palio straordinario del 17 settembre 1972, montato da Leonardo Viti detto \"Canapino\" per il Bruco, Panezio rimane scosso gi\u00e0 dopo la prima curva di san Martino. \"Canapino\" infatti finisce per ostacolarsi con Costiero Ducci detto \"Aramis\", fantino dell'Oca, cadendo alla prima curva anche per via del tufo rimasto umido dopo le giornate piovose dei giorni antecedenti al Palio.\nIl \"cappotto\".\nIl 1973 \u00e8 gi\u00e0 l'anno della consacrazione. Panezio vince in luglio ed in agosto, centrando il proprio \"cappotto\". In luglio \u00e8 montato da Rosario Pecoraro detto \"Tristezza\", per la Lupa: il cavallo \u00e8 in gran forma e, spinto dal fantino siciliano, riesce a superare Mirabella del Drago al terzo giro di Piazza davanti al Palco delle Comparse, mantenendo la traiettoria esterna. In agosto inizia quella che \u00e8 stata definita la \"dittatura di Panezio\" al Palio dell'Assunta: sei delle sue future sette vittorie cadranno appunto in agosto. Panezio corre per l'Aquila montato da Adolfo Manzi detto \"Ercolino\", la mossa \u00e8 lunghissima e si finisce per correre quasi al buio. Nonostante un allineamento non dei migliori, l'Aquila parte nettamente in testa e gi\u00e0 a San Martino il vantaggio \u00e8 notevole. \"Ercolino\" rischia di cadere al primo Casato, ma riesce a mantenere la testa; non \u00e8 altrettanto fortunato al terzo San Martino, dove cade rovinosamente urtando il colonnino. Panezio rimane scosso, tallonato da Marco Polo, scosso della Torre. Si fa sotto anche Orbello della Chiocciola, montato da \"Rondone\". L'arrivo \u00e8 in volata, e viene ufficializzato dopo ben trenta minuti: la vittoria \u00e8 di Panezio.\nPanezio e \"Aceto\".\nIl 2 luglio 1974 rimane scosso gi\u00e0 dopo la prima curva del Casato, a causa della caduta del fantino \"Bazza\"; nonostante ci\u00f2, riesce a portarsi in testa per un attimo, venendo presto superato dall'Oca con \"Aceto\". Questo Palio di Provenzano \u00e8 l'unica pausa che Panezio si concede dalle vittorie: dopo il cappotto dell'anno precedente, si ripete consecutivamente nell'agosto del 1974, del 1975 e del 1976 (Panezio non prese parte ai Palii di luglio). Riesce pertanto a collezionare una sequenza di cinque vittorie in sei Palii. Le tre vittorie consecutive vedono Panezio montato da Andrea Degortes detto \"Aceto\": i due formano un'accoppiata invincibile, che fa la fortuna rispettivamente di Selva, Chiocciola e Civetta.\nNel 1974, nonostante una \"mossa\" caotica, Panezio e \"Aceto\" prendono la testa gi\u00e0 al primo San Martino: alla prima curva del Casato il vantaggio della Selva \u00e8 gi\u00e0 considerevole. L'accoppiata viene rimontata nel finale dall'Onda con Adolfo Manzi detto \"Ercolino\", tuttavia \"Aceto\" riesce a controllare agevolmente l'attacco, concludendo in testa il Palio.\nNel 1975 Panezio finisce alla Chiocciola, venendo seguito ancora una volta da \"Aceto\". I due partono di rincorsa (in seguito all'apertura di una seconda busta per la mossa), riuscendo a portarsi al terzo posto gi\u00e0 a San Martino; davanti conducono il Montone (con Leonardo Viti detto \"Canapino\") seguito dal Bruco (con Adolfo Manzi detto \"Ercolino\"). Al terzo Casato il Bruco tenta il tutto per tutto, provando il sorpasso all'interno. La manovra non va a buon fine, e l'ostacolarsi reciproco permette il sorpasso di Panezio e \"Aceto\", che pertanto vincono ancora una volta il Palio.\nNel Palio dell'Assunta del 1976 (corso il 18 agosto per pioggia) la coppia \"Aceto\"-Panezio porta gioia alla Contrada Priora della Civetta. I due sono di rincorsa, come nell'agosto dell'anno precedente; la rivale Leocorno \u00e8 al nono posto, proprio d'ostacolo alla Civetta: dopo il primo giro \"Aceto\" e Panezio sono intruppati nel gruppo con le altre Contrade. Ma al secondo San Martino esce di scena lo scosso della Tartuca (che si trovava in testa), stessa sorte per Leocorno e Selva. In testa ci va il Bruco con \"Marasma\": il fantino laziale per\u00f2 cade, lasciando il proprio cavallo Rimini scosso. All'ultimo San Martino proprio Rimini non curva e si dirige invece verso il \"Chiasso Largo\", e per l'accoppiata della Civetta, che seguiva in rimonta, la vittoria \u00e8 un gioco da ragazzi. Per la Civetta si tratta della prima vittoria dopo sedici anni di attesa. Per Panezio \u00e8 il quinto successo su nove Palii disputati.\nLa flessione.\nA fine anni settanta Panezio si trova ad affrontare un periodo di flessione. Nel 1977 capita in sorte alla Giraffa in luglio, e all'Aquila in agosto. Il 2 luglio la Contrada di Provenzano lo affida alla monta del giovane fantino Loris Almi detto \"Galletto\"; l'accoppiata per\u00f2 si ritrova bloccata nel gruppo con le altre Contrade, mentre lo scosso Quebel centra il successo per il Montone. Il 16 agosto Panezio viene montato da Pier Camillo Pinelli detto \"Spillo\". Nel Palio che vede il quarto successo consecutivo in agosto di \"Aceto\" su Rimini, Panezio rende fin troppo al di sotto delle sue reali potenzialit\u00e0, chiudendo nelle retrovie.\nNei due anni successivi Panezio corre un solo Palio per anno, in entrambi in casi per la Contrada del Leocorno, montato dal fantino viterbese Elio Tordini detto \"Liscio\". Il 16 agosto 1978 \u00e8 il giorno in cui sono presenti al canape tutti i cavalli pi\u00f9 ambiti dalle contrade: oltre a Panezio figurano infatti Quebel, Rimini e Urbino. La \"mossa\" \u00e8 estenuante, e si finisce per partire quasi al buio; in testa vola subito Urbino, che mantiene la posizione fino alla fine. Panezio non riesce a recuperare il terreno perso in partenza, e chiude alle spalle dello stesso Urbino (montato da \"Cianchino\" per la Pantera) e di Saputello (montato da \"Bastiano\" per il Nicchio).\nPanezio ritorna in Piazza del Campo il 4 luglio 1979 (si corre il 4 causa rinvio per pioggia); nonostante l'assenza di Urbino, Panezio si trova a dover fronteggiare ancora una volta Quebel e Rimini. La corsa \u00e8 emozionante e al tempo stesso drammatica, a causa della morte di due cavalli (Zirbo e Zurigo). Nonostante una buona partenza, Panezio deve arrendersi (da scosso) a Quebel ed al suo fantino Francesco Congiu detto \"Tremoto\", che regalano la vittoria alla Civetta.\nAncora vittorie.\nPanezio torna a correre il 7 settembre 1980, in occasione del Palio straordinario per il VI centenario della morte di Santa Caterina da Siena. Estratto a sorte per la Contrada della Selva, viene montato da Silvano Vigni detto \"Bastiano\". Il dominio di Panezio \u00e8 assoluto gi\u00e0 dalla prima curva di San Martino, la sua corsa \u00e8 lineare e precisa: per la Selva \u00e8 gi\u00e0 la decima vittoria dal dopoguerra.\nIl 2 luglio 1981 si ricompone l'accoppiata vincente del 1975: Panezio e \"Aceto\" corrono per la Contrada della Chiocciola; come sei anni prima partono di rincorsa. La \"magia\" non si ripete: la vittoria va all'Aquila con \"Bastiano\" su Rimini. Per Panezio e \"Aceto\" c'\u00e8 poco da fare: partono indietro e il tentativo di rimonta si rivela inutile; l'accoppiata chiude al terzo posto.\nEsattamente un anno dopo, la scena alla \"mossa\" \u00e8 identica: Panezio e \"Aceto\" partono di rincorsa, ma con i colori della Selva. I due partono bene e grazie ad un'ottima progressione si ritrovano secondi. Tuttavia alla seconda curva del Casato \"Aceto\" gira largo, viene raggiunto dalle Contrade inseguitrici e resta bloccato nel gruppo. La vittoria va al Montone, grazie a Giuseppe Pes detto \"Il Pesse\" su Cuana.\nLa carriera di Panezio sembra ormai in declino, ma i frettolosi giudizi vengono ribaltati dopo il Palio del 16 agosto 1982. La sua monta viene affidata a Massimo Alessandri detto \"Bazzino\", per la Contrada della Chiocciola. Panezio scatta bene e dopo il primo San Martino \u00e8 gi\u00e0 davanti; \"Bazzino\" riesce a tenere la testa agevolmente fino al terzo San Martino, quando viene raggiunto ed attaccato dal Montone (\"Il Pesse\" su Arlem). La difesa di \"Bazzino\" ha la meglio: per Panezio \u00e8 la seconda vittoria nella Chiocciola, la settima in assoluto, ma non \u00e8 ancora l'ultima della sua carriera.\nNel 1983 Panezio viene estratto per la Giraffa in occasione di entrambi i Palii, venendo montato da Antonello Casula detto \"Moretto\". Il 3 luglio Panezio riesce a scattare discretamente, ritrovandosi per\u00f2 solamente al quarto posto. La sua corsa \u00e8 all'inseguimento di Bruco e Leocorno; il distacco diviene per\u00f2 troppo ampio, e a nulla vale la disperata rimonta: a vincere \u00e8 Benito, lo scosso del Leocorno.\nFine carriera.\nIl 16 agosto 1983 Panezio vince per l'ultima volta. Il Palio non \u00e8 dei pi\u00f9 semplici, causa la presenza alla \"mossa\" delle rivali Tartuca-Chiocciola e Istrice-Lupa (di rincorsa). Alla partenza l'allineamento \u00e8 dei peggiori, ma nonostante ci\u00f2 la partenza viene considerata valida. Panezio ne approfitta per scattare in testa e dominare la corsa: l'unico pericolo che deve affrontare \u00e8 costituito dai sei cavalli scossi rimasti sul tufo. Per Panezio si tratta dell'ottava vittoria, alla non pi\u00f9 verde et\u00e0 di quindici anni.\nL'ultima corsa in Piazza del Campo di Panezio \u00e8 datata 2 luglio 1984, nel Palio vinto dall'Oca grazie al fantino \"Aceto\".A Panezio, amatissimo a Siena, Canapino ha dedicato un pensiero nel libro I trenta assassini (a cura di Marco Delogu e Massimo Reale), relativo proprio al momento in cui l'animale, ormai vecchio, spir\u00f2 fra le braccia di Canapino: \u00abPanezio appoggi\u00f2 il muso sulle mie cosce, fece un sospiro come per dire \"Mi dispiace amico mio, me ne vado\" e mor\u00ec\u00bb. Dopo la morte \u00e8 stato sepolto ad Asciano, presso la scuderia del proprio allenatore Leonardo Viti detto \"Canapino\".\nStatistiche.\n\"Le vittorie sono evidenziate ed indicate in neretto.\""}
{"id": "3166071", "revid": "729019", "url": "https://it.wikipedia.org/wiki?curid=3166071", "title": "Elton Flatley", "text": "Biografia.\nProveniente dal St. Joseph's Nudgee College, Flatley ebbe un inizio di carriera professionistica molto rapido: a 18 anni, infatti, esord\u00ec nel Super 12 1996 nelle file dei Queensland Reds, appena uscito dalla scuola superiore, contro i neozelandesi Highlanders.\nL'anno successivo Flatley esord\u00ec negli \"Wallabies\" nel corso dei \"test\" di fine anno 1997, a Twickenham contro l'; nonostante l'esordio precoce, non fu inserito nella rosa che prese parte alla vittoriosa , rimanendo fuori dalla Nazionale per circa tre anni dopo il debutto.\nRientr\u00f2 infatti nel novembre 2000 a Murrayfield contro la e l'anno successivo vinse sia la serie contro i British Lions in \"tour\" che il Tri Nations 2001.\nFu poi convocato nella che si disput\u00f2 proprio in Australia, torneo in cui gli \"Wallabies\" giunsero fino alla finale che fu poi vinta dall'; alla fine del Super 12 2004 divenne il pi\u00f9 giovane giocatore del Queensland a raggiungere le 100 presenze con la maglia della rappresentativa, sia a livello nazionale che nei Reds a livello professionistico.\nNel 2006, dopo diversi mesi in cui soffriva di annebbiamento della vista, Flatley si sottopose a un controllo medico dal quale emerse che i problemi visivi erano dovuti ai numerosi traumi contusivi ricevuti al capo durante l'attivit\u00e0 agonistica, e a seguito dei quali ricevette il consiglio di smettere immediatamente di giocare, cosa che fece, a soli 29 anni.\nDopo il ritiro Flatley \u00e8 divenuto dirigente assicurativo presso la Commonwealth Bank of Australia."}
{"id": "3166072", "revid": "1784492", "url": "https://it.wikipedia.org/wiki?curid=3166072", "title": "Igor Cvitanovi\u0107", "text": "\u00c8 il primatista di gol della Dinamo Zagabria (15) nelle competizioni UEFA per club."}
{"id": "3166075", "revid": "780783", "url": "https://it.wikipedia.org/wiki?curid=3166075", "title": "Tour of Hainan", "text": "Il Tour of Hainan (it. \"Giro dell'Isola di Hainan\") \u00e8 una corsa a tappe maschile di ciclismo su strada, che si svolge sull'isola di Hainan, in Cina, ogni anno tra ottobre e novembre. Creata nel 2006, \u00e8 stato inserito nel calendario dell'UCI Asia Tour, inizialmente come classe 2.1, passando poi nel 2007 a 2.2, e nel 2009 a 2.HC. Non organizzato nel 2019, venne reinserito in calendario nel 2020, nel nuovo circuito UCI ProSeries: tuttavia, a causa dell'epidemia del Coronavirus venne annullata.\nAlbo d'oro.\n\"Aggiornato all'edizione 2021\"."}
{"id": "3166079", "revid": "1149807", "url": "https://it.wikipedia.org/wiki?curid=3166079", "title": "Kyoko Karasuma Y-Files", "text": " \u00e8 un manga giapponese scritto da \u014cji Hiroi e disegnato da Yusuke Kozaki. Venne pubblicato dalla Gentosha, prima sulla rivista \"BStreet\" come antologia nel 2002 e poi su \"Comic Birz\", a cadenza mensile dal 2003 al 29 febbraio 2012.\nTrama.\nLa storia \u00e8 ambientata in un futuro prossimo, nel quale gli oni vivono tra gli umani nascondendo la propria esistenza. Un tempo erano venerati dagli uomini come divinit\u00e0, ma ora vivono nell'ombra, in miseria rispetto al passato, e nessuno sa della loro esistenza, tranne poche persone ed una sezione speciale della polizia.\nMa gli oni sono stanchi di rimanere inermi, ed ambientandosi lentamente nella societ\u00e0 degli umani, diventando capi di potenti aziende o importanti politici, acquisiscono sempre pi\u00f9 potere, fino a quando decidono di rompere un patto millenario stipulato con gli uomini, e dichiarare guerra a coloro che un tempo li veneravano."}
{"id": "3166088", "revid": "712828", "url": "https://it.wikipedia.org/wiki?curid=3166088", "title": "Famiglia Kurono", "text": ""}
{"id": "3166090", "revid": "743200", "url": "https://it.wikipedia.org/wiki?curid=3166090", "title": "P. Girod", "text": "Biografia.\nIl nome di battesimo \u00e8 sconosciuto. Celebre per le finali disputate all'Open di Francia in singolo: vinse quella del 1901 disputando la finale contro Leroux, il punteggio di quella gara non venne registrato e non \u00e8 pervenuto. Per due volte perse in finale: nella prima edizione del 1897 contro Adine Masson dove fu sconfitta in due set (6-3, 6-1 per la Masson) e quella del 1902 sempre con la stessa avversaria."}
{"id": "3166102", "revid": "767487", "url": "https://it.wikipedia.org/wiki?curid=3166102", "title": "Vis e R\u0101min", "text": "Vis e R\u0101min (\u0648\u064a\u0633 \u0648 \u0631\u0627\u0645\u064a\u0646, \"Vis o R\u0101min\") \u00e8 un'antica storia d'amore della letteratura in lingua persiana. L'epica fu composta in poesia dal poeta persiano Fakhraddin As\u2018ad Gorg\u0101ni (\u0641\u062e\u0631\u0627\u0644\u062f\u064a\u0646 \u0627\u0633\u0639\u062f \u06af\u0631\u06af\u0627\u0646\u064a) nell'XI secolo.\nLa storia \u00e8 ambientata nella Persia pre-islamica. Gorg\u00e2ni ha dichiarato un'origine sasanide per la medesima, ci\u00f2 nonostante \u00e8 oggi considerata come risalente alla dinastia Parti, probabilmente nel primo secolo d.C. \u00c8 stato anche suggerito che la storia di Gorg\u00e2ni rifletta tradizioni e usi del periodo immediatamente precedente a quello in cui egli \u00e8 vissuto. Questo non pu\u00f2 essere stabilito con certezza, al pari di tutte le storie che ripropongono fonti antiche includendo elementi contemporanei al periodo dei propri narratori.\nStruttura.\nLa struttura della storia si fonda sull'opposizione di due \"clan\" parti, uno orientale e l'altro occidentale. L'esistenza di questi piccoli regni e della loro base feudale sembra datare le vicende al periodo parti della storia dell'Iran. La popolarit\u00e0 di questa storia pre-islamica nel periodo islamico \u00e8 menzionata dallo stesso poeta, e mostra come vi era necessit\u00e0 di antichi temi e tradizioni.\nTrama.\nLa storia narra di \"Vis\", figlia di Sh\u0101hr\u016b e K\u0101ren, la famiglia dominante in \"M\u0101h\", nell'Iran occidentale, e \"Ramin\" (R\u0101m\u012bn), il fratello di Monikan, il sovrano di Merv nell'Iran nordorientale. Monikan incontra Shahru in una festa reale, e incantato dalla sua bellezza le domanda di sposarlo. Ella risponde che \u00e8 pi\u00f9 vecchia di quanto appaia e che \u00e8 gi\u00e0 maritata, ma gli promette di dargli la prima figlia che gli sarebbe nata.\nDiversi anni dopo, Shahru d\u00e0 alla luce una bambina e la chiama Vis (o Viseh). Ella manda Vis a Khuzan per essere cresciuta da una nutrice, che a sua volta \u00e8 gi\u00e0 impegnata nel crescere Ramin, della stessa et\u00e0 di Vis. I due crescono insieme per dieci anni e, dopo di ci\u00f2, Vis viene richiamata dalla madre. Dopo che Vis raggiunge l'adolescenza, ella fa ritorno alla madre e Shahru la offre in sposa al proprio figlio, Viru, che \u00e8 anche il fratello di Vis. Il matrimonio rimane non consumato a causa delle mestruazioni di Vis, che nello Zoroastrismo la rende inavvicinabile. Monikan viene informato del matrimonio e manda proprio fratello Zard a ricordare a Shahru della propria promessa e a condurre Vis a lui. Vis rinnega definitivamente la proposta di Monikan e rifiuta di partire. I sentimenti di Monikan si inaspriscono e dichiara guerra a M\u0101h-abad. In una battaglia, K\u0101ren (o Q\u0101rin), padre di Vis, viene ucciso, ma Monikan subisce anche una sconfitta per mano di Viru.\nMonikan, in conseguenza alla sconfitta subita, conduce il proprio esercito a Gurab, dove Vis sta aspettando lontano dalla battaglia. Egli manda un messaggero a lei, offrendole vari privilegi a compenso del loro matrimonio. Ma Vis rifiuta ancora l'offerta di Monikan con coraggio e indignazione. Monikan domanda consiglio ai propri fratelli, Zard e Ramin. Ramin, che \u00e8 gi\u00e0 innamorato di Vis, cerca di dissuadere il fratello maggiore dai suoi propositi. Ci\u00f2 nonostante, Zard suggerisce di corrompere Shahru come via per vincere su Vis. Monikan accetta il consiglio di Zard e invia dei soldi e dei gioielli a Shahru, corrompendola e ottenendo la possibilit\u00e0 di entrare nel suo castello. In questo modo egli pu\u00f2 rapire Vis, con grande dispiacere di Viru.\nDurante il viaggio di ritorno verso Merv, Ramin intravede Vis e arde dal desiderio per lei al punto tale da cadere dal proprio cavallo e svenire. Vis viene condotta nell'harem di Monikan e molti doni le vengono offerti. Anche la nutrice di Vis viene condotta a Merv, e cerca di persuadere la giovane ad affrontare la questione con praticit\u00e0, accettando il suo nuovo sposo e dimenticando Viru. Vis inizialmente ha difficolt\u00e0 ad accettare il proprio destino, ma alla fine di rassegna a essere parte dell'harem di Monikan.\nCi\u00f2 nonostante Vis rifiuta di offrirsi a Monikan per diversi anni, mantenendo il lutto per la morte del padre. In questo periodo, la nutrice produce un talismano volto a rendere Monikan impotente per un mese. L'incantesimo pu\u00f2 essere rotto solo in conseguenza alla rottura del talismano, e nel momento in cui esso viene perduto, Monikan perde la possibilit\u00e0 di giacere con la propria sposa.\nNel frattempo, Ramin ha nuovamente occasione di scortare Vis e, rivedendola e riconoscendola, si innamora nuovamente di lei. Vis sta ancora portando il lutto per la morte del padre, e per la separazione da suo fratello e suo primo marito, Viru; cos\u00ec quando Ramin prega la nutrice di informare Vis del suo amore, Vis si arrabbia e rifiuta ogni possibilit\u00e0 di incontro. Alla fine, dopo una lunga conversazione attraverso l'intermediazione della nutrice, e mentre il re Monikan \u00e8 lontano per una guerra, Vis e Ramin riescono a incontrarsi. Vis si innamora di Ramin e i due consumano il loro amore.\nDopo il ritorno di Monikan, essi decidono di andare a visitare la famiglia di Vis. L\u00e0, Monikan ascolta casualmente una conversazione fra la nutrice e Vis, e comprende che sua moglie ama suo fratello. Monikan invoca la prova del fuoco, nel corso della quale, passando attraverso le fiamme, Vis deve provare la propria verginit\u00e0. Ma Vis e Ramin fuggono.\nGrazie all'intervento della madre di Monikan, viene ristabilita la pace fra i due fratelli, e cos\u00ec tutti possono finalmente fare ritorno a Marv.\nMonikan conduce quindi Ramin insieme a s\u00e9 in una campagna contro l'Impero Romano, ma Ramin cade ammalato e viene lasciato indietro. Ramin fa quindi ritorno da Vis, che \u00e8 stata imprigionata in un castello da Monikan e sorvegliata dall'altro fratello, Zard. Ramin si arrampica lungo la parete e passa il proprio tempo insieme a Vis fino a quando Monikan non ritorna dalla guerra ed \u00e8 costretto a fuggire.\nRamin pensa che il proprio amore con Vis non possa avere futuro, e per questo chiede a Monikan di inviarlo in missione a Maah. L\u00e0, Ramin si innamora di una donna chiamata Gol e si sposa con lei. Vis scopri questo e invia la nutrice da Ramin a ricordargli del loro amore. Ma Ramin la rispedisce indietro con un'arida risposta. Vis invia pertanto un messaggio elaborato, invocandolo a tornare da lei. E questa volta, Ramin, annoiato dalla vita con la propria moglie, decide di ritornare da Vis. Ma quando egli raggiunge Marv sul proprio cavallo nel corso di una tempesta di neve, Vis sale sul tetto del castello e rifiuta il suo amore. Ramin fugge disperato e Vis, pentita di ci\u00f2 che ha fatto, invia la nutrice al seguito di Ramin, ottenendo riconciliazione con lui.\nMonikan porta Ramin a caccia e invia Vis, la nutrice e qualche altra donna a sorvegliare il fuoco sacro del tempio vicino. Ramin si assenta per\u00f2 dalla caccia, si traveste come una donna e entra nel tempio per prendere Vis. Essi fanno quindi ritorno al castello e, con l'aiuto degli uomini di Ramin, uccidono tutti coloro l\u00ec presenti, Zard compreso. Quindi fuggono a Daylam, sulla costa del mar Caspio. Monikan resta ucciso durante la caccia e Vis e Ramin possono tornare a Merv, dove Ramin ascende al trono e pu\u00f2 finalmente sposare Vis.\nRamin regna per oltre 83 anni. Nell'ottantunesimo anno, Vis muore e Ramin affida il regno al proprio figlio maggiore nel mentre in cui per due anni si reca continuamente alla tomba dell'amata, con la quale si ricongiunger\u00e0 nell'aldil\u00e0.\nInfluenza.\nLa storia di Vis e Ramin ha influenzato notevolmente la letteratura persiana. Significativo \u00e8 come Nezami, a sua volta uno dei maggiori poeti della tradizione romantica persiana, basa molto della propria retorica sull'opera di Gorgani.\nL'opera ha avuto anche influenza al di l\u00e0 della cultura persiana. La storia \u00e8 divenuta molto popolare anche in Georgia in virt\u00f9 di una libera traduzione in prosa del XII secolo conosciuta come \"Visramiani\", che ha avuto un effetto duraturo sulla letteratura georgiana. Divenuto il pi\u00f9 antico manoscritto conosciuto del lavoro, e meglio conservato rispetto all'originale, la sua grande importanza per la cultura persiana pu\u00f2 essere riconosciuta nell'aiuto offerto nel recuperare molti passi corrotti del manoscritto originale.\nIl grande studioso Vladimir Minorsky ha realizzato uno studio in quattro parti della storia, e si \u00e8 convinto dell'origine parti della medesima.\nMolti studiosi hanno suggerito che la vicenda di Vis e Ramin potrebbe aver influenzato la leggenda di Tristano e Isotta. Ci\u00f2 nonostante non sono state riconosciute somiglianze significative fra i due testi."}
{"id": "3166105", "revid": "11959", "url": "https://it.wikipedia.org/wiki?curid=3166105", "title": "Sanjak", "text": ""}
{"id": "3166107", "revid": "640389", "url": "https://it.wikipedia.org/wiki?curid=3166107", "title": "Emirato dell'Afghanistan", "text": "L'Emirato dell'Afghanistan fu la denominazione dello Stato creato da Dost Mohammed Khan in Afghanistan dopo la fine dell'Impero Durrani nel 1826. Da allora si confronter\u00e0 sino agli inizi del XX secolo con l'influenza dell'imperialismo britannico in una successione di guerre dette anglo-afghane (conflitti con l'Afghanistan del 1838-42 e 1878-80). Nell'agosto 1919 l'emirato torn\u00f2 definitivamente indipendente dagli inglesi con l'emiro Am\u0101null\u0101h Kh\u0101n.\nEbbe termine nel 1926, quando Am\u0101null\u0101h Kh\u0101n proclam\u00f2 se stesso re e il suo paese come regno dell'Afghanistan. In questo periodo storico l'Afghanistan dovette far fronte all'espansionismo europeo nell'Asia centrale e combatt\u00e9 le tre guerre anglo-afghane. L'emirato venne per breve tempo restaurato nel 1929 da Habibullah Kalak\u0101n\u012b."}
{"id": "3166115", "revid": "287204", "url": "https://it.wikipedia.org/wiki?curid=3166115", "title": "Peter M\u00fcller", "text": ""}
{"id": "3166124", "revid": "1516566", "url": "https://it.wikipedia.org/wiki?curid=3166124", "title": "H 2 (sommergibile Italia)", "text": "L'H 2 \u00e8 stato un sommergibile della Regia Marina.\nStoria.\nDopo il completamento, nel 1917, part\u00ec da Halifax al comando del tenente di vascello Guido Bacci, attravers\u00f2 l'Oceano Atlantico e giunse infine a Messina.\nDestinato alla \u00abSquadriglia Sommergibili H\u00bb basata Brindisi, oper\u00f2 prevalentemente nel Basso Adriatico.\nIl 19 ottobre 1917 l'\"H 2\", in missione nelle acque meridionali della Dalmazia, avvist\u00f2 una formazione austroungarica (esploratore \"Helgoland\", cacciatorpediniere , , , , e ) che si stava ritirando verso Cattaro inseguita da unit\u00e0 italo-franco-inglesi, ma non riusc\u00ec a portarsi all'attacco per l'eccessiva distanza\nIl 22 gennaio 1918 il sommergibile fu inviato nelle acque prospicienti Durazzo, avvist\u00f2 un cacciatorpediniere austroungarico classe \u00abHuszar\u00bb e lo attacc\u00f2 con il lancio di un siluro, che fu evitato con manovre evasive; l\u2019\"H 2\" rientr\u00f2 in porto il 25 gennaio.\nComplessivamente, durante la prima guerra mondiale, l'\"H 2\" effettu\u00f2 37 missioni di guerra (14 offensive e 23 difensive), per totali 1274 ore di navigazione in superficie e 658 in immersione.\nDopo la guerra fu stanziato a La Spezia e poi distaccato all'Accademia Navale di Livorno; nel settembre 1923 fu coinvolto nella crisi di Corf\u00f9, e negli anni seguenti svolse attivit\u00e0 addestrativa cambiando pi\u00f9 volte base.\nIl giorno 22 Dicembre 1928 nel porto di Napoli, ormeggiato al Molo Beverello, l'H 2 sub\u00ec un'esplosione a bordo causata da un incendio nella sala batterie, Durante questo luttuoso incidente, persero la vita tre membri dell'equipaggio: Stefano Farina, Francesco Paolo di Somma e Donato Ceci.\nDurante la guerra di Spagna il sommergibile oper\u00f2 nel Canale di Sicilia, rientrando senza aver individuato navi da attaccare.\nRidislocato a La Spezia nel gennaio 1940, fu impiegato in agguati protettivi (o in alcuni casi anche offensivi) nel Mar Ligure sino al febbraio 1941, quando fu trasferito a Taranto.\nComp\u00ec poi 25 missioni protettive al largo di Crotone, Brindisi, Taranto e Gallipoli, venendo poi fermato per lavori di manutenzione.\nComplessivamente, dal giugno al novembre 1940, l'\"H 2\" svolse 40 missioni esplorativo-offensive, 53 di addestramento (per conto della Scuola Idrofonisti di La Spezia) e 23 di trasferimento, navigando complessivamente per 9395 miglia nautiche.\nIl 7 settembre 1943 il sommergibile fu inviato ad Ajaccio e l\u00ec si trovava alla proclamazione dell'armistizio: al comando del tenente di vascello Antonio Canezza, si consegn\u00f2 agli Alleati a Palermo e d l\u00ec ripart\u00ec il 19 settembre (unitamente ai gemelli \"H 1\" ed \"H 4\", a tre altri sommergibili e a varie altre unit\u00e0 navali) per trasferirsi a Malta. Il 13 ottobre ripart\u00ec da Malta per rientrare in Italia, assieme ai gemelli e ad altri 12 sommergibili.\nFu poi impiegato per l'addestramento delle unit\u00e0 antisommergibili alleate sino al gennaio 1945.\nPosto in riserva nel novembre 1945, l'ormai vecchio \"H 2\" fu messo in disarmo nel marzo 1946 nel porto di Taranto, radiato il 1\u00ba febbraio 1948 e demolito."}
{"id": "3166125", "revid": "599013", "url": "https://it.wikipedia.org/wiki?curid=3166125", "title": "Bruno Versavel", "text": ""}
{"id": "3166126", "revid": "555105", "url": "https://it.wikipedia.org/wiki?curid=3166126", "title": "Miniera di sale", "text": ""}
{"id": "3166128", "revid": "484362", "url": "https://it.wikipedia.org/wiki?curid=3166128", "title": "Bandiera afghana", "text": ""}
{"id": "3166129", "revid": "287204", "url": "https://it.wikipedia.org/wiki?curid=3166129", "title": "Igor Cvitanovic", "text": ""}
{"id": "3166132", "revid": "287204", "url": "https://it.wikipedia.org/wiki?curid=3166132", "title": "Leroux", "text": ""}
{"id": "3166137", "revid": "1442080", "url": "https://it.wikipedia.org/wiki?curid=3166137", "title": "Pascal Plovie", "text": ""}
{"id": "3166142", "revid": "599013", "url": "https://it.wikipedia.org/wiki?curid=3166142", "title": "Yvonne de Pfeffel", "text": "Biografia.\nIn coppia con Max D\u00e9cugis vinse due campionati misti all'Open di Francia, nel 1906 e nel 1906.\nUna volta \u00e8 arrivata in finale all'Open di Francia singolare femminile nel 1905 perdendo contro Kate Gillou con il punteggio di 6-0, 11-9 per la Gillou."}
{"id": "3166144", "revid": "1442080", "url": "https://it.wikipedia.org/wiki?curid=3166144", "title": "Marc Van Der Linden", "text": ""}
{"id": "3166154", "revid": "430604", "url": "https://it.wikipedia.org/wiki?curid=3166154", "title": "Maneggi", "text": ""}
{"id": "3166163", "revid": "599013", "url": "https://it.wikipedia.org/wiki?curid=3166163", "title": "H 3 (sommergibile Italia)", "text": "L'H 3 \u00e8 stato un sommergibile della Regia Marina.\nStoria.\nUna volta terminate la costruzione e le prove, il sommergibile salp\u00f2 da Halifax al comando del tenente di vascello Goffredo di Palma, attravers\u00f2 l'Oceano Atlantico ed attracc\u00f2 infine a Cagliari.\nInquadrato nella \u00abSquadriglia Sommergibili H\u00bb, fu dislocato a Brindisi, operando nel Basso Adriatico, specie davanti a Cattaro e Durazzo, svolgendo in tutto 20 missioni offensive prive di risultati.\nIl 2 ottobre 1918 l'\"H 3\", insieme a diversi altri sommergibili italiani, francesi ed inglesi, venne dislocato nelle acque tra Durazzo e Cattaro in appoggio ad un'operazione di bombardamento navale ed attacco di MAS contro Durazzo.\nNel 1925 il fu impiegato per la sperimentazione di un apparato progettato dal maggiore del Genio Navale Pericle Ferretti: tale strumento era un precursore dello snorkel, e consentiva la navigazione in immersione per tempi ben pi\u00f9 lunghi del consueto, e con l'uso della propulsione Diesel. Per questo l'\"H 3\" ricevette\u00a0\u2013 nell'aprile 1926 \u2013, mentre si trovava in Libia, anche la visita di Benito Mussolini. La sperimentazione dell'apparecchiatura di Ferretti prosegu\u00ec sino al 1927 evolvendo nell'apparecchio \u00abML\u00bb (la cui produzione fu per\u00f2 bloccata negli anni trenta, cos\u00ec che la Regia Marina entr\u00f2 nella seconda guerra mondiale senza nessun apparato di questo tipo).\nNel resto degli anni venti il sommergibile fu impiegato per esercitazioni ed attivit\u00e0 di addestramento.\nNel 1931 l'\"H 3\" fu ridislocato a La Spezia e quindi assegnato all'Accademia Navale di Livorno, per la quale svolse missioni di addestramento e partecip\u00f2 ad esercitazioni sino al maggio 1937, data della sua radiazione. Fu successivamente demolito."}
{"id": "3166164", "revid": "1272592", "url": "https://it.wikipedia.org/wiki?curid=3166164", "title": "Carosello (disambigua)", "text": ""}
{"id": "3166166", "revid": "125322786", "url": "https://it.wikipedia.org/wiki?curid=3166166", "title": "Giuseppe Billanovich", "text": "Con il fratello Guido fond\u00f2 alla met\u00e0 degli anni '50 la casa editrice Antenore.\nBiografia.\nFiglio di Eugenio, medico originario di Tra\u00f9, e di Maria Ciani, si laure\u00f2 all'Universit\u00e0 di Padova nel 1934 ed insegn\u00f2 all'Istituto Universitario Orientale di Napoli, al Warburg Institute, all'Universit\u00e0 di Friburgo e alla Universit\u00e0 Cattolica del Sacro Cuore di Milano. Proprio alla Cattolica ebbe l'incarico di uno dei primi insegnamenti di Filologia medievale e umanistica, disciplina che aveva contribuito a fondare. Nel 1958, con Carlo Dionisotti, Augusto Campana e Paolo Sambin diede vita alla rivista \"Italia medioevale e umanistica\".\nStudioso dell'Umanesimo e della tradizione dei classici latini, dedic\u00f2 indagini fondamentali a Petrarca (basti citare quelle sul \"Rerum memorandarum libri\") con le quali ravviv\u00f2 le attivit\u00e0 di lavoro dell'Edizione nazionale delle opere di Petrarca. Importanti anche i suoi precoci studi su Teofilo Folengo (particolarmente \"Tra don Teofilo e Merlin Cocaio\", Napoli, 1948). Nel 1949 identific\u00f2 la mano di Petrarca in uno dei pi\u00f9 importanti codici di Tito Livio, l'Harleiano 2493 (Londra, British Library, del quale cur\u00f2 anche l'edizione anastatica nel 1981).\nFu socio corrispondente dell'Accademia Galileiana di Scienze, Lettere ed Arti dal 21 aprile 1963.\nNel 1965 l'Accademia dei Lincei gli confer\u00ec il Premio Feltrinelli per la Filologia."}
{"id": "3166178", "revid": "104458", "url": "https://it.wikipedia.org/wiki?curid=3166178", "title": "Pilota automobilistico", "text": ""}
{"id": "3166184", "revid": "104458", "url": "https://it.wikipedia.org/wiki?curid=3166184", "title": "Canoista", "text": ""}
{"id": "3166186", "revid": "430604", "url": "https://it.wikipedia.org/wiki?curid=3166186", "title": "Escursioni a piedi", "text": ""}
{"id": "3166189", "revid": "363629", "url": "https://it.wikipedia.org/wiki?curid=3166189", "title": "Nuovo Lido", "text": "Il Nuovo Lido \u00e8 un complesso balneare-ricettivo di Genova, originariamente chiamato Il Lido d'Albaro.\nAttualmente \u00e8 considerato lo stabilimento balneare pi\u00f9 grande d'Europa\nStoria.\nFu fondato dal figlioccio di Giuseppe Garibaldi, Giuseppe Garibaldi Coltelletti, che nel 1908 ne ultim\u00f2 la costruzione.\nAlla fine degli anni '40 fu Rinaldo Rizzo, originario di Orsara Bormida nonch\u00e9 ex direttore del dopolavoro di Milano, a riqualificare l'area ormai disastrata dalle guerre e costruire quello che poi sarebbe diventato il Nuovo Lido.\nNegli anni cinquanta assunse rinomanza nazionale come passerella per le selezioni del concorso di Miss Italia. Miss Lido furono negli anni cinquanta tre future star del cinema: Sophia Loren, Marisa Allasio e Rosanna Schiaffino, mentre negli anni ottanta la vittoria del titolo fu l'esordio nel mondo dello spettacolo per Carmen Russo e, a soli 15 anni, per la futura cantante e showgirl Sabrina Salerno. \n\u00c8 stato anche sede di rappresentazioni dell'attore vanto del teatro genovese: Gilberto Govi (cui sono intitolati i giardini situati sopra il depuratore di Punta Vagno, nella parte occidentale del corso).\nNel 1952 fu costruita la prima piscina, e nel 1965 l'ultima, olimpionica.\nStruttura.\nLa spiaggia dello stabilimento con l'ausilio di circa 900 cabine di varie tipologie, dotate di ampi terrazzini privati, docce interne, con vista mare o situate nel verde tra aiuole.\nIl Nuovo Lido \u00e8 attrezzato con vari saloni, strutture, aree e servizi tra cui: 3 piscine aperte (\"olimpionica\", \"trampolino tuffi\" e \"junior\") e piscina coperta invernale con acqua di mare depurata e riscaldata, 3 ristoranti, 2 bar, cocktail bar, tavola calda, pizzeria, coiffeur pour dames e boutique di vario tipo, campo di pallavolo e mini tennis, idromassaggi, sauna, palestra, solarium, aree per corsi di nuoto, vela e windsurf, sala videogiochi, pedal\u00f2, parcheggi per motoscafi e barche, con reparto imbarcazioni anche per servizi di varo e alaggio assistito."}
{"id": "3166191", "revid": "200568", "url": "https://it.wikipedia.org/wiki?curid=3166191", "title": "Oct-4", "text": "Oct-4 (octamer-binding transcription factor 4) \u00e8 una proteina coinvolta nell'auto-rinnovamento di cellule embrionali indifferenziate. Essa \u00e8 codificata dal gene POU5F1.\nOct-4 \u00e8 presente nei blastomeri, nelle cellule della linea germinale, nella massa cellulare interna (MCI) ma non nel trofoblasto.\nRegola la trascrizione di numerosi geni interagendo con fattori di trascrizione presenti in cellule pluripotenti (SOX2 e NANOg). Un gene importante di OCT4 \u00e8 FgF4 (\"Fibroblast growth factor 4\"), la cui trascrizione richiede anche Sox2. OCT4 \u00e8 presente nelle cellule pluripotenti ed \u00e8 necessaria per la pluripotenza stessa.\nA seconda del tessuto embrionale, essa \u00e8 presente in concentrazioni differenti, per permetterne il diverso differenziamento: \nLa demetilazione del DNA \u00e8 necessaria per la trascrizione di Oct4 e per permettere il differenziamento richiesto."}
{"id": "3166194", "revid": "92723", "url": "https://it.wikipedia.org/wiki?curid=3166194", "title": "Ton\u010di Gabri\u0107", "text": "Anche suo figlio Drago \u00e8 stato un calciatore."}
{"id": "3166195", "revid": "228587", "url": "https://it.wikipedia.org/wiki?curid=3166195", "title": "Cospirazione di Newburgh", "text": "La cosiddetta cospirazione di Newburgh \u00e8 un episodio controverso avvenuto durante la fase ultima della rivoluzione americana, ovvero nel marzo 1783, quando numerosi ufficiali dell'Esercito Continentale di stanza a Newburgh, risposero ad un appello anonima scritto in due lettere, per organizzare una vera e propria sedizione nei confronti del Congresso degli Stati Uniti d'America, colpevole di aver deliberato il mancato pagamento degli stipendi arretrati a tutti i militari, come rimedio estremo per sopperire a gravi problemi di finanza pubblica. Dallo storico, come Peter Karsten dell'Universit\u00e0 di Pittsburgh, esso pu\u00f2 essere considerato come l'episodio pi\u00f9 vicino a un tentato colpo di stato nella storia degli Stati Uniti d'America.\nAntecedenti.\nCon la fine della guerra ormai prossima e lo scioglimento dell'esercito continentale, tra le file dei militari protagonisti del conflitto inizi\u00f2 a paventarsi la paura che il Congresso non avrebbe mantenuto la promessa assicurata in precedenza di pagare gli stipendi arretrati e le pensioni.\nVerso la fine del 1782, il generale Alexander McDougall ed i colonnelli John Brooks e Matthias Ogden presentarono a Filadelfia una petizione al Congresso con la quale chiedevano espressamente il pagamento dei salari per tutti i combattenti dell'Esercito Continentale accampati presso Newburgh. Quello del mancato pagamento del salario era uno dei motivi di tensione per i futuri reduci della guerra, i quali, temevano il loro ritorno alla vita civile, invidiavano i loro compatrioti rimasti nelle loro case che nel frattempo si erano arricchiti, e temevano di essere dimenticati da una cultura tradizionalmente poco incline alla celebrazione dell'eroismo militare. Quando la petizione di McDougall e compagni rest\u00f2 lettera morta, i reduci di Newburgh decisero di presentare al Congresso una seconda petizione. Autore delle linee guida di questa seconda petizione fu il generale Henry Knox, il quale, in concomitanza con l'allora Segretario alla Guerra degli Stati Uniti Benjamin Lincoln, prepararono il terreno affinch\u00e9 la petizione venisse ascoltata dai rappresentanti del Congresso. Soprattutto Lincoln era ben consapevole della gravit\u00e0 della situazione e a ragione visto che il generale Arthur St. Clair aveva dato chiare indicazioni alla delegazione di McDougall di prospettare al Congresso la possibilit\u00e0 di un futuro colpo di mano da parte dei reduci.\nQuesto malcontento tra le file dei militari si prest\u00f2 funzionale per la fazione dei nazionalisti all'interno del Congresso, capitanati dall'allora Sovrintendente delle Finanze Robert Morris. Morris e la sua fazione infatti, rappresentanti dei ceti abbienti e della vecchia aristocrazia coloniale, tendenzialmente di visioni conservatrici in ambito finanziario, rappresentavano il nucleo del Partito Federalista, erano fautori del rafforzamento dei poteri del Congresso. Proprio in un momento nel quale numerosi stati della Confederazione, come Virginia e Rhode Island, si erano rifiutati di aderire alla ratifica degli accordi per l'accentramento di potere al Congresso in ambito finanziario, la protesta dei militari di Newburgh poteva essere una occasione per recuperare terreno, dato che il pagamento di simili cifre avrebbe avuto come conseguenza diretta la ricerca di nuova risorse finanziarie. Quando la delegazione di McDougall si incontr\u00f2 con Morris, quest'ultimo li convinse che l'unica possibilit\u00e0 per i militari di ricevere i loro salari sarebbe stata quella di consentire al Congresso la facolt\u00e0 di istituire un nuovo sistema di tassazione totalmente centralizzato.\nIl 6 gennaio la delegazione dei militati di Newburgh fu accolta da un comitato del Congresso, il quale il giorno successivo confer\u00ec con Morris il quale, non solo pavent\u00f2 la possibilit\u00e0 di una insurrezione militare, ma dichiar\u00f2 apertamente che con lo stato attuale di tassazione non esisteva possibilit\u00e0 alcuna di trovare la copertura finanziaria per evitare il possibile disastro."}
{"id": "3166196", "revid": "287204", "url": "https://it.wikipedia.org/wiki?curid=3166196", "title": "Tonci Gabric", "text": ""}
{"id": "3166201", "revid": "104458", "url": "https://it.wikipedia.org/wiki?curid=3166201", "title": "Pattinatore di velocit\u00e0 su ghiaccio", "text": ""}
{"id": "3166221", "revid": "1498232", "url": "https://it.wikipedia.org/wiki?curid=3166221", "title": "Andrea Pucci (giornalista)", "text": "Carriera.\nFiglio di Mario Pucci, redattore capo del \"Secolo d'Italia\", prematuramente scomparso. Inizia ventenne (1981) al \"Giornale\", dove si occupa di cronaca nera e giudiziaria, venendo poi assunto nel 1984. Nel 1993 Indro Montanelli gli affida la guida della redazione romana. Nel 1996 diventa vice direttore vicario del \"Tempo\" di Roma. \nNel 1997 ritorna al \"Giornale\", di cui diviene nel 1999 vice direttore, poi per sette anni \u00e8 condirettore responsabile dell'agenzia di stampa Adnkronos (giugno 2002 - ottobre 2009).\nNel novembre 2009 inizia la carriera, tuttora in essere, all'interno delle reti del Gruppo Mediaset. Il 1\u00ba novembre assume la carica di vicedirettore del TG5. Dal giugno 2016 \u00e8 direttore dell'agenzia giornalistica NewsMediaset, la struttura che coordina tutti i servizi dei telegiornali del gruppo e sotto cui dal 17 giugno 2019 sono confluiti TGcom24, Sport Mediaset, TG4 e Studio Aperto.\nCollegamenti esterni.\nBiografia su \"Prima on line\""}
{"id": "3166222", "revid": "115563956", "url": "https://it.wikipedia.org/wiki?curid=3166222", "title": "H 4 (sommergibile Italia)", "text": "L'H 4 \u00e8 stato un sommergibile della Regia Marina.\nStoria.\nDopo il completamento effettu\u00f2 le prove a Montreal e l'addestramento di base ad Halifax; partito quindi dal Canada al comando del tenente di vascello Pietro Tacchini, attravers\u00f2 l'Oceano Atlantico arriv\u00f2 a Cagliari negli ultimi giorni di agosto del 1917.\nIn ottobre fu assegnato alla \u00abSquadriglia Sommergibili H\u00bb basata a Brindisi, operando (a partire da novembre 1917) nel Basso Adriatico svolgendo in tutto 17 infruttuose missioni esplorativo-offensive.\nAssegnato dopo il conflitto all'Ispettorato Siluranti di Taranto, nel settembre del 1923 stazion\u00f2 per una decina di giorni a Corf\u00f9 nel corso della controversia fra Italia e Grecia con oggetto l\u2019isola.\nFu poi impiegato per l'addestramento e le esercitazioni.\nNel corso della guerra di Spagna fu impiegato nel Canale di Sicilia ma ritorn\u00f2 alla base senza aver individuato navi da attaccare.\nAll'entrata dell'Italia nella seconda guerra mondiale era a La Spezia; oper\u00f2 sempre nel Mar Ligure, con il tenente di vascello Loris Albanese come comandante.\nVerso la fine del gennaio 1941, essendo partita da Gibilterra, diretta verso est, la Forza H britannica (lo scopo era bombardare Genova), l\u2019\"H 4\" dislocato in agguato difensivo al largo di Livorno; a causa del maltempo la squadra navale britannica torn\u00f2 in porto dopo aver attaccato con aerei la diga del Tirso (il bombardamento fu poi comunque svolto il 9 febbraio 1941).\nNel corso dell'operazione britannica \u00abStyle\u00bb (si trattava di una missione di rifornimento di Malta, ma i comandi italiani pensarono potesse trattarsi di un altro bombardamento navale di Genova) fu mandato in agguato difensivo nel golfo di Genova in funzione difensiva (assieme al gemello \"H 1\"), ma, come detto, la formazione britannica non pass\u00f2 in quelle acque.\nNel settembre 1941, con l'operazione britannica \u00abHalberd\u00bb (ancora una volta si trattava di un convoglio inviato a Malta, ma i comandi italiani ritennero opportuno l'invio di alcuni sommergibili in Mar Ligure temendo un'altra azione di bombardamento) fu nuovamente fatto uscire in Mar Ligure.\nComplessivamente, nel periodo 1940-1943, effettu\u00f2 36 missioni esplorativo-offensive, 13 addestrative (per conto della Scuola Idrofonisti di La Spezia) e 11 di trasferimento, navigando in totale per 8239 miglia nautiche.\nL'armistizio lo sorprese ad Ajaccio; si consegn\u00f2 agli Alleati a Palermo e da tale porto salp\u00f2 19 settembre (insieme ai gemelli \"H 1\" ed \"H 2\", ad altri tre sommergibili e a diverse altre unit\u00e0 navali) diretto a Malta. Il 13 ottobre lasci\u00f2 Malta e fece ritorno Italia, analogamente ai gemelli e ad altri dodici sommergibili.\nTorn\u00f2 poi a Malta ove fu impiegato dagli Alleati in esercitazioni antisommergibile; nell'agosto del 1944 fu inviato a Taranto dove fu sottoposto a lavori di manutenzione, riprendendo poi l'attivit\u00e0 con altre missioni, sia offensive che difensive, nel golfo di Taranto.\nDisarmato a fine guerra, fu radiato il 1\u00ba febbraio 1948 e demolito."}
{"id": "3166224", "revid": "88740", "url": "https://it.wikipedia.org/wiki?curid=3166224", "title": "Beach City", "text": ""}
{"id": "3166228", "revid": "88740", "url": "https://it.wikipedia.org/wiki?curid=3166228", "title": "Beallsville", "text": ""}
{"id": "3166229", "revid": "1442080", "url": "https://it.wikipedia.org/wiki?curid=3166229", "title": "Manfred Zsak", "text": ""}
{"id": "3166230", "revid": "697352", "url": "https://it.wikipedia.org/wiki?curid=3166230", "title": "Bear Lake", "text": ""}
{"id": "3166231", "revid": "729019", "url": "https://it.wikipedia.org/wiki?curid=3166231", "title": "XV settore di copertura Pusteria", "text": "Il XV Settore di Copertura Pusteria (in tedesco \"Abdeckungssektor 15 - Pustertal\") \u00e8 uno dei sette settori in cui venne diviso il Vallo Alpino in Alto Adige, questo settore si estende dal confine est con l'Austria, dalla frazione di Prato alla Drava di San Candido, percorrendo verso ovest l'intera val Pusteria, ovvero fino a Rio di Pusteria, articolandosi su un territorio montuoso, seguendo il corso del fiume Rienza, fino alla sua foce nell'Isarco.\nDirettrici.\nQuesto settore comprendeva le seguenti direttrici:\nProgetto.\nIl progetto della fortificazione del I sistema difensivo, quello al confine con l'Austria comprendeva le opere di fondovalle degli sbarramenti di Prato alla Drava e Versciaco, con funzione anticarro e una fascia periferica lungo le creste di confine.\nSeguivano poi il II e il III sistema difensivo, fino ad arrivare alla fine della val Pusteria.\nNel dopoguerra, dopo il 1945 vennere nuovamente riattivati e completati con nuove armi e nuove strutture alcuni sbarramenti, tra cui:"}
{"id": "3166234", "revid": "1305772", "url": "https://it.wikipedia.org/wiki?curid=3166234", "title": "Bedminster", "text": ""}
{"id": "3166235", "revid": "287204", "url": "https://it.wikipedia.org/wiki?curid=3166235", "title": "Belief (album)", "text": ""}
{"id": "3166240", "revid": "838137", "url": "https://it.wikipedia.org/wiki?curid=3166240", "title": "Jia Xiuquan", "text": ""}
{"id": "3166243", "revid": "1442080", "url": "https://it.wikipedia.org/wiki?curid=3166243", "title": "Kurt Russ", "text": ""}
{"id": "3166249", "revid": "287204", "url": "https://it.wikipedia.org/wiki?curid=3166249", "title": "Il signore dei demoni", "text": "Il signore dei demoni (\"Lord Loss\" in originale) \u00e8 il primo romanzo della serie \"Demonata\" dell'autore di best seller horror Darren Shan.\n\u00c8 stato pubblicato originariamente nel Regno Unito il 6 giugno 2005. Molto presto, \u00e8 stato proposto anche in Giappone e negli Stati Uniti d'America, dove la precedente serie di Shan, la \"Saga di Darren Shan\", aveva venduto milioni di copie. Il romanzo \u00e8 ambientato in Irlanda e racconta in prima persona di Grubbs Grady, un bambino la cui famiglia \u00e8 composta interamente da giocatori di scacchi.\nTrama.\nGrubitsch \"Grubbs\" Grady, il giovane figlio di genitori ossessionati dagli scacchi, cresce con molta difficolt\u00e0 nell'accettare la recente, strana e nervosa ossessione dei suoi genitori e della sorella. Una notte, egli trova i corpi della propria famiglia orrendamente mutilati e incontra il Signore dei demoni (\"Lord Loss\" in inglese), un macabro demone di forma umana che manda i propri due familiari, Vein e Artery, contro Grubbs.\nNonostante Grubbs riesca a scappare, egli resta profondamente traumatizzato e viene trasferito in un istituto di sanit\u00e0 mentale. Egli rifiuta di rispondere ai trattamenti sino a quando viene visitato dallo zio, Dervish Grady, che racconta a Grubbs quello che sa sull'esistenza dei demoni e convince il giovane ad accettare aiuto.\nDopo la ripresa di Grubbs, egli va a vivere con il suo eccentrico zio Dervish nella sua magione vicino al villaggio di Carcery Vale. Dervish spiega a Grubbs come, usando la magia, sia possibile per lo stesso Grubbs sfuggire al Signore dei demoni e ai suoi tirapiedi, membri di una razza aliena conosciuta con il nome di \"Demonata\". Poco dopo il trasloco di Grubbs, egli conosce e diventa amico di Bill-E Spleen, un orfano che visita spesso Dervish nella volont\u00e0 di imparare la magia.\nTemendo per la sicurezza di Grubbs, Bill-E condivide la propria teoria nel merito della reale natura di Dervish quale licantropo, che come per molti membri della famiglia Grady si manifesta in pubert\u00e0. Ci\u00f2 nonostante, pi\u00f9 tardi, Bill-E si rivela essere il vero licantropo, per quanto egli stesso non ne sia a conoscenza. Dervish, successivamente, spiega che Bill-E \u00e8 il fratellastro di Grubbs in conseguenza di una storia extraconiugale del padre dello stesso. L'unica via per curarlo \u00e8 quella di riuscire a vincere per almeno tre volte cinque partite simultanee a scacchi con il potente Signore dei demoni, mentre un'altra persona si impegner\u00e0 a combattere i suoi familiari. A nessuno \u00e8 permesso di fallire. In tal modo viene rivelata la ragione per cui la famiglia di Grubbs \u00e8 stata uccisa, quando la sua sorella Gret \u00e8 a sua volta caduta vittima della maledizione di famiglia. Meera Flame, un'amica di Dervish, che viene colpita mentre sta cercando di trattenere il trasformato Bill-E, si propone per aiutare nel corso della battaglia con i demoni. Dervish convince il pur riluttante Grubbs, che sta ancora combattendo contro i propri incubi, a prendere il posto di lei.\nDurante il confronto con il Signore dei Demoni, Dervish \u00e8 costantemente distratto dal proprio incontro di scacchi, nel seguire Grubbs che sembra essere incapace di reggere il confronto con i due familiari. Dervish, alla fine, usa la magia per salvare Grubbs, e il Signore dei demoni accetta un'eccezione alle regole per permettere lo scambio di ruoli fra i due.\nGrubbs \u00e8 per\u00f2 terrorizzato e questo conduce un gioco gi\u00e0 pessimo verso il peggio. Ci\u00f2 nonostante, egli riesce comunque a vincere la partita - e la cura per Bill-E - facendo infuriare il Signore dei demoni e spingendolo, in ci\u00f2, a commettere errori. Ma la sfida non \u00e8 ancora finita, dal momento in cui Dervish ha ancora da sconfiggere il Signore dei demoni nel proprio mondo demoniaco come seconda parte dell'affare. Mentre attende il ritorno dello zio, Grubbs si prende cura del suo corpo reso zombie e nascondendo, nel contempo, la verit\u00e0 all'ormai salvo Bill-E.\nUn anno pi\u00f9 tardi, Grubbs si sveglia scoprendo del sangue sotto le proprie narici e dei capelli fra i propri denti. Pensando di essere stato trasformato, egli si prepara a chiamare il misterioso Lambs Dervish per chiedergli di ucciderlo prima che possa fare del male a qualcuno. Ma non appena raggiunge il telefono, viene sorpreso da un ritornato Dervish che rivela di aver organizzato quello quale uno scherzo a suo discapito."}
{"id": "3166250", "revid": "1305772", "url": "https://it.wikipedia.org/wiki?curid=3166250", "title": "Belle Plaine", "text": ""}
{"id": "3166251", "revid": "697352", "url": "https://it.wikipedia.org/wiki?curid=3166251", "title": "Bells", "text": ""}
{"id": "3166255", "revid": "1305772", "url": "https://it.wikipedia.org/wiki?curid=3166255", "title": "Belpre", "text": ""}
{"id": "3166256", "revid": "120830492", "url": "https://it.wikipedia.org/wiki?curid=3166256", "title": "Alessandro Orlowski", "text": "Carriera.\nNasce come musicista e produttore musicale divenendo poi regista ed esperto in video virali. Nel 1991 gira il suo primo videoclip per il brano \"Just get up and dance\" di Afrika Bambaataa; dirige video per molti gruppi musicali italiani e della scena indie europea divenendo a fine del 1996 uno dei registi pi\u00f9 prolifici del panorama dei videoclip Italiani e concludendo la sua carriera in Italia con la produzione del documentario di Luciano Ligabue \"Un anno con Elvis\"\".\"\nNel 1997 crea a Londra la sua prima casa di produzione di videoclip girando video per videoclip per l'etichetta Sony Musica e l'artista DJ Rap Debbie Anderson UnbelievableTruth. Dello stesso anno \u00e8 il cortometraggio \"Peace at last\" partecipando al festival cinematografico Mannheim/Heidelberg in Germania. Nel 2002 a seguito della crescente popolarit\u00e0 gira vari video negli Stati Uniti tra cui \"Jackie Cane\" della band belga Hooverphonic nella cittadina di Tucson in Arizona.\nNel 2004 conduce laboratori di ideazione e produzione di videoclip all'Universit\u00e0 Cattolica di Brescia. Nel 2010 insegna ideazione e realizzazione di Video virale e Marketing virale presso l'Istituto Europeo di Design marketing e comunicazione a Milano e nel 2011 regia e ideazione di documentari virali all'universit\u00e0 all'Universit\u00e0 di cinema e televisione di Monaco di Baviera HFF.\nHa partecipato alla campagna elettorale 2016 nello staff del presidente eletto del Per\u00f9 Pedro Pablo Kuczynski in qualit\u00e0 di incaricato della strategia social media.\nNel 2018 ha spiegato, in qualit\u00e0 di esperto di social marketing politico, ad alcuni periodici spagnoli e quotidiani italiani la connessione \"tra ricerca del consenso e rischi nella gestione dei dati\". In una intervista a Rolling Stone Italia ha chiarito la strategia comunicativa della Lega, l\u2019affaire Cambridge Analytica, il business dei falsi profili Twitter e il Gdpr.\nIl 17 ottobre 2019 \u00e8 stato ospite della trasmissione de La7 Piazza Pulita dove ha individuato su Vkontakte alcuni account italiani che sono al centro di reti e network di simpatizzanti della Lega e che al tempo stesso diffondono contenuti di propaganda neonazista e neofascista.\nNel 2019 Orlowski ha rivolto la sua attenzione al fenomeno delle fake news e delle reti sociali utilizzate a scopo politico. Ha anche posto l'attenzione sui legami tra i suprematisti bianchi, neonazisti e negazionisti con CasaPound ed il 28 ottobre ha partecipato alla trasmissione di Rai 3 Report segnalando alcune anomalie sulla pagina Twitter di Giorgia Meloni in occasione delle elezioni europee del 2019."}
{"id": "3166257", "revid": "599013", "url": "https://it.wikipedia.org/wiki?curid=3166257", "title": "Etr\u00e9chy", "text": ""}
{"id": "3166266", "revid": "599013", "url": "https://it.wikipedia.org/wiki?curid=3166266", "title": "Peter Artner", "text": ""}
{"id": "3166269", "revid": "161273", "url": "https://it.wikipedia.org/wiki?curid=3166269", "title": "Guerra dell'Utah", "text": ""}
{"id": "3166271", "revid": "2110845", "url": "https://it.wikipedia.org/wiki?curid=3166271", "title": "Virginia MacVeagh", "text": "Biografia.\nGiunse in finale all'Open di Francia singolare femminile nel 1906 perdendo contro Kate Gillou.\nAnche se non vinse la competizione \u00e8 stata la prima volta che un atleta che non avesse la nazionalit\u00e0 francese arrivasse a disputare la finale."}
{"id": "3166272", "revid": "84184", "url": "https://it.wikipedia.org/wiki?curid=3166272", "title": "Goodman", "text": ""}
{"id": "3166273", "revid": "228587", "url": "https://it.wikipedia.org/wiki?curid=3166273", "title": "Gresham", "text": ""}
{"id": "3166281", "revid": "827882", "url": "https://it.wikipedia.org/wiki?curid=3166281", "title": "Grove", "text": "Grove (\"boschetto\" in lingua inglese) pu\u00f2 indicare:"}
{"id": "3166284", "revid": "88740", "url": "https://it.wikipedia.org/wiki?curid=3166284", "title": "Gulfport", "text": ""}
{"id": "3166286", "revid": "1305772", "url": "https://it.wikipedia.org/wiki?curid=3166286", "title": "Gunnison", "text": ""}
{"id": "3166287", "revid": "1442080", "url": "https://it.wikipedia.org/wiki?curid=3166287", "title": "Manfred Linzmaier", "text": ""}
{"id": "3166289", "revid": "339392", "url": "https://it.wikipedia.org/wiki?curid=3166289", "title": "Mistilingue", "text": ""}
{"id": "3166290", "revid": "599013", "url": "https://it.wikipedia.org/wiki?curid=3166290", "title": "Comtesse de Kermel", "text": "Biografia.\nNata come Therese Villard, ottenne il titolo di Contessa in seguito al matrimonio con Olivier de Kermel, avvenuto a Parigi nel settembre 1899. Vinse l'Open di Francia singolare femminile del 1907 battendo la francese D'Elva in finale.\nEra nipote del medico e uomo politico francese Jacques Alexandre Bixio, fratello del patriota italiano Nino Bixio."}
{"id": "3166308", "revid": "125612065", "url": "https://it.wikipedia.org/wiki?curid=3166308", "title": "Robert Stolz", "text": "Biografia.\nViene considerato l'ultimo autentico operettista della tradizione austriaca.\nNacque in una famiglia austriaca di musicisti composta dal padre Jacob, direttore d'orchestra, e dalla madre Ida, pianista concertista, e studi\u00f2 al Conservatorio di Vienna con Robert Fuchs e Engelbert Humperdinck.\nFu destinato, quindi, sin dalla giovane et\u00e0 ad una carriera artistica ed infatti gi\u00e0 all'et\u00e0 di sette anni si esibiva in concerti pubblici e all'et\u00e0 di undici anni compose la sua prima opera, dedicata al padre.\nDiresse l'orchestra ai teatri di Maribor (dove nel 1901 ci fu la prima assoluta del suo Singspiel \"Studentenulke\"), di Salisburgo (dove nel 1903 ci fu la prima assoluta della sua operetta \"Sch\u00f6n Lorchen\"), di Brno (dove nel 1908 diresse la prima assoluta della sua operetta \"Die lustigen Weiber von Wien\"), di Vienna, in Russia e di Berlino, e durante la sua carriera compose oltre 2000 canzoni e Lieder.\nAl Theater an der Wien con Max Pallenberg nel 1908 diresse la prima assoluta di \"Der tapfere Soldat\" di Oscar Straus e nel 1909 di Der Graf von Luxemburg.\nIl 23 dicembre 1920 la prima assoluta di \"Der Tanz ins Gl\u00fcck\" a Vienna ebbe successo.\n\"La danza della fortuna\" and\u00f2 in scena al Teatro Reinach di Parma il 24 novembre 1921 con Ines Lidelba ed Alfredo Orsini.\nIl 18 maggio 1922 \"Whirled into Happiness\" a Londra arriv\u00f2 a 246 recite.\nIl 18 aprile 1923 avvenne la prima nel Teatro La Fenice di Venezia di \"La danza della fortuna\" con Ines Lidelba Fronticelli ed Alfredo Orsini.\nNel 1925 \"Sky High\" a New York arriv\u00f2 a 217 recite.\nNel 1925 \"Due baci\" con il libretto di Giovacchino Forzano e Renato Simoni ebbe la prima assoluta al Teatro Lirico di Milano.\nDopo uno sfortunato periodo vissuto durante e subito dopo la prima guerra mondiale, caratterizzato da gravi difficolt\u00e0 economiche, la sua operetta \"Al cavallino bianco\" riscosse un buon successo di critica e di pubblico.\nL'autore si rifugi\u00f2 dapprima a Parigi e successivamente negli Stati Uniti d'America per evitare la persecuzione nazista, a causa delle sue origini ebraiche. In America si dedic\u00f2 anche alla composizione di colonne sonore e con questa attivit\u00e0 ottenne l'Oscar nel 1941.\nNel secondo dopoguerra rientr\u00f2 in Europa dove si occup\u00f2 delle manifestazioni celebrative del centenario del Danubio blu. Tra le sue composizioni pi\u00f9 celebri, di questo periodo, si ricorda la \"Marcia dell'ONU\".\nNel 1962 venne insignito della Gran Croce al merito dell'Ordine al merito di Germania.\nAl Wiener Staatsoper nel 1963 diresse Die Fledermaus con Eberhard Waechter, Hilde G\u00fcden, Erich Kunz e Gerhard Stolze.\nNel 1970 venne insignito della Medaglia per le scienze e per le arti (Austria).\nNel corso della sua lunga carriera, Stolz, compose pi\u00f9 di 2000 brani musicali, oltre a 60 colonne sonore per film."}
{"id": "3166309", "revid": "181699", "url": "https://it.wikipedia.org/wiki?curid=3166309", "title": "Colorado Orientale", "text": ""}
{"id": "3166314", "revid": "287204", "url": "https://it.wikipedia.org/wiki?curid=3166314", "title": "China Open 2004 - Singolare maschile", "text": "Il singolare maschile del torneo di tennis China Open 2004, facente parte dell'ATP Tour, ha avuto come vincitore Marat Safin che ha battuto in finale Michail Ju\u017enyj 7\u20136(4), 7\u20135."}
{"id": "3166326", "revid": "63756", "url": "https://it.wikipedia.org/wiki?curid=3166326", "title": "LA Times", "text": ""}
{"id": "3166332", "revid": "767487", "url": "https://it.wikipedia.org/wiki?curid=3166332", "title": "The Innocent", "text": "The Innocent \u00e8 un film del 1993 diretto da John Schlesinger.\nPellicola thriller con interpreti principali Anthony Hopkins, Campbell Scott e Isabella Rossellini.\nIl film \u00e8 ambientato a Berlino durante la guerra fredda ed \u00e8 tratto dal romanzo Lettera a Berlino di Ian McEwan che ne ha anche curato la sceneggiatura.\nFu presentato alla Quinzaine des R\u00e9alisateurs del 38\u00ba Festival di Cannes."}
{"id": "3166338", "revid": "1793900", "url": "https://it.wikipedia.org/wiki?curid=3166338", "title": "Louis Babel", "text": "Biografia.\nOriginario del Canton Ginevra, figlio di Giuseppe Babel, di professione cocchiere , e Fran\u00e7oise Jovet, frequent\u00f2 l'universit\u00e0 di Friburgo e Melan, poi entr\u00f2 nel noviziato di Notre-Dame-de-l'Osier il 4 maggio 1847. Ha preso i suoi voti l'anno successivo e poi ha iniziato gli studi teologici a Marsiglia e in Maryvale, vicino a Birmingham, in Inghilterra. Giunse a Bytown (Canada) il 12 febbraio 1851, dove fu ordinato sacerdote dal vescovo Joseph-Bruno Guigues il 27 luglio 1851.\nSu sua richiesta, fu inviato alle missioni del Montagnais , un popolo indigeno originario della Penisola del Labrador. Egli esercit\u00f2 il suo ministero in Great Bay e venne poi trasferito a Escoumins, dove incontr\u00f2 Padre Charles Arnaud , che sar\u00e0 suo collega di missione per quasi 60 anni. Dotato per le lingue e con una salute di ferro, il padre percorse 2.500\u00a0km l'anno per soddisfare le necessit\u00e0 di bianchi ed indigeni, dalla bocca del Saguenay fino a T\u00eate-\u00e0-la-Baleine. Dopo un soggiorno di quattro anni in Maniwaki, nell'Outaouais, durante il quale impar\u00f2 la lingua Algonquin, torn\u00f2 a Betsiamites nel 1866, dove visse fino al 1911.\nRedasse un dizionario francese-Montagnais, rimasto su manoscritto, e note per l'utilizzo in forma scritta della grammatica Montagnais. Lasci\u00f2 Betsiamites e la North Shore per l'ultima volta nel 1911. Mor\u00ec nel villaggio di montagna di Anse-Bleue a Lac-Saint-Jean il 1\u00ba marzo 1912.\nSoprannominato \"Ka Kushkueltitak\" (la meditazione) dagli Innu, il padre Babel \u00e8 descritto dal \"Dizionario biografico del Canada\" come un uomo \u00ab...severo, taciturno e dalle maniere rudi\u00bb. Questi tratti gli causarono non poche difficolt\u00e0 nei rapporti con i suoi colleghi e seguaci.\nSpedizioni.\nL'arcivescovo di Quebec Charles-Fran\u00e7ois Baillargeon gli assegn\u00f2 la missione di raggiungere Naskapi nella piattaforma del Labrador. Nel 1866 tent\u00f2 di raggiungere la Baia eschimese Hamilton Inlet, in Labrador per la via di Mingan. Lui e due guide provenienti dal Lago Melville, raggiunsero la stazione commerciale della Baia di Hudson a Winokapau sul fiume Hamilton, dove furono costretti a tornaro indietro, non riuscendo a trovare cibo per continuare il viaggio verso Lago Petitsikapau.\nFu pi\u00f9 fortunato il suo secondo viaggio l'anno successivo. Arrivato con il vaporetto \"Rigolet\", incontr\u00f2 il primo Inuit convertito al protestantesimo. Decise di andare incontro al Naskapi al suo interno. Si guard\u00f2 indietro sopra il fiume di Hamilton con una flottiglia di barche che dovevano rifornire una postazione situata sul lago Petitsikapau, la durata del viaggio fu di 39 giorni.\nNello svolgimento dei lavori di evangelizzazione del Naskapi, il padre Babel raccolse informazioni preziose per i suoi futuri viaggi sulla piattaforma Labrador tra il 1866 e il 1870. Discese anche i fiumi St. John e Moisie. I suoi libri di viaggio furono pubblicati in serie su alcuni giornali della South Shore di San Lorenzo in una colonna intitolata \"I compiti del North Shore\" e furono inclusi in un libro raccolta pubblicato nel 1977.\nLe osservazioni permetteranno al dipartimento delle Terre della Corona della provincia del Quebec di pubblicare la prima mappa che mostrava l'interno di Labrador nel 1873. Fu anche durante questi viaggi che scopr\u00ec l'enorme giacimento di ferro, nel territorio che divenne il nuovo Quebec nel 1912. Sebbene questa scoperta al momento fosse passata relativamente inosservata, ci bas\u00f2 sugli scritti del padre affinch\u00e9 il geologo di Montreal, Albert Pietro Basso, potesse essere in grado di notare in particolare la presenza di zone ricche di ferro durante le spedizioni condotte tra il 1892 e il 1899 per conto del \"Geological Survey of Canada\".\nGli Innuat Mammie vennero tutti battezzati nel corso delle missioni dai sacerdoti secolari nel periodo 1800-1843, le missioni degli Oblati furono destinate a rafforzare la loro fede ed a convertire i Mushuaunnus con l'istituzione di prestazioni educative, pastorali e disciplinari utilizzate per lotta contro le pratiche sciamaniche, la poligamia, l'adulterio, l'alcolismo e un paio di \"pratiche devianti\": Luois Babel \u00e8 stato personalmente molto attivo in questo compito.\nInoltre, Louis Babel e Charles Arnaud Babel protestarono contro la colonizzazione del territorio Innuit da parte dei bianchi. Dal 1830, l'installazione di coloni nei Saguenay o nel Escoumins, che si trova pi\u00f9 a est, aveva infatti portato al crescente sfruttamento delle foreste e fiumi e alla perdita di terreni di caccia necessari per la sopravvivenza delle popolazioni indigene.\nUn monumento \u00e8 stato a lui dedicato nel 1970 a Schefferville e il suo nome \u00e8 stato dato ad un quartiere che copre il territorio della citt\u00e0 di Port-Cartier. La Riserva Ecologica Louis-Babel, sull'isola Ren\u00e9-Levasseur, e il Monte Babel servono a commemorare la sua memoria, mentre il Monte Veyrie, la vetta pi\u00f9 alta dei monti Groulx, \u00e8 stato nominato in onore del suo luogo di nascita.\nSia pur meno conosciuto nel suo paese d'origine, rimase comunque legato alle sue radici. Nel 1850 egli scrisse: \u00abAnche se lontano da Veyrier, io sono sempre di Veyrier e sempre il mio paese e i suoi abitanti saranno presenti alla mia memoria\u00bb."}
{"id": "3166346", "revid": "1442080", "url": "https://it.wikipedia.org/wiki?curid=3166346", "title": "BCR Open Romania 2004 - Singolare", "text": "Il singolare del torneo di tennis BCR Open Romania 2004, facente parte dell'ATP Tour, ha avuto come vincitore Jos\u00e9 Acasuso che ha battuto in finale Igor' Andreev 6\u20133, 6\u20130."}
{"id": "3166355", "revid": "1442080", "url": "https://it.wikipedia.org/wiki?curid=3166355", "title": "Thailand Open 2004 - Singolare", "text": "Il singolare del torneo di tennis Thailand Open 2004, facente parte dell'ATP Tour, ha avuto come vincitore Roger Federer che ha battuto in finale 6\u20134, 6\u20130 Andy Roddick."}
{"id": "3166357", "revid": "729019", "url": "https://it.wikipedia.org/wiki?curid=3166357", "title": "XIII settore di copertura Venosta", "text": "Il XIII Settore di Copertura Venosta (in tedesco \"Abdeckungssektor 13 - Vinschgau\") \u00e8 uno dei sette settori in cui venne diviso il Vallo alpino in Alto Adige e si estende dal confine est con l'Austria, dal passo Resia, percorrendo verso sud-est l'intera val Venosta, ovvero fino a Bolzano, articolandosi su un territorio montuoso, seguendo il corso del fiume Adige.\nDirettrici.\nQuesto settore comprendeva le seguenti direttrici:\nProgetto.\nIl progetto della fortificazione del I sistema difensivo, quello al confine con l'Austria comprendeva le opere di fondovalle degli sbarramenti di passo Resia e del sovrastante Pian dei Morti, con funzione anticarro.\nSeguivano poi il II e il III sistema difensivo, fino ad arrivare al capoluogo della provincia.\nNel dopoguerra, dopo il 1945 vennero nuovamente riattivati e completati con nuove armi e nuove strutture alcuni sbarramenti, tra cui:"}
{"id": "3166359", "revid": "253269", "url": "https://it.wikipedia.org/wiki?curid=3166359", "title": "Anita Gillette", "text": "Biografia.\nAnette Luebben nacque a Baltimora, Maryland, da Juanita Wayland e John Alfred Luebben. Cresciuta in un sobborgo di Rossville, sempre nel Maryland, si diplom\u00f2 alla Kenwood High School.\nStudi\u00f2 al \"Peabody Conservatory\" e successivamente fece il suo debutto a Broadway nel musical \"\" nel 1959, seguito da \"Carnival!\", \"All American\", \"Mr. President\", \"Kelly\", \"Jimmy\", \"Guys and Dolls\", \"Don't Drink the Water\", \"Cabaret\", \"They're Playing Our Song\", \"Brighton Beach Memoirs\", e \"Chapter Two\", per il quale ottenne una candidatura ai Tony Awards come migliore attrice in una rappresentazione teatrale.\nL'attrice cominci\u00f2 poi a lavorare in televisione, apparendo in \"The Ed Sullivan Show\" nel 1963. Si aggiunse al cast di \"Ai confini della notte\" nel 1967. Recit\u00f2 poi in \"What's My Line?\", \"Match Game\", e partecip\u00f2 al gioco televisivo \"Pyramid\".\nNegli anni '70 recit\u00f2 in \"Bob &amp; Carol &amp; Ted &amp; Alice\" con Robert Urich e Jodie Foster.\nNegli anni '80 partecip\u00f2 all'ultima stagione di \"Quincy\", e ottenne un ruolo in \"Aspettando il domani\".\nRecit\u00f2 anche in diversi film come \"Stregata dalla luna\" (1987), \"A proposito di donne\" (1995), \"Shall We Dance?\" (2004), e altri ancora.\nHa recitato nelle serie TV \"30 Rock\", \"Law &amp; Order - Unit\u00e0 vittime speciali\" e in \"CSI - Scena del crimine\" dal 2005 al 2012."}
{"id": "3166363", "revid": "35600274", "url": "https://it.wikipedia.org/wiki?curid=3166363", "title": "Spaccio di droga", "text": ""}
{"id": "3166367", "revid": "729019", "url": "https://it.wikipedia.org/wiki?curid=3166367", "title": "Thailand Open 2004 - Doppio", "text": "Il doppio del torneo di tennis Thailand Open 2004, facente parte dell'ATP Tour, ha avuto come vincitori Justin Gimelstob e Graydon Oliver che hanno battuto in finale 5\u20137, 6\u20134, 6\u20134, Yves Allegro e Roger Federer"}
{"id": "3166393", "revid": "297031", "url": "https://it.wikipedia.org/wiki?curid=3166393", "title": "Legge di Magdeburgo", "text": ""}
{"id": "3166403", "revid": "1442080", "url": "https://it.wikipedia.org/wiki?curid=3166403", "title": "Follow That Dream (EP)", "text": "Follow that Dream \u00e8 un album EP di Elvis Presley contenente la colonna sonora del film da lui interpretato \"Lo sceriffo scalzo\", pubblicato dalla RCA Victor Records nell'aprile 1962 in contemporanea con la prima del film negli Stati Uniti.\nRegistrazione.\nLe sedute di registrazione ebbero luogo il 5 luglio 1961 presso lo Studio B della RCA a Nashville, Tennessee. Vennero registrate sei canzoni per l'inclusione nella colonna sonora del film, ma lo stesso Presley insistette affinch\u00e9 la canzone peggiore, \"Sound Advice\", fosse omessa dall'album. Quindi \"Sound Advice\" fin\u00ec sulla compilation \"Elvis for Everyone\", e una sesta traccia registrata, \"A Whistling Tune\", fu preservata per la colonna sonora del prossimo film \"Pugno proibito\".\nPubblicato come EP composto da quattro brani, \"Follow That Dream\" raggiunse la posizione numero 15 nella classifica Billboard Hot 100 negli Stati Uniti d'America."}
{"id": "3166409", "revid": "1494169", "url": "https://it.wikipedia.org/wiki?curid=3166409", "title": "Boule", "text": ""}
{"id": "3166411", "revid": "767487", "url": "https://it.wikipedia.org/wiki?curid=3166411", "title": "Ray Nance", "text": "Nance era un musicista eclettico, che aveva studiato pianoforte e violino, aveva imparato la tromba e il canto da autodidatta, ed era perfino un ottimo ballerino: la molteplicit\u00e0 dei suoi talenti gli aveva procurato il soprannome di \"Floorshow\" (\"Lo spettacolo\")\nTra il 1932 e il 1937 Nance diresse un proprio gruppo a Chicago, poi fu ingaggiato da Earl Hines (1937-1938) e da Horace Henderson (1939-1940). La sua grande occasione venne nel 1940, quando fu chiamato da Duke Ellington per rimpiazzare la prima tromba dell'orchestra, Cootie Williams, che aveva lasciato Ellington per l'orchestra di Benny Goodman. Nance debutt\u00f2 la sera del \"leggendario Fargo concert\", una delle pi\u00f9 famose registrazioni di Ellington. In seguito, Nance registr\u00f2 l'assolo di tromba di \"Take the \"A\" Train\", la nuova sigla dell'orchestra, che divenne un successo commerciale e uno standard. L'assolo stesso divenne famosissimo al punto che Cootie Williams, tornato all'orchestra vent'anni pi\u00f9 tardi, lo avrebbe ripreso quasi nota per nota.\nIn orchestra Nance usava spesso il violino (fu l'unico violino solista a comparire con Ellington), ed \u00e8 in evidenza nella suite \"Black, Brown and Beige\" e in numerose canzoni. Fu anche utilizzato come cantante ad esempio in \"Jump for Joy,\" \"Just A-Sittin' and A-Rockin'\",\"Just Squeeze Me (But Please Don't Tease Me)\", \"A Slip of a Lip Will Sink a Ship\" and \"Tulip or Turnip\". La sua versione di \"It Don't Mean a Thing (If It Ain't Got That Swing)\" \u00e8 forse pi\u00f9 famosa di quella originale cantata da Ivie Anderson: fu Nance a introdurre il riff vocale \"Doo wha, doo wha, doo wha, doo wha, yeah!\" che inizialmente era eseguito dai fiati.\nNance rimase con Ellington fino al 1963: Cootie Williams era tornato in orchestra un anno prima e aveva un po' offuscato la sua posizione, anche se Nance aveva cercato di ritagliarsi uno spazio passando dalla tromba alla cornetta.\nNance pass\u00f2 gli ultimi anni in una relativa oscurit\u00e0, comparendo con piccoli gruppi o come sideman di lusso in alcune registrazioni con Jaki Byard e Chico Hamilton."}
{"id": "3166414", "revid": "1591878", "url": "https://it.wikipedia.org/wiki?curid=3166414", "title": "Madonna col Bambino in gloria tra i santi Francesco e Chiara", "text": "La Madonna col Bambino in gloria tra i santi Francesco e Chiara \u00e8 un dipinto a tempera e oro su tavola (56,5x42 cm) di Gentile da Fabriano, databile al 1390-1395 circa e conservato nella Pinacoteca Malaspina a Pavia.\nStoria.\nL'opera proviene verosimilmente dal convento di Santa Chiara la Reale a Pavia, fondato nel 1380 dalla madre di Gian Galeazzo Visconti Bianca di Savoia e tenuto dalle monache francescane.\nIl dipinto, che \u00e8 uno dei pi\u00f9 antichi attribuiti a Gentile, confermerebbe cos\u00ec la sua presenza in ambito pavese alla fine del XIV secolo, dove probabilmente ebbe luogo la sua formazione artistica, presso la rinomata scuola di miniatura locale.\nDescrizione e stile.\nCome in alcune delle migliori opere di Gentile, la tavola presenta gi\u00e0 una straordinaria lavorazione dell'oro, derivata dall'esempio di Giovannino de' Grassi: Maria, col Bambino in braccio, infatti \u00e8 seduta su un invisibile trono celeste di cui si intuisce la base dai fitti meandri di nuvolette e dai raggi luminosi incisi direttamente sul fondo oro e visibili ottimamente in controluce. Con lo stesso procedimento sono ricavati anche l'angelo annunciante e la Vergine annunciata, piccoli e negli angoli in alto, nonch\u00e9 le aureole e i nomi dei due santi ai lati di Maria, Francesco e Chiara d'Assisi. L'oro \u00e8 modulato con sottigliezza anche nella croce di san Francesco e nella spilla che regge il manto di Maria. \nLe figure, fasciate da vesti dai contorni molli e fluttuanti, presentano colori saturi, che ne accentuano la consistenza, a fronte dell'effetto astratto e raffinato dello sfondo dorato lavorato. Particolarmente pastosa \u00e8 la stesura nei volti e nel corpo di Ges\u00f9, che compie una torsione rivolgendosi, ricambiato, verso Chiara, modello spirituale per le monache, mentre la Vergine \u00e8 voltata verso Francesco che la guarda intensamente. Tra madre e figlio si instaura una gestualit\u00e0 familiare ed affettuosa, con la manina che regge un dito di Maria e la donna che regge i piedi del figlio con l'altra mano. \nEffetti di sfumatura tipici di Gentile, morbidissimi e ovattati, si vedono nella tonsura del santo, il cui volto e le cui pieghe rilassate del collo dimostrano quel dolce naturalismo del migliore gotico internazionale in Italia."}
{"id": "3166415", "revid": "35601030", "url": "https://it.wikipedia.org/wiki?curid=3166415", "title": "Petit boul\u00e9", "text": ""}
{"id": "3166418", "revid": "767487", "url": "https://it.wikipedia.org/wiki?curid=3166418", "title": "Timecode (film)", "text": "Timecode \u00e8 un film del 2000, inedito in Italia, diretto dal regista inglese Mike Figgis.\nFilm sperimentale e innovativo. Si narrano quattro storie drammatiche che si svolgono sullo schermo, diviso sperimentalmente in altrettante parti. Scalpore ha suscitato il bacio saffico tra Salma Hayek e Jeanne Tripplehorn.\nTrama.\nLa moglie di un produttore lo sta lasciando. Questi sta avendo una storia con un'aspirante attrice che \u00e8 innamorata di una donna."}
{"id": "3166420", "revid": "228587", "url": "https://it.wikipedia.org/wiki?curid=3166420", "title": "Ryder Cup 1951", "text": "La 9\u00aa edizione della Ryder Cup si tenne al Pinehurst Resort di Pinehurst (Carolina del Nord), tra il 2 ed il 4 novembre 1951.\nFormato.\nLa Ryder Cup \u00e8 un torneo match play di golf, in cui ogni singolo incontro vale un punto. Dalla prima edizione fino al 1959, il formato consiste, il primo giorno, in incontri tra otto coppie, quattro per squadra, in \"alternate shot\" , mentre il secondo in otto singolari, per un totale di 12 punti; di conseguenza, per vincere la coppa sono necessari almeno 6\u00bd punti. Tutti gli incontri sono giocati su un massimo di 36 buche."}
{"id": "3166421", "revid": "1442080", "url": "https://it.wikipedia.org/wiki?curid=3166421", "title": "Campionati Internazionali di Sicilia 2004 - Singolare", "text": "Il singolare del torneo di tennis Campionati Internazionali di Sicilia 2004, facente parte dell'ATP Tour, ha avuto come vincitore Tom\u00e1\u0161 Berdych che ha battuto in finale Filippo Volandri 6\u20133, 6\u20133."}
{"id": "3166424", "revid": "1494169", "url": "https://it.wikipedia.org/wiki?curid=3166424", "title": "Stare Miasto", "text": ""}
{"id": "3166425", "revid": "767487", "url": "https://it.wikipedia.org/wiki?curid=3166425", "title": "Alexander Monro", "text": "Biografia.\nDopo gli studi di medicina a Edimburgo, segu\u00ec a Londra i corsi di Francis Hanksbee (1666 - 1713) e di William Whiston (1667 - 1752), nonch\u00e9 le dissezioni di William Cheselden (1618 - 1752) e quelle di Herman Boerhaave a Leida.\nTornato in Scozia, insegn\u00f2 anatomia e chirurgia alla Scuola di Chirurgia nel 1719 e fu il primo docente di anatomia dell'Universit\u00e0 di Edimburgo, dal 1720 al 1764.\nMonro dimostr\u00f2 che l'ittero \u00e8 causato dall'ostruzione del condotto biliare.\nFu membro della Royal Society. \nOpere.\nScrisse: \nI suoi lavori vennero poi pubblicati in una raccolta nel 1781."}
{"id": "3166430", "revid": "1431409", "url": "https://it.wikipedia.org/wiki?curid=3166430", "title": "Charlie Ward", "text": ""}
{"id": "3166432", "revid": "1305772", "url": "https://it.wikipedia.org/wiki?curid=3166432", "title": "D'Elva", "text": ""}
{"id": "3166433", "revid": "767487", "url": "https://it.wikipedia.org/wiki?curid=3166433", "title": "Molovata", "text": "Marc\u0103u\u0163i \u00e8 un comune della Moldavia nel distretto di Dub\u0103sari di 2.936 abitanti al censimento del 2004"}
{"id": "3166438", "revid": "110157", "url": "https://it.wikipedia.org/wiki?curid=3166438", "title": "Molovata Nou\u0103", "text": "Molovata Nou\u0103 \u00e8 un comune della Moldavia nel distretto di Dub\u0103sari di 1.851 abitanti al censimento del 2004\n\u00c8 situato lungo la riva sinistra del Nistro e dei due villaggi in cui era originariamente diviso \"Roghi\" \u00e8 attualmente controllato dalle forze separatiste della repubblica di Transnistria"}
{"id": "3166443", "revid": "599013", "url": "https://it.wikipedia.org/wiki?curid=3166443", "title": "A. P\u00e9an", "text": "Biografia.\nIl nome di battesimo \u00e8 sconosciuto. Nel 1908 giunse in finale all'Open di Francia singolare femminile venendo battuta da Kate Gillou alla sua ultima vittoria nella competizione.\nVinse il doppio misto nel 1907 esibendosi in coppia con Robert Wallet."}
{"id": "3166448", "revid": "8660", "url": "https://it.wikipedia.org/wiki?curid=3166448", "title": "Nazionale di football americano della Slovacchia", "text": "La nazionale di football americano della Slovacchia (Slovensk\u00e9 n\u00e1rodn\u00e9 dru\u017estvo americk\u00e9ho futbalu mu\u017eov) \u00e8 la selezione maggiore maschile di football americano della SAAF che rappresenta la Slovacchia nelle varie competizioni ufficiali o amichevoli riservate a squadre nazionali.\nConfronti con le altre Nazionali.\nQuesti sono i saldi della Slovacchia nei confronti delle Nazionali incontrate."}
{"id": "3166450", "revid": "287204", "url": "https://it.wikipedia.org/wiki?curid=3166450", "title": "A. Pean", "text": ""}
{"id": "3166451", "revid": "767487", "url": "https://it.wikipedia.org/wiki?curid=3166451", "title": "Oxentea", "text": "Oxentea \u00e8 un comune della Moldavia nel distretto di Dub\u0103sari di 2.794 abitanti al censimento del 2004"}
{"id": "3166452", "revid": "1993636", "url": "https://it.wikipedia.org/wiki?curid=3166452", "title": "Unione Patriottica del Kurdistan", "text": "L'Unione Patriottica del Kurdistan (in lingua curda \u06cc\u06d5\u06a9\u06ce\u062a\u06cc\u06cc \u0646\u06cc\u0634\u062a\u0645\u0627\u0646\u06cc\u06cc \u06a9\u0648\u0631\u062f\u0633\u062a\u0627\u0646, trascritto Yeket\u00ee Ni\u015ft\u00eeman\u00ee Kurdistan) noto anche con l'acronimo UPK (o \"PUK\", dall'inglese \"Patriotic Union of Kurdistan\"), \u00e8 un partito politico del Kurdistan iracheno fondato il 1\u00ba giugno 1975 da Jalal Talabani e Nawshirwan Mustafa.\nIl Segretario Generale \u00e8 Jalal Talabani, presidente dell'Iraq dal 2005 al 2014, quando gli succedette nella carica un altro esponente del partito, Fuad Masum.\nObiettivi dichiarati del partito sono l'autodeterminazione, i diritti umani, la democrazia e la pace per il popolo curdo del Kurdistan e dell'Iraq.\nStoria.\nI dissidi nel PDK.\nAll'interno del Partito Democratico del Kurdistan (PDK) Talabani, gi\u00e0 leader studentesco, giornalista e dirigente della resistenza, era schierato con la fazione intellettuale e di sinistra di Ibrahim Ahmad contro quella a base tribale e conservatrice di Mulla Mustafa Barzani.\nAl sesto Congresso del PDK, tenutosi nel luglio del 1964, i rappresentanti della corrente di Ahmad e Talabani furono arrestati ed esiliati in Iraq in modo da lasciare a Barzani il controllo indiscusso del Partito.\nLa fondazione dell'UPK.\nDopo gli Accordi di Algeri del 1975, che segnarono la sconfitta dei curdi nella rivolta del 1974-1975, il primo giugno 1975 un gruppo di intellettuali e di attivisti curdi, guidato da Jalal Talabani, annunci\u00f2 da Damasco la fondazione dell'Unione Patriottica.\nIl nuovo partito era una coalizione di almeno cinque diverse entit\u00e0 politiche, tra cui spiccavano il gruppo di Talabani, il movimento marxista indipendente \"Komeley Renjderan\" di Nawshirwan Mustafa e il Movimento Socialista del Kurdistan (KSM) di Ali Askari. Il loro comunicato attribuiva la sconfitta della rivolta all'inabilit\u00e0 della leadership curda dovuta alla sua impostazione feudale, tribale, borghese di destra, capitalista, destrorsa e arrendevole.\nLa nuova forza politica ricevette fin dall'inizio il sostegno della classi intellettuali urbane del Kurdistan iracheno e all'inizio degli anni ottanta evolvette per diventare pi\u00f9 popolare e ricevere maggior supporto dalle classi rurali.\nLa lotta contro il regime.\nL'UPK tradizionalmente ha lottato per l'indipendenza del Kurdistan Iracheno come unico rimedio all'assimilazione culturale imposta dalla dittatura ba'thista e alla condizione di discriminazione sofferta dai curdi in Iraq.\nPer quasi trent'anni il braccio armato dell'UPK ha combattuto contro il regime di Saddam Hussein con propositi separatisti e, talvolta, si \u00e8 scontrato con i guerriglieri del Partito Democratico del Kurdistan.\nIn seguito alla Guerra del Golfo e all'indebolimento militare e politico di Saddam Hussein, il Kurdistan iracheno divent\u00f2 una regione autonoma de facto. In tale periodo le divergenze con il PDK si acuirono fino a sfociare in una guerra civile (1994-1998) che fu sfruttata dal dittatore iracheno per cercare di riottenere il controllo della regione. I due grandi partiti curdi furono costretti quindi alla riconciliazione per sopravvivere contro il nemico in comune.\nNella guerra in Iraq del 2003 le milizie Peshmerga dell'Unione Patriottica hanno aiutato l'avanzata degli statunitensi contro l'Esercito iracheno e sono quindi entrati nel Governo di transizione alla fine del conflitto.\nRisultati elettorali.\nAlle Elezioni costituenti del 30 gennaio 2005 l'UPK si un\u00ec con il PDK e altri partiti curdi nell'Alleanza Patriottica Democratica del Kurdistan che ottenne il 25,7% dei voti e 75 seggi dei 275 seggi a disposizione. Nello stesso giorno, alle elezioni legislative per il Parlamento del Kurdistan Iracheno, l'Alleanza raggiunse l'89,55% dei voti e 104 dei 111 seggi.\nIl 6 aprile 2005 Jalal Talabani venne eletto presidente dell'Iraq dall'Assemblea Costituente.\nAlle Elezioni Parlamentari del 15 dicembre 2005 l'Alleanza ottenne il 21,7% dei voti e 53 seggi entrando a far parte della coalizione di governo.\nNel 2006 l'Alleanza soffr\u00ec una sessione da parte di un gruppo guidato da Nawshirwan Mustafa (che fond\u00f2 il Movimento per il Cambiamento) e alle successive Elezioni legislative del Kurdistan Iracheno del 25 giugno 2009 UPK e DPK si ripresentarono alle urne uniti nell'Alleanza del Kurdistan, che ottenne il 57% dei voti e 59 seggi dei 111 seggi. Alle contestuali Presidenziali venne eletto con quasi il 70% dei voti il rappresentante dell'Alleanza del Kurdistan Mas'ud Barzani.\nElezioni parlamentari irachene del 2010.\nAlle elezioni parlamentari del 7 maggio 2010 l'Alleanza del Kurdistan ha ottenuto il 14,6% dei voti e 43 seggi (10 in meno rispetto a cinque anni prima).\nIl 12 maggio, le quattro maggiori liste curde (Alleanza del Kurdistan, Movimento per il Cambiamento, Unione Islamica Curda e Gruppo Islamico del Kurdistan) annunciarono la formazione di un unico gruppo parlamentare. Tale gruppo, chiamato Coalizione delle Liste Curde, pu\u00f2 contare su un blocco di 57 seggi sui 325 che formano il Parlamento.\nElezioni irachene del 2014.\nIn occasione delle elezioni parlamentari del 2014 il partito ha ottenuto il 6,5% dei voti e 21 seggi."}
{"id": "3166453", "revid": "124123", "url": "https://it.wikipedia.org/wiki?curid=3166453", "title": "Hans Martin Sutermeister", "text": "Biografia.\nSutermeister ha studiato medicina a Basilea (Universit\u00e0 di Basilea), Dr. nel 1941. Tra il 1942 e il 1955 ha pubblicato 150 articoli: sulla storia della medicina, sulla psicosomatica e sulla psicologia della musica. Fino al 1955 presenta tre tese presso l'Universit\u00e0 di Berna (\"\u00dcber die Wandlungen in der Auffassung des Krankheitsgeschehens\", \"Psychosomatik des Lachens und Weinens\" e \"Schiller als Arzt\"), ma senza successo.\n\u00c8 stato eletto al Gran Consiglio del Canton Berna l'8 maggio 1966 come membro del Anello degli Indipendenti. Coinvolto negli studi forensi del caso di Pierre Jaccoud, nel 1976 ha pubblicato \"Summa Iniuria\", il suo pamphlet di 800 pagine su errori giudiziari. Nel 4 maggio 1977 \u00e8 morto inaspettatamente a casa. Corrispondenza e scritti vari sono nella Biblioteca della Borghesia di Berna.\nNel 2011, la Biblioteca Nazionale Svizzera ha pubblicato le tre opere pi\u00f9 importanti di Sutermeister: \"Summa Iniuria\", \"Grundbegriffe der Psychologie von heute\" e la novella autobiografica \"Zwischen zwei Welten\"."}
{"id": "3166456", "revid": "767487", "url": "https://it.wikipedia.org/wiki?curid=3166456", "title": "P\u00eer\u00eeta", "text": "P\u00eer\u00eeta \u00e8 un comune della Moldavia nel distretto di Dub\u0103sari di 3.415 abitanti al censimento del 2004"}
{"id": "3166458", "revid": "767487", "url": "https://it.wikipedia.org/wiki?curid=3166458", "title": "Ustia (Dub\u0103sari)", "text": "Ustia \u00e8 un comune della Moldavia nel distretto di Dub\u0103sari di 3.295 abitanti al censimento del 2004"}
{"id": "3166461", "revid": "110157", "url": "https://it.wikipedia.org/wiki?curid=3166461", "title": "Cocieri", "text": "Cocieri \u00e8 un comune della Moldavia nel distretto di Dub\u0103sari di 4.336 abitanti al censimento del 2004.\nA seguito della controllo delle forze separatiste della repubblica di Transnistria della citt\u00e0 di Dub\u0103sari, Cocieri \u00e8 diventato il capoluogo del distretto.\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3166462", "revid": "767487", "url": "https://it.wikipedia.org/wiki?curid=3166462", "title": "L'arrivista (film 1924)", "text": "L'arrivista (\"The Snob\") \u00e8 un film muto del 1924 diretto da Monta Bell e interpretato da John Gilbert, Norma Shearer e Conrad Nagel. La sceneggiatura si basa su \"The Snob; the Story of a Marriage\", romanzo di Helen Reimensnyder Martin, pubblicato a New York nel 1924.\nProdotto e distribuito dalla MGM, il film usc\u00ec nelle sale, presentato in anteprima, il 10 novembre 1924.\nLa pellicola \u00e8 considerata perduta.\nTrama.\nNancy Clayton, dopo la morte del padre, si trasferisce in una cittadina della Pennsylvania, trovando lavoro come maestra. Nel collegio dove insegna, conosce Eugene, un giovane ambizioso che cerca con tutti i mezzi di salire la scala sociale. Ignorando che Nancy \u00e8, in realt\u00e0 milionaria, la frequenta ma sogna sempre di fare un matrimonio di interesse. Anche se si fidanza con Nancy, frequenta Dorothy, una ricca ereditiera. Quando Nancy si ammala, convinto che la ragazza ha ancora poco da vivere, la sposa, pensando di restare presto vedovo. La ragazza ha un bambino che perde dopo la sua nascita. In una lettera a Dorothy, Eugene le confessa di aver dovuto sposare Nancy contro la sua volont\u00e0. Eugene scopre che la moglie \u00e8, in effetti, ricca. Allora le chiede perdono per le sue sbandate. Ma Nancy, rafforzata dall'amore di Herrick, un suo vecchio fidanzato, erede di una famiglia influente di Boston, decide di chiedere il divorzio e lascia il marito.\nDistribuzione.\nIl copyright del film, richiesto dalla Metro-Goldwyn-Mayer Pictures, fu registrato il 10 novembre 1924 con il numero LP20768.\nIl film venne distribuito dalla MGM che lo present\u00f2 in prima a New York il 10 novembre 1924. In Finlandia, usc\u00ec il 7 dicembre 1925, in Portogallo il 14 marzo 1927. In Austria, venne ribattezzato \"Der Mann ohne Charakter\", in Spagna come \"El vanidoso\" e in Portogallo \"O Vaidoso\".\nLa critica.\nMiss Shearer si cala particolarmente bene nel personaggio di questa ereditiera riservata e il suo aspetto aiuta ad avvalorare la credibilit\u00e0 del ruolo"}
{"id": "3166469", "revid": "110157", "url": "https://it.wikipedia.org/wiki?curid=3166469", "title": "Corjova (Dub\u0103sari)", "text": "Corjova \u00e8 un comune della Moldavia nel distretto di Dub\u0103sari di 3.231 abitanti al censimento del 2004\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3166470", "revid": "1543377", "url": "https://it.wikipedia.org/wiki?curid=3166470", "title": "Ezechiele Ramin", "text": "Conosciuto familiarmente come \"Lele\" in Italia ed \"Ezequiel\" in Brasile, fu anche un artista che fu definito un \"martire della carit\u00e0\" da Papa Giovanni Paolo II dopo essere stato assassinato in Brasile a causa del suo impegno in favore dei piccoli agricoltori e degli indios Surui nativi della Rond\u00f4nia nella loro lotta contro i latifondisti locali.\nBiografia.\nEzechiele Ramin nacque a Padova nel 1953, il quarto di sei figli in una famiglia modesta. Studi\u00f2 al liceo classico presso il Collegio Vescovile Barbarigo, dove prese coscienza della povert\u00e0 diffusa in tutto il mondo. Ci\u00f2 lo spinse ad aderire a \"Mani Tese\", associazione per la quale organizz\u00f2 svariati campi di lavoro per raccogliere fondi in sostegno di vari piccoli progetti sostenuti dall'associazione stessa.\nNel 1972 decise di entrare nel Istituto dei Missionari Comboniani del Cuore di Ges\u00f9 fondato da Daniele Comboni. I suoi studi lo portarono dapprima allo Studio Teologico Fiorentino di Firenze, poi a Venegono Inferiore, dove studi\u00f2 al Seminario arcivescovile di Milano, e infine a Chicago negli Stati Uniti, dove si laure\u00f2 alla Catholic Theological Union. Dopo aver avuto esperienze missionarie dapprima con un gruppo di Nativi americani impoveriti nel Dakota del Sud e poi, per un anno, in Bassa California (in Messico), fu ordinato sacerdote il 28 settembre 1980 a Padova, la sua citt\u00e0 natale. Inizialmente fu assegnato ad una parrocchia di Napoli, ma dopo il terremoto dell'Irpinia del 1980 si prodig\u00f2 a San Mango sul Calore in Provincia di Avellino per assistere le vittime; fece ritorno a Napoli nel 1981, e l\u00ec organizz\u00f2 una delle prime dimostrazioni pacifiche contro la Camorra. L'anno successivo si trasfer\u00ec a Troia in Provincia di Foggia dove ricopr\u00ec il ruolo di Animatore Vocazionale.\nNel 1984 fu assegnato a Cacoal, in Rond\u00f4nia (Brasile). Il 20 gennaio di quell'anno si trasfer\u00ec a Brasilia, dove segu\u00ec dei corsi di cura pastorale, per poi raggiungere la Rond\u00f4nia nel luglio di quell'anno.\nCacoal.\nPadre Ezechiele Ramin era preoccupato della situazione che avrebbe incontrato a Cacoal, ma accett\u00f2 l'incarico con le parole \"Se Cristo ha bisogno di me, come posso rifiutare?\"\nL\u00ec incontr\u00f2 una situazione complessa e difficile: i molti piccoli agricoltori erano oppressi, con mezzi sia legali che illegali, dai latifondisti locali. Inoltre, la trib\u00f9 indigena dei Surui era stata solo di recente costretta a diventare sedentaria dal governo brasiliano, che aveva forzatamente assegnato loro della terra, e stava iniziando a creare dei problemi.\nIspirato dagli insegnamenti di Dietrich Bonhoeffer si pose in prima linea nella lotta per la giustizia di quelle genti, tentando di persuaderli ad intraprendere la strada della protesta pacifica piuttosto che quella della lotta armata.\nLa situazione in cui si trovava lo port\u00f2 a temere per la propria vita. All'inizio del 1985 fu minacciato di morte; in molte delle lettere che invi\u00f2 alla famiglia in quel periodo si chiedeva se li avrebbe visti di nuovo.\nMorte e immediate reazioni.\nIl 24 luglio 1985 Padre Ramin, insieme a un sindacalista locale, partecip\u00f2 ad un incontro nella Fazenda Catuva ad Aripuan\u00e3 nel vicino Mato Grosso con l'intenzione di persuadere i piccoli agricoltori l\u00ec impiegati a non prendere le armi contro i latifondisti, disobbedendo ad una richiesta da parte dei suoi superiori di prestare attenzione. Al ritorno, fu vittima di un'imboscata da parte di sette sicari armati di pistola, che lo colpirono oltre 50 volte. Prima di morire, sussurr\u00f2 le parole \"Vi perdono\". Poich\u00e9 la salma di Padre Ramin non pot\u00e9 essere recuperata dai suoi confratelli prima di 24 ore dopo l'omicidio, un gruppo di indios Surui vegliarono su di essa fino all'arrivo dei missionari.\n\u00c8 sepolto nel Cimitero Maggiore di Padova.\nAlcuni giorni dopo il suo omicidio, Papa Giovanni Paolo II defin\u00ec Padre Ezechiele Ramin un \"martire della carit\u00e0\".\nLa reazione all'evento da parte degli agricoltori di Cacoal and\u00f2 contro gli stessi insegnamenti del religioso: nel novembre dello stesso anno un latifondista e il suo assistente furono uccisi dalla stessa gente che Padre Ramin aveva tentato di aiutare, e alcuni giorni dopo un altro assistente di un latifondista fu assassinato.\nNel 1988 due degli uomini che uccisero Padre Ramin, Deuzelio Goncalves Fraga and Altamiro Flauzino, furono condannati rispettivamente a 24 e 25 anni di reclusione dal tribunale di Cuiab\u00e1. Altri non sono stati ancora identificati o arrestati.\nAltre attivit\u00e0.\nGli hobby principali di Padre Ezechiele Ramin erano il ciclismo, la montagna e il calcio; inoltre, scriveva poesie. Le sue numerose lettere ad amici e parenti sono state raccolte in volume e pubblicate a cura di Ercole Ongaro e Fabiano Ramin, fratello di Padre Ezechiele, con il titolo \"Testimone della speranza - lettere dal 1971 al 1985\".\nPadre Ramin ha anche prodotto un consistente numero di disegni, soprattutto in carboncino, che furono soggetto di una mostra tenutasi a Padova, sua citt\u00e0 natale, promossa dal Comune e organizzata da Maria Cristina Ferin, Federica Millozzi e Fabiano Ramin.\nPadre Ezechiele Ramin amava documentare le proprie esperienze tramite fotografie.\nTributi.\nVarie iniziative in onore di Padre Ezechiele Ramin vengono regolarmente svolte sia a Padova che a Cacoal, per la maggior parte indirizzate a promuovere la protesta pacifica come alternativa pi\u00f9 valida alla lotta armata o a risvegliare l'interesse dei giovani verso la realt\u00e0 missionaria.\nNel 2005, nel ventesimo anniversario della morte, fu ricordato dal Vescovo di Padova Antonio Mattiazzo nell'ambito di un'iniziativa riguardante i martiri moderni; lo stesso anno, una scultura in bronzo in suo onore eseguita da Ettore Greco fu svelata dal Sindaco di Padova Flavio Zanonato in Piazza San Giuseppe, di fronte alla chiesa parrocchiale che Padre Ramin frequentava da bambino e ragazzo.\nAncora nel 2005, la Chicago Catholic Theological Union, dove Padre Ramin studi\u00f2, commission\u00f2 al rinomato pittore di icone Robert Lentz un'icona raffigurante Padre Ezechiele, che \u00e8 nell'immagine sacra rappresentato con una tortora a rappresentare la sua adesione alla nonviolenza. La presenza di un'aureola intorno alla testa di Padre Ramin \u00e8, tuttavia, incorretta secondo l'iconografia cattolica, in quanto Padre Ezechiele non \u00e8 stato ufficialmente riconosciuto come santo.\nOltre a una collezione delle sue lettere a parenti e amici, sono stati pubblicati altri due libri sulla vita di Padre Ramin: \"Lele - creare primavera\" di Ezio Sorio e \"Lele vive\" di Paulo Lima (2005).\nNel 1998 la Rai ha commissionato \"La casa bruciata\", un film per la televisione ispirato alla vita di Padre Ezechiele. Fu diretto da Massimo Spano con una colonna sonora di Ennio Morricone, con Giulio Scarpati.\nNel 2007, l'associazione \"Progetto Agata Smeralda\" di Firenze dedic\u00f2 il premio \"Prima di Tutto la Vita\" alla memoria di Ezechiele Ramin.\nI missionari comboniani, guidati dal Superiore Generale Padre Teresino Serra, stanno cercando di promuovere il riconoscimento ufficiale di Padre Ezechiele come martire (e quindi come Beato e possibilmente come Santo) da parte della Chiesa cattolica, anche se la comunit\u00e0 missionaria comboniana in America latina sembra riluttante in quanto \"per loro e per la gente che lo conosceva, Ramin \u00e8 gi\u00e0 un santo\".\nSabato 5 aprile 2016 verr\u00e0 aperta la Rogatoria presso la Diocesi di Padova per la sua Beatificazione e Canonizzazione.\nIntitolati a Padre Ezechiele.\nTre comuni hanno intitolato una via a Padre Ezechiele Ramin: Padova, sua citt\u00e0 natale, ne ha intitolata una in zona Mont\u00e0, Roma una in zona Villaggio Prenestino e infine Cervarese Santa Croce gli ha dedicato una via nella frazione di Montemerlo, paese in cui Padre Ramin ha trascorso la sua giovinezza.\nIl Comune di Cadoneghe, in Provincia di Padova, ha intitolato a Padre Ramin un auditorium.\nAncora il Comune di Padova ha intitolato a Padre Ezechiele Ramin un asilo nido in zona Paltana.\nSempre a Padova, \u00e8 stato aperto il Centro di Documentazione Ezechiele Ramin presso l'associazione \"Angoli di Mondo\".\nLa parrocchia di San Riccardo di Andria, ad Andria, ha dedicato il proprio salone parrocchiale a Padre Ezechiele Ramin.\nIn Brasile, a Picos nel Piau\u00ed, \u00e8 stato costruito un centro diurno per bambini di strada con la cooperazione dell'associazione \"Angoli di Mondo\" di Padova, centro che \u00e8 stato intitolato a Padre Ramin.\nA Cologno Monzese (Milano) l'Associazione di volontariato \"Creare Primavera\" Onlus ha intitolato a lui un centro di accoglienza per famiglie con minori in difficolt\u00e0, in via Mozart 28.\nL'Amministrazione Comunale di Cologno Monzese ha dedicato a Padre Lele un albero nel Giardino dei Giusti in piazza Aldo Moro.\nLa parrocchia di San Mango sul Calore (Avellino) gli ha dedicato il salone parrocchiale nel febbraio 2015 a trent'anni dalla sua morte."}
{"id": "3166476", "revid": "1442080", "url": "https://it.wikipedia.org/wiki?curid=3166476", "title": "Shanghai Open 2004 - Singolare", "text": "Il singolare del torneo di tennis Shanghai Open 2004, facente parte dell'ATP Tour, ha avuto come vincitore Guillermo Ca\u00f1as che ha battuto in finale Lars Burgsm\u00fcller 6\u20131, 6\u20130."}
{"id": "3166487", "revid": "39884", "url": "https://it.wikipedia.org/wiki?curid=3166487", "title": "Evgenij Alejnikov", "text": "Ha vinto la medaglia di bronzo alle Olimpiadi del 2000 nel tiro con fucile ad aria compressa a 100 metri. Ha partecipato alle Olimpiadi anche nel 1996."}
{"id": "3166489", "revid": "599013", "url": "https://it.wikipedia.org/wiki?curid=3166489", "title": "Jeanne Matthey", "text": "Biografia.\nHa vinto quattro titoli al Campionato francese di tennis tutti consecutivi, dal 1909 al 1912:\nNel 1913 giunse in finale perdendo contro Marguerite Broquedis. Vinse anche un doppio misto nel 1909 in coppia con Max D\u00e9cugis Fu una grande tennista dell'inizio del XX secolo.\nHa fatto parte della Resistenza francese durante la seconda guerra mondiale"}
{"id": "3166495", "revid": "287204", "url": "https://it.wikipedia.org/wiki?curid=3166495", "title": "Alain Traore", "text": ""}
{"id": "3166497", "revid": "124931449", "url": "https://it.wikipedia.org/wiki?curid=3166497", "title": "Torre di Nao", "text": "La torre di Capo Nao, pi\u00f9 semplicemente conosciuta come torre di Nao o torre Nao, \u00e8 un monumento risalente al XVI secolo situato a Capo Colonna, in provincia di Crotone.\nStoria.\nCarlo V inizi\u00f2 una vasta ed imponente opera di fortificazione dei litorali calabresi nel XVI secolo, per potenziare le strutture difensive del Regno di Napoli. Inizialmente, il progetto iniziato dal vicer\u00e9 don Pedro di Toledo prevedeva la costruzione di 3 torri, ovvero la torre di Capo Nao, la torre di Scifo e la torre Mariedda. Solo la prima torre venne per\u00f2 costruita, pare per mano di Fabrizio Pignatelli, che inizi\u00f2 la costruzione nel 1550 e la termino all'incirca nel 1568. La torre venne interamente ricoperta di pietra arenaria, di cui \u00e8 composto anche tutto il promontorio Lacinio. La torre resistette alle incursioni saracene, anche se in seguito, nel 1860, pass\u00f2 nelle mani dei francesi, che la inserirono nel loro sistema doganale, prettamente a scopo difensivo. Dopo l'Unit\u00e0 d'Italia, divenne una sede del comando della Guardia di finanza, mentre oggi \u00e8 un piccolo museo.\nStruttura.\nLa torre viene costruita come un elemento di difesa, composta da una base quadrata, un aspetto tozzo e semplice, ma allo stesso tempo massiccio ed imponente. L'accesso alla torre \u00e8 rialzato, e per entrarci bisogna salire tre rampe di scale, che conducono ad un piccolo ponte levatoio a scomparsa, azionabile tramite una carrucola dall'interno. Questi due particolari rendevano la torre quasi impenetrabile ed ancora pi\u00f9 difesa, considerando anche i diversi elementi di offesa di cui questa \u00e8 dotata, come diverse archibugiere, ora trasformate in semplici finestre, e dei piombatoi situati sulla cima della torre. Solo dopo la recente ristrutturazione, venne implementata una porta a piano terra, per permettere anche le pi\u00f9 basilari misure di emergenza.\nOggi.\nDopo una fase di restauro sia interno che esterno, la torre \u00e8 stata adibita ad antiquarium, ovvero un piccolo museo nel quale poter osservare ritrovamenti archeologici subacquei della zona. Si possono osservare reperti archeologici Greci e Romani, con un'et\u00e0 compresa tra il 600 a.C. ed il 200 d.C., tutti rinvenuti nei fondali presso il promontorio, ma anche in tutta la riserva marina, che si estende fino a capo Rizzuto. Inizialmente, venne adibita alla mostra dei reperti rinvenuti all'interno dell'area archeologica adiacente, ma con il passare del tempo e l'aumentare dei reperti, venne costruito il Museo archeologico nazionale di Crotone, nel quale vennero trasferiti tutti i reperti rinvenuti all'interno dell'area archeologica (anche se alcuni reperti vennero portati al Museo Archeologico di Reggio Calabria) e lasci\u00f2 spazio all'esposizione nella torre di numerose anfore, monete antiche, ceramiche, vasi e marmi. Salendo inoltre in cima alla torre, si possono osservare a pieno splendore le coste ed i litorali, nonch\u00e9 la citt\u00e0 di Crotone."}
{"id": "3166506", "revid": "104458", "url": "https://it.wikipedia.org/wiki?curid=3166506", "title": "Marie Th\u00e9r\u00e8se Nadig", "text": ""}
{"id": "3166507", "revid": "104458", "url": "https://it.wikipedia.org/wiki?curid=3166507", "title": "Marie Therese Nadig", "text": ""}
{"id": "3166510", "revid": "247222", "url": "https://it.wikipedia.org/wiki?curid=3166510", "title": "La Nuova Gente", "text": ""}
{"id": "3166513", "revid": "4175", "url": "https://it.wikipedia.org/wiki?curid=3166513", "title": "Nazionale di football americano dell'Unione Sovietica", "text": "La nazionale di football americano dell'Unione Sovietica \u00e8 stata la selezione maggiore maschile di Football americano che rappresentava l'Unione Sovietica nelle varie competizioni ufficiali o amichevoli riservate a squadre nazionali.\nConfronti con le altre Nazionali.\nQuesti sono i saldi dell'Unione Sovietica nei confronti delle Nazionali incontrate."}
{"id": "3166518", "revid": "1442080", "url": "https://it.wikipedia.org/wiki?curid=3166518", "title": "Brian Hallisay", "text": "Biografia.\nHa frequentato una scuola cattolica, il Gonzaga College High School di Washington, diplomandosi nel 1996. Successivamente si \u00e8 laureato alla Cornell University in Economia e Storia. Dopo il college, prima di trasferirsi a Los Angeles, ha lavorato a Wall Street. \nNel 2013 ha sposato l'attrice Jennifer Love Hewitt, da cui ha avuto tre figli: Autumn James Hallisay, nata il 26 novembre 2013, Atticus James Hallisay, nato il 24 giugno 2015\nE Aidan James Hallisay,nato il 9 settembre 2021\nCarriera.\nBrian Hallisay \u00e8 attivo in televisione dal 2005.\nHa partecipato a molte serie TV come \"The Inside\", con Rachel Nichols e Adam Baldwin, \"Senza Traccia\" e \"Cold Case\", \"Bones\", \"Medium (serie televisiva)\" e \"\".\nDall'aprile 2012 interpreta il ruolo di Kyle Parks nel telefilm \"The Client List - Clienti speciali\" in onda sul canale via cavo Lifetime.\nNel 2014 entra a far parte del cast di Revenge nel ruolo di Ben, un amico poliziotto di Jack, che presto diventer\u00e0 il nuovo interesse amoroso di Emily (Emily Vancamp)."}
{"id": "3166520", "revid": "2110845", "url": "https://it.wikipedia.org/wiki?curid=3166520", "title": "Jacqueline Gallay", "text": "Biografia.\nDopo essere giunta alla finale dell'Open di Francia singolare femminile nel 1909 perdendolo contro Jeanne Matthey.\nIn seguito parteciper\u00e0 a tutti gli Open di Francia dal 1927 sino al 1937 mancando solo le edizioni del 1929 e del 1936. La sua ultima sfida la perse contro Madzy Rollin-Couquerque."}
{"id": "3166521", "revid": "204012", "url": "https://it.wikipedia.org/wiki?curid=3166521", "title": "Jaqueline Gallay", "text": ""}
{"id": "3166534", "revid": "287204", "url": "https://it.wikipedia.org/wiki?curid=3166534", "title": "Pablo Andres Gonzalez", "text": ""}
{"id": "3166542", "revid": "118383947", "url": "https://it.wikipedia.org/wiki?curid=3166542", "title": "Karl Ruprecht Kroenen", "text": "Karl Ruprecht Kroenen \u00e8 un personaggio del fumetto \"Hellboy\", creato da Mike Mignola nel 1993, per l'etichetta \"Legend\" della editrice Dark Horse.\nIl personaggio.\nNato a Monaco di Baviera nel 1897 il fanciullo Karl Ruprecht presenta un aspetto angelico e meraviglioso. Nonostante ci\u00f2, Karl odiava la sua goffaggine e disprezzava inspiegabilmente il suo bellissimo aspetto; Karl era masochista, aveva un esagerato caso di dismorfofobia ed era ossessionato dalla perfezione. Il giovane era esperto in meccanica ed orologeria.\nUn giorno, in un raptus di follia, si sottopose personalmente a un intervento facciale che anzich\u00e9 imbellirlo, lo deform\u00f2 orribilmente. In seguito, inizi\u00f2 a modificare il suo stesso organismo, ricambiando arti e poi anche interi organi con congegni meccanici. Karl divent\u00f2 cos\u00ec pi\u00f9 macchina che uomo e rimase funzionante solo grazie ai suoi meccanismi, il suo sangue \u00e8 completamente seccato e indossa una maschera antigas in grado di filtrare i germi.\nPi\u00f9 deforme nello spirito che nel corpo, nel 1930 incontra Rasputin e, ossessionato dalla purezza pi\u00f9 di ogni altra cosa, Kroenen decide di diventare suo alleato, e Rasputin lo ricambia grazie alla sua magia con un'agilit\u00e0 e una forza in combattimento impressionanti.\nNel 1933 fa parte dell'SS in qualit\u00e0 di scienziato e Obersturmbannf\u00fchrer di Adolf Hitler ed entra a far parte del progetto apocalittico \"Ragnarok\"."}
{"id": "3166547", "revid": "154893", "url": "https://it.wikipedia.org/wiki?curid=3166547", "title": "Butterfly (SMiLE.dk)", "text": "Butterfly \u00e8 uno dei brani musicali pi\u00f9 conosciuti del gruppo svedese SMiLE.dk, tratto dall'album \"Smile\" (1998).\nLa canzone divenne famosa al di fuori della Svezia quando fu inclusa nel videogioco musicale prodotto dalla Konami Dance Dance Revolution e anche perch\u00e9, nei primi anni 2000, divenne una suoneria molto usata nei telefoni giocattolo \nMade in China.\nInoltre il video ufficiale della canzone venne postato su YouTube il 16 ottobre 2005, rendendola cos\u00ec la prima canzone ad avere il video ufficiale pubblicato sulla piattaforma.\nVideo.\nIl video musicale della canzone mostra le due ragazze del gruppo che si ritrovano in un videogioco e, dopo essere arrivate tramite un'astronave a forma di farfalla, vanno in missione per trovare due samurai. Una volta trovati, le due abbracciano i samurai. Dopodich\u00e9, tutti e quattro spariscono nella navicella spaziale che \u00e8 apparsa all'inizio del video."}
{"id": "3166550", "revid": "1566286", "url": "https://it.wikipedia.org/wiki?curid=3166550", "title": "Charles Fleischer", "text": "Biografia.\nHa studiato recitazione al \"Goodman Theatre\" di Chicago, il ruolo che lo ha reso celebre \u00e8 sicuramente quello come voce di Roger Rabbit nel famoso film del 1988 \"Chi ha incastrato Roger Rabbit\".\nIn alcune occasioni ha suonato l'armonica con il gruppo Blues Traveler.\nDoppiatori italiani.\nNelle versioni in italiano delle opere in cui ha recitato, Charles Fleischer \u00e8 stato doppiato da: \nDa doppiatore \u00e8 sostituito da: "}
{"id": "3166553", "revid": "174925", "url": "https://it.wikipedia.org/wiki?curid=3166553", "title": "Teorema di Hartogs (teoria degli insiemi)", "text": "In teoria degli insiemi, il Teorema di Hartogs, dimostrato dal matematico tedesco Friedrich Hartogs, afferma che l'assioma della scelta \u00e8 equivalente alla condizione che, dati due insiemi qualsiasi A e B, si abbia sempre\nQuesto significa che, assumendo l'assioma della scelta, tutti gli insiemi hanno cardinalit\u00e0 comparabile, anche se infiniti.\nDimostrazione.\nDimostriamo che l'assioma della scelta implica che tutte le cardinalit\u00e0 sono comparabili. Siano A e B due insiemi e sia (P, \"\u2264\") un insieme parzialmente ordinato tale che:\nTale insieme non \u00e8 vuoto in quanto l'insieme vuoto \u2205 \u2282 A, \u2205 \u2282 B ed esiste una iniezione formula_8 tra \u2205 e \u2205, dunque (\u2205,formula_8 ,\u2205) \u2208 (P, \"\u2264\").\nSia formula_10 una catena di (P, \"\u2264\") tale che (X1,formula_11,Y1) \u2264 (X2,formula_12,Y2) \u2264 \u2026\u2264 (Xi,formula_13,Yi) \u2264\u2026. Siano\ne sia g la funzione da W a Z tale che se x \u2208 Xi allora formula_16(x) = formula_13(x). Tale funzione \u00e8 ben definita e iniettiva, W \u2282 A e Z \u2282 B, quindi (W,formula_16,Z) \u2208 (P, \u2264).\n(W,formula_16,Z) \u00e8 maggiorante di formula_10, infatti Xi \u2282 W e Yi \u2282 Z, per ogni indice i, e formula_16 ristretto a \"X\"i \u00e8 uguale a formula_13 per definizione di formula_16. Allora sono verificate le ipotesi del Lemma di Zorn (che \u00e8 equivalente all'assioma della scelta) ed esiste dunque un elemento massimale (M,formula_24,N).\nDimostriamo allora che M = A o N = B. Supponiamo per assurdo che ci\u00f2 sia falso, ossia che M \u2260 A e N \u2260 B. Si ha quindi che esistono \"a\" \u2208 A\u00a0\\\u00a0M e \"b\" \u2208 B\u00a0\\\u00a0N. Consideriamo allora formula_25, ove\nformula_26 se x \u2260 a, altrimenti formula_27. formula_28 \u00e8 iniettiva e dunque (formula_29,formula_28,formula_31) \u0404 (P, \"\u2264\"). Inoltre\nformula_32, formula_33 e formula_28 ristretta a formula_35 \u00e8 uguale a formula_24 per costruzione. Di conseguenza\nformula_37\nma questo \u00e8 assurdo poich\u00e9 (M,formula_24,N) \u00e8 massimale . Ne consegue che M = A o N = B, \u00e8 quindi vi \u00e8 una iniezione da A in un sottoinsieme di B o da B in un sottoinsieme di A e quindi \"card(A) \u2264 card(B)\" o \"card(B) \u2264 card(A)\"."}
{"id": "3166554", "revid": "124123", "url": "https://it.wikipedia.org/wiki?curid=3166554", "title": "Marguerite Broquedis", "text": "Biografia.\nVinse una medaglia d'oro ai Giochi della V Olimpiade nella gara femminile individuale e nella stessa olimpiade anche un bronzo nella gara di doppio misto in coppia con Albert Canet\nAll'Open di Francia (singolare femminile) prima giunse per due anni consecutivi alla finale, nel 1910 e 1911 contro Jeanne Matthey e poi vinse due edizioni della stessa competizione, quella del 1913 dove sconfisse la stessa Matthey e nel 1914 contro la celebre Suzanne Lenglen in un combattuto incontro finito in tre set: 5\u20137, 6\u20134, 6\u20133\nNel 1920 un'altra finale all'open per lei dove la perse contro la Lenglen (vinse i due set 6-1, 7-5). Vinse anche tre titoli di doppio misto negli anni 1911 (con Andr\u00e9 Gobert) 1924 e 1927 sempre con Jean Borotra vincendo nell'ultima occasione Lil\u00ed de \u00c1lvarez e Bill Tilden con 6-4, 2-6, 6-2."}
{"id": "3166563", "revid": "458786", "url": "https://it.wikipedia.org/wiki?curid=3166563", "title": "Club Oriental de Football", "text": "Il Club Oriental de Football, meglio noto semplicemente come Oriental, \u00e8 una societ\u00e0 calcistica di La Paz, nel dipartimento di Canelones in Uruguay.\nStoria.\nFondato il 24 giugno 1924, \u00e8 uno dei pi\u00f9 blasonati club dell\"'Interior\" (la zona dell'Uruguay al di fuori del dipartimento di Montevideo), essendosi aggiudicato due edizioni della \"Liga Departemental de Canelones\" nel 1925 e nel 1929.\nPur provenendo dall\"'Interior\", con gli anni duemila l'Oriental ha ottenuto l'affiliazione alla Segunda Divisi\u00f3n Amateur de Uruguay, gi\u00e0 \"Liga Metropolitana\", aggiudicandosela nel 2004, nel 2007-2008 e nel 2008-2009. Ciononostante, nei primi due casi, per limitazioni economiche, non ha chiesto il passaggio in Segunda Divisi\u00f3n Profesional. Nella stagione 2009-2010, addirittura, l'Oriental non ha potuto neppure iscriversi al campionato di terza divisione, cosa che invece \u00e8 riuscito a fare nella stagione 2010-2011.\nL'Oriental ha concluso il torneo di \"Apertura\" 2010-2011 all'ultimo posto con -4 punti, a seguito di una penalizzazione di 12 punti subita a seguito dell'uccisione, da parte di un proprio tifoso, di un sostenitore del Villa Teresa, il 7 novembre 2010, all'ottava giornata del campionato, con due colpi di pistola: il Tribunale disciplinare della Segunda Divisi\u00f3n Amateur ha, infatti, ritenuto responsabile il club di La Paz per aver omesso di effettuare i necessari controlli che avrebbero impedito all'omicida di portare con s\u00e9 l'arma da fuoco all'interno dello Stadio Monegal, teatro della partita (vinta per 4-1 dal Villa Teresa)."}
{"id": "3166565", "revid": "767487", "url": "https://it.wikipedia.org/wiki?curid=3166565", "title": "Gerolamo Biscaro", "text": "Biografia.\nFiglio di Antonio e Giovanna Piloni, nel 1880 consegu\u00ec la laurea in giurisprudenza all'universit\u00e0 di Padova e intraprese l'attivit\u00e0 di magistrato dapprima a Treviso, quindi presso il tribunale di Milano e infine alla Corte Suprema di Cassazione.\nNel 1924 entr\u00f2 nella Commissione reale per la riforma dei codici, dedicandosi in particolare a quello civile.\nCome storico, si \u00e8 dedicato principalmente alla storia locale: dapprima a livello artistico, collaborando con Luigi Bailo; pi\u00f9 tardi agli ambiti sociale e giuridico."}
{"id": "3166566", "revid": "124432150", "url": "https://it.wikipedia.org/wiki?curid=3166566", "title": "Eleda Stadion", "text": "L'Eleda Stadion, noto anche come Stadion o in passato come Swedbank Stadion per motivi di sponsorizzazione, \u00e8 uno stadio di calcio di Malm\u00f6, in Svezia, dove il Malm\u00f6 FF gioca le proprie partite interne. Ha una capacit\u00e0 di circa 24\u00a0000 spettatori, di cui 18\u00a0000 seduti e 6\u00a0000 in piedi. L'impianto \u00e8 stato costruito a partire dal 2007 e inaugurato nel 2009 in sostituzione del Malm\u00f6 Stadion, precedente stadio del Malm\u00f6 FF.\nCaratteristiche.\nLo stadio \u00e8 provvisto di quattro tribune, una per ogni lato del campo, tutte coperte.\nPartite internazionali ospitate.\nLo Swedbank Stadion ha ospitato cinque gare degli Europei Under-21 del 2009, tra cui la finale, e alcuni incontri della nazionale svedese, il primo dei quali registr\u00f2 la vittoria degli scandinavi contro ."}
{"id": "3166568", "revid": "287204", "url": "https://it.wikipedia.org/wiki?curid=3166568", "title": "Antonio Puglieschi", "text": "Vita e opere.\nAntonio Puglieschi nacque a Firenze nella seconda met\u00e0 del Seicento, fu allievo di vari pittori, a Firenze con Pier Dandini e in seguito a Roma, allievo di Ciro Ferri.\nOpere a Firenze.\nNella fiorentina Chiesa di San Giovannino degli Scolopi, dipinse una tela con Sant'Ignazio, per la cappella omonima. Nella Chiesa del Monastero degli Angeli, affresc\u00f2 la Libreria. Nella Chiesa dei Filippini, nel Complesso di San Firenze una \"Nativit\u00e0 con i santi Carlo e Francesco di Sales\" datata 1715.\nNella Chiesa di San Frediano al Cestello \u00e8 sua una tavola che si trova fra quelle di Matteo Bonechi, sotto la cupola di Giovanni Camillo Sagrestani.\nIn quello delle Monache di San Domenico affresc\u00f2 il Coro delle Monache, mentre in quella di San Jacopo Sopr'Arno dipinse un quadro di \"San Vincenzo Ferrer\".\nAltri suoi affreschi, insieme a quelli di Matteo Bonechi si trovano nella Basilica della Santissima Annunziata, nella Cappella del Capitolo. Mentre nella Chiesa di Santa Verdiana ha partecipato alla decorazione a fresco a pi\u00f9 mani con Giovanni Camillo Sagrestani, Ranieri del Pace, Giuseppe Moriani, Niccol\u00f2 Lapi e Agostino Veracini. Decor\u00f2 anche palazzi nobiliari, a Firenze, Palazzo Capponi nel 1704, mentre a Palazzo Frescobaldi raffiguranti \"La pesca miracolosa\" e \"La lavanda dei piedi\".\nAntonio Puglieschi si spost\u00f2 nella citt\u00e0 di Roma dove gi\u00e0 c'era una numerosa colonia di toscani, in genere che frequentavano i palazzi medicei della capitale come ad esempio Tommaso Redi e Anton Domenico Gabbiani alla scuola del Cortona, e poi del Ferri. Come ci dice l'Abate Lanzi nell'unica citazione del pittore nella sua \"Storia della Pittura d'Italia\":\nI primi tempi lavor\u00f2 con il Dandini ricopiando i quadri del maestro, in seguito matur\u00f2 uno stile proprio, la sua permanenza romana dur\u00f2 circa quattro anni.\nOpere in Toscana.\nLavor\u00f2 anche fuori Firenze, dipinse \"L'Annunciazione\" per il Monastero delle Agostiniane di San Giovanni Valdarno, datato 1685, quindi di fattura molto giovanile e \"dandinesca\", viene considerata la sua prima opera in assoluto. A Lucciano Quarrata sul Montalbano (monte), nella Chiesa di Santo Stefano, c'\u00e8 una tela con il martirio del santo titolare della chiesa.\nA Rignano sull'Arno nella Chiesa di Santa Maria Immacolata sono probabilmente attribuibili al Puglieschi la serie delle tele dell\"'Educazione della Vergine\". Nell'Abbazia di Vallombrosa c'\u00e8 sua una tela con \"Gregorio VII impone la berretta cardinalizia a San Pietro Igneo\".\nNella Chiesa dei Santi Filippo e Giacomo a Ferruccia, presso Quarrata, c'\u00e8 una sua tela con la \"Crocifissione e santi\" e un \"Martirio di San Valentino\" nella Chiesa di Santa Maria Assunta a Bientina.\nSul Puglieschi Francesco Maria Niccol\u00f2 Gabburri, scrisse la \"Vita\" nel suo tomo \"Vite dei Pittori\"."}
{"id": "3166571", "revid": "297745", "url": "https://it.wikipedia.org/wiki?curid=3166571", "title": "Girolamo Biscaro", "text": ""}
{"id": "3166572", "revid": "1452073", "url": "https://it.wikipedia.org/wiki?curid=3166572", "title": "Gran Premio di superbike del N\u00fcrburgring 2008", "text": "Il Gran Premio di superbike di N\u00fcrburgring 2008 \u00e8 la settima prova del mondiale superbike 2008, nello stesso fine settimana si corre il sesto gran premio stagionale del mondiale supersport 2008 ed il quarto gran premio stagionale della Superstock 1000 FIM Cup 2008.\nSuperbike.\nLe classifiche del Campionato mondiale Superbike sono le seguenti:\nSuperpole.\nI primi sedici piloti partecipano alla superpole i restanti si qualificano con il miglior tempo ottenuto nelle due sessioni di qualifica.\nSupersport.\nLe classifiche del Campionato mondiale Supersport sono le seguenti:"}
{"id": "3166573", "revid": "767487", "url": "https://it.wikipedia.org/wiki?curid=3166573", "title": "Fior d'assalto", "text": "Fior d'assalto (\"Lady of the Night\") \u00e8 un film muto del 1925 diretto da Monta Bell e interpretato da Norma Shearer che ricopre due ruoli contrapposti: quello di Molly, la figlia di un ladro e quello di Florence, la figlia del giudice che ha mandato il ladro in carcere.\nIn alcune scene, Norma Shearer ha come controfigura (non accreditata) Joan Crawford.\nLa pellicola esiste ancora al \"Mary Pickford Institute for Film Education film collection\"\nCensura.\nPer la versione da distribuire in Italia, la censura italiana apport\u00f2 le seguenti modifiche:"}
{"id": "3166575", "revid": "204012", "url": "https://it.wikipedia.org/wiki?curid=3166575", "title": "Molla Bjurstedt", "text": ""}
{"id": "3166578", "revid": "71433", "url": "https://it.wikipedia.org/wiki?curid=3166578", "title": "Il Calabrone Verde (film)", "text": ""}
{"id": "3166580", "revid": "104458", "url": "https://it.wikipedia.org/wiki?curid=3166580", "title": "Vemdalen", "text": ""}
{"id": "3166581", "revid": "767487", "url": "https://it.wikipedia.org/wiki?curid=3166581", "title": "Joseph Varin", "text": " Contribu\u00ec alla restaurazione della Compagnia di Ges\u00f9 (soppressa da papa Clemente XIV nel 1773) e alla fondazione della Societ\u00e0 del Sacro Cuore di Ges\u00f9 e delle Suore di Nostra Signora di Namur.\nBiografia.\nDi nobile famiglia, era studente al seminario di San Sulpizio a Parigi e nel 1791 si arruol\u00f2 sotto Victor-Fran\u00e7ois de Broglie nell'armata controrivoluzionaria: il 18 luglio 1794, a Venlo, si un\u00ec ai Padri del Sacro Cuore, fondati da Fran\u00e7ois-L\u00e9onor de Tourn\u00e9ly e Charles de Broglie a imitazione della Compagnia di Ges\u00f9.\nRifugiatosi con i confratelli in Baviera, sotto la protezione del vescovo di Augusta Clemente Venceslao di Sassonia (zio materno di Luigi XVI), venne ordinato prete il 12 marzo 1796. Nel 1797 succedette a de Tourn\u00e9ly come superiore della Societ\u00e0 e nel 1799, su invito di papa Pio VI, un\u00ec la sua congregazione alla Societ\u00e0 della Fede di Ges\u00f9 di Niccol\u00f2 Paccanari (l'unione venne rescissa nel 1804).\nVarin torn\u00f2 in Francia e serv\u00ec nell'ospedale della Salp\u00eatri\u00e8re: nel 1807 i padri del \"sacro Cuore\" vennero dispersi da Napoleone Bonaparte e Varin venne confinato nel castello di Chevroz. Dopo la restaurazione della Compagnia di Ges\u00f9, il 19 luglio 1814 Varin, assieme ai suoi confratelli, entr\u00f2 nell'ordine.\nVarin ebbe un ruolo notevole nell'organizzazione della Societ\u00e0 del Sacro Cuore di Ges\u00f9 (il fratello della fondatrice, Madeleine-Sophie Barat, era stato tra i padri del Sacro Cuore) e nella stesura delle costituzioni delle Suore di Nostra Signora di Namur."}
{"id": "3166588", "revid": "599013", "url": "https://it.wikipedia.org/wiki?curid=3166588", "title": "Reazione di Paul-Bunnell", "text": "La reazione di Paul-Bunnell, conosciuta anche come sierodiagnosi di Paul-Bunnell \u00e8 un esame immunologico per la diagnosi della mononucleosi infettiva. Il test si basa sulla presenza o meno, nel siero sanguigno, di anticorpi caratteristici della mononucleosi, presenti nel 90% dei casi.\nStoria.\nIl test fu messo a punto nel 1932 da due medici americani: John Rodman Paul (1893 - 1971) e Walls Willard Bunnell (1902 - 1965). Paul era gi\u00e0 conosciuto per gli studi compiuti durante il periodo di lavoro all'Universit\u00e0 di Yale e per il libro riguardo all'epidemiologia della febbre reumatica pubblicato nel 1930.\nLa reazione.\nIl test diagnostico si divide essenzialmente in due parti: la reazione di Paul-Bunnell e la reazione di Davidsohn, spesso dunque viene chiamato anche reazione di Paul-Bunnell-Davidsohn.\nReazione di Paul-Bunnell.\nIn un paziente sano, il siero contiene bassi titoli di anticorpi eterofili del gruppo delle agglutinine, capaci di reagire con eritrociti di alcuni mammiferi come cavallo e montone (per questo dette agglutinine anti-montone); in un paziente con mononucleosi infettiva questi anticorpi presentano invece un alto potere di agglutinazione (circa 1:112).\nReazione di Davidsohn.\nNormalmente le agglutinine possono essere assorbite da un'emulsione di rene di cavia, in caso di mononucleosi, invece, le agglutinine possono essere assorbite solo dalle emazie di bue. Su questa differenza si basa il test, che \u00e8 di facile lettura anche ad occhio nudo: si presentano infatti ammassi di eritrociti sul fondo della provetta.\nFalsi positivi e falsi negativi.\nI falsi positivi sono molto rari, ma possono essere causati da:\nI falsi negativi sono molto pi\u00f9 comuni nei pazienti in et\u00e0 prepuberale, a causa della scarsa risposta agli anticorpi eterofili, inoltre possono presentarsi falsi negativi in caso il test sia svolto nelle fasi iniziali della malattia."}
{"id": "3166591", "revid": "535313", "url": "https://it.wikipedia.org/wiki?curid=3166591", "title": "Reazione di paul-bunnel", "text": ""}
{"id": "3166592", "revid": "1305772", "url": "https://it.wikipedia.org/wiki?curid=3166592", "title": "Certificato al Patriota", "text": "Il Certificato al Patriota (in inglese \"Patriot Certificate\"), noto anche come Brevetto Alexander,\" \"\u00e8 il principale e pi\u00f9 diffuso riconoscimento ufficiale cartaceo conferito durante il corso della seconda guerra mondiale dalle forze alleate ai patrioti italiani che si erano distinti per la diretta collaborazione con le stesse forze alleate.\nUlteriori riconoscimenti di natura cartacea vennero concessi a patrioti, partigiani e militari dagli alleati, dal Governo italiano e dalle organizzazioni partigiane.\nCertificato al Patriota.\nEsso consiste in una pergamena scritta in lingua italiana, dotata di numerazione progressiva, indicante nome e cognome (ed eventuale nome di battaglia) del patriota scritti a mano, con prestampati il testo dell'encomio e la firma del maresciallo H. R. Alexander, comandante in capo delle Forze Alleate in Italia, con la firma autografa di un ufficiale alleato e del comandante (\"capo della banda\") dell'organizzazione partigiana di cui faceva parte il patriota.\nIl primo annuncio ufficiale in Italia della creazione di questo tipo di riconoscimento avvenne nel luglio 1944 a Livorno da parte del generale Alexander.\n al partigiano Nello Iacchini, che il 26 agosto 1944 salv\u00f2 la vita dello stesso maresciallo e del primo ministro britannico Winston Churchill durante un sopralluogo di quest'ultimo in Italia nell'imminenza dell'attacco alleato alla Linea Gotica.\nIl 14 giugno 1945, L'Unit\u00e0 riporta per la prima volta la notizia della consegna di un \"Certificato al Patriota\", specificamente al generale Raffaele Cadorna, comandante del CVL italiano, da parte del generale Willis D. Crittenberger, comandante della IV Armata statunitense: nell'articolo si legge che \"\u00abnel certificato il generale Cadorna \u00e8 chiamato Field Maresciallo, in riconoscimento degli sforzi da lui computi per liberare l'Italia\u00bb\" e che \"\u00abil certificato \u00e8 identico a quello che viene dato a tutti i Partigiani al termine del loro servizio\u00bb\".\nTale tipo di attestato, nonostante la sua ufficialit\u00e0, in quanto rilasciato da autorit\u00e0 straniere non venne legalmente riconosciuto in Italia per la attribuzione dei titoli di partigiano o patriota.\nUlteriori riconoscimenti conferiti dagli Alleati ai patrioti italiani.\nCertificate of Merit.\nIl \"Certificato al Patriota\" aveva un simile e corrispondente \"Certificato di Merito\", riconoscimento rilasciato ai militari italiani in servizio effettivo che avessero collaborato con le forze armate alleate, scritto in lingua inglese, denominato https://m.facebook.com/story.php?story_fbid=1470484419648538&amp;id=100000609823153\nCertificate of Gratitude and Appreciation.\nUn \"Certificato di Gratitudine e Riconoscimento\" fu rilasciato dagli Alleati a chi avesse aiutato militari Alleati a evadere o ad evitare di essere catturati.\nEbbe 2 versioni:\nAttestato di Benemerenza.\nLe Special Force britanniche rilasciarono uno specifico \"Attestato di Benemerenza\" () (intitolato in italiano e redatto in inglese).\nCertificate of Commendation.\nLa 5\u00aa Armata statunitense rilasci\u00f2 uno specifico (in inglese).\nCertificato di Apprezzamento.\nL'Ufficio Servizi Strategici del Governo degli Stati Uniti d'America rilasci\u00f2 uno specifico \"Certificato di Apprezzamento\" (in italiano).\nUlteriori riconoscimenti di guerra italiani.\nMinistero della Guerra.\nIl Ministero della Guerra concesse la seguente Attestazione:\nGruppi di Combattimento.\nI Gruppi di Combattimento, Unit\u00e0 di prima linea dell'Esercito Cobelligerante Italiano concessero le seguenti Attestazioni:\nDivisioni.\nLe Divisioni ausiliarie, Unit\u00e0 di seconda linea dell'Esercito Cobelligerante Italiano concessero le seguenti attestazioni:\nMinistero della Difesa.\nIl Ministero della Difesa concesse le seguenti attestazioni:\nAssociazione Nazionale Partigiani d'Italia.\nL'Associazione Nazionale Partigiani d'Italia concesse le seguenti attestazioni:\nBrigate d'Assalto \"Garibaldi\".\nLe Brigate d'Assalto Garibaldi concessero la seguente attestazione:\nCorpo Volontari della Libert\u00e0.\nIl Corpo Volontari della Libert\u00e0 concesse le seguenti Attestazioni:\nFederazione Italiana Volontari della Libert\u00e0.\nLa Federazione Italiana Volontari della Libert\u00e0 concesse le seguenti Attestazioni:\nUnione Donne Italiane.\nL'Unione Donne Italiane concesse la seguente Attestazione:&lt;br&gt;\nAttestato di Partecipazione alla Lotta di Liberazione Nazionale"}
{"id": "3166593", "revid": "535313", "url": "https://it.wikipedia.org/wiki?curid=3166593", "title": "Reazione di Paul-Bunnell-Davidsohn", "text": ""}
{"id": "3166595", "revid": "110157", "url": "https://it.wikipedia.org/wiki?curid=3166595", "title": "Shampain", "text": "Shampain \u00e8 un singolo della cantante inglese Marina and the Diamonds pubblicato l'11 ottobre 2010 dall'etichetta discografica 679 Recordings, quinto singolo estratto dall'album \"The Family Jewels\".\nIl disco.\nQuando in un'intervista le \u00e8 stato chiesto di cosa parlasse il brano, Marina ha risposto: \"\"Shampain\" riguarda il lato deprimente dell'ubriacarsi, del lato triste del passare bene il tempo. Questo \u00e8 stato il primo brano in assoluto che ho co-scritto... \u00c8 stato bello co-scrivere una canzone semplice pop perch\u00e9 quando scrivo da sola le melodie stanno dappertutto. \u00c8 stato bello fare qualcosa che fosse un pochino pi\u00f9 leggero, infatti questa \u00e8 probabilmente la traccia pi\u00f9 leggera del mio album. Parla dell'insonnia e delle gioie che procura lo champagne.\"\nSul fatto di aver co-scritto la canzone, Marina ha aggiunto: \"Odio co-scrivere, e lo faccio perch\u00e9 \u00e8 molto stimolante per me. Non appena lo faccio, mi sento veramente compiaciuta. Ho avuto il piacere di lavorare con tre persone fantastiche... \"Shampain\" \u00e8 stata scritta con Pascal Gabriel e Liam Howe e ci siamo divertiti molto assieme.\" Nonostante ci\u00f2, Marina ha anche manifestato la sua antipatia per la canzone, inserita forzatamente nell'album e pi\u00f9 adatta a una Kylie Minogue.\n\"Shampain\" \u00e8 stata usata in un episodio della soap opera della BBC \"The Cut\". Il brano ha avuto il titolo di lavorazione di \"The Shampain Sleeper\" nel 2009."}
{"id": "3166599", "revid": "729019", "url": "https://it.wikipedia.org/wiki?curid=3166599", "title": "Stazione di Ponticino", "text": "La stazione di Ponticino \u00e8 una stazione ferroviaria sulla linea Firenze-Roma a servizio della frazione di Ponticino.\nLa gestione degli impianti \u00e8 affidata a Rete Ferroviaria Italiana (RFI).\nStruttura ed impianti.\nIl fabbricato viaggiatori si compone di due livelli ma soltanto il piano terra \u00e8 aperto al pubblico. L'edificio \u00e8 in muratura ed \u00e8 tinteggiato di bianco. \u00c8 composto da quattro finestre monofore per quanto riguarda la facciata del fronte e tre per le facciate laterali. Tutte le finestre sono corredate da cornicioni\nLa stazione disponeva di uno scalo merci con annesso magazzino: oggi (2010) lo scalo \u00e8 stato smantellato mentre il magazzino \u00e8 stato convertito a deposito. L'architettura del magazzino \u00e8 molto simile a quella delle altre stazioni ferroviarie italiane.\nLa pianta dei fabbricati \u00e8 rettangolare.\nIl piazzale \u00e8 composto da quattro binari. Nel dettaglio:\nTutti i binari sono dotati di banchina, riparati da una pensilina e collegati fra loro da un sottopassaggio.\nServizi.\nLa stazione offre i seguenti servizi:\nMovimento.\nIl servizio passeggeri \u00e8 svolto in esclusiva da parte di Trenitalia (controllata del gruppo Ferrovie dello Stato) per conto della Regione Toscana.\nI treni sono esclusivamente di tipo regionale.\nIn totale sono circa cinquantadue i treni che effettuano servizio in questa stazione e le loro principali destinazioni sono: Arezzo, Chiusi e Firenze Santa Maria Novella.\nLa linea su cui si trova la stazione fa parte del servizio Memorario"}
{"id": "3166602", "revid": "1442080", "url": "https://it.wikipedia.org/wiki?curid=3166602", "title": "Grand Prix de Tennis de Lyon 2004 - Singolare", "text": "Il singolare del torneo di tennis Grand Prix de Tennis de Lyon 2004, facente parte dell'ATP Tour, ha avuto come vincitore Robin S\u00f6derling che ha battuto in finale Xavier Malisse 6\u20132, 3\u20136, 6\u20134."}
{"id": "3166603", "revid": "154893", "url": "https://it.wikipedia.org/wiki?curid=3166603", "title": "Lorenzo Canozzi", "text": ""}
{"id": "3166604", "revid": "98909150", "url": "https://it.wikipedia.org/wiki?curid=3166604", "title": "Ettenhausen an der Suhl", "text": "Ettenhausen an der Suhl (ufficialmente \"Ettenhausen a.d. Suhl\") \u00e8 una frazione della citt\u00e0 tedesca di Bad Salzungen.\nStoria.\nIl comune di Ettenhausen an der Suhl venne aggregato nel 2018 alla citt\u00e0 di Bad Salzungen."}
{"id": "3166605", "revid": "991694", "url": "https://it.wikipedia.org/wiki?curid=3166605", "title": "Brevetti Alexander", "text": ""}
{"id": "3166606", "revid": "228587", "url": "https://it.wikipedia.org/wiki?curid=3166606", "title": "Idiotipo", "text": "In immunologia, un idiotipo (dal greco \u1f34\u03b4\u03b9\u03bf\u03c2 /'idios/, \u00abproprio\u00bb) \u00e8 la particolare configurazione spaziale che le regioni variabili di un anticorpo (o del TCR), con le loro anse CDR (\"complementarity determining region\") assumono dopo la ricombinazione V(D)J attuata dal linfocita B (o del linfocita T) che lo esprime; determina la specificit\u00e0 di legame dell'anticorpo.\nAnticorpi con lo stesso idiotipo possono dunque legarsi in modo specifico, ad alta affinit\u00e0, al medesimo epitopo antigenico complementare.\nIl termine \"idiotipo\" \u00e8 usato fondamentalmente nell'espressione \"anticorpi anti-idiotipo\", quali sono quelli della teoria del network idiotipico di Niels Jerne."}
{"id": "3166607", "revid": "438678", "url": "https://it.wikipedia.org/wiki?curid=3166607", "title": "Pacifista (One Piece)", "text": ""}
{"id": "3166608", "revid": "818832", "url": "https://it.wikipedia.org/wiki?curid=3166608", "title": "Fran\u00e7ois-L\u00e9onor de Tourn\u00e9ly", "text": "Biografia.\nAlunno del seminario parigino di San Sulpizio, dopo lo scoppio della Rivoluzione francese si rifugi\u00f2 in Belgio e l'8 maggio 1794 a Eegenhoven, presso Lovanio, assieme a Charles de Broglie, diede inizio alla societ\u00e0 dei Padri del Sacro Cuore. Bench\u00e9 l'intuizione iniziale fosse stata di de Broglie, fu Tourn\u00e9ly ad assumere la guida della congregazione.\nGrazie alla protezione di Clemente Venceslao di Sassonia, vescovo di Augusta, la comunit\u00e0 di Tourn\u00e9ly pot\u00e9 stabilire delle sedi in Baviera (prima a Leitershofen, poi a G\u00f6ggingen). Colpito dal vaiolo, mor\u00ec nel 1797."}
{"id": "3166610", "revid": "88740", "url": "https://it.wikipedia.org/wiki?curid=3166610", "title": "Wolfsburg-Unkeroda", "text": "Wolfsburg-Unkeroda \u00e8 una frazione del comune tedesco di Gerstungen.\nStoria.\nIl comune di Wolfsburg-Unkeroda fu aggregato nel 2018 al comune di Gerstungen."}
{"id": "3166612", "revid": "110157", "url": "https://it.wikipedia.org/wiki?curid=3166612", "title": "Seebach (Turingia)", "text": "Seebach \u00e8 un comune di 2.277 abitanti della Turingia, in Germania.\nAppartiene al circondario (\"Landkreis\") del Wartburgkreis (targa WAK) ed \u00e8 amministrato dal \"comune amministratore\" (\"Erf\u00fcllende Gemeinde\") di Ruhla."}
{"id": "3166613", "revid": "337480", "url": "https://it.wikipedia.org/wiki?curid=3166613", "title": "Regno di Ch\u0113n-la", "text": ""}
{"id": "3166615", "revid": "154893", "url": "https://it.wikipedia.org/wiki?curid=3166615", "title": "Laurentius Canozius", "text": ""}
{"id": "3166617", "revid": "88740", "url": "https://it.wikipedia.org/wiki?curid=3166617", "title": "Steinbach (Bad Liebenstein)", "text": "Steinbach \u00e8 una frazione di 1 230 abitanti del comune tedesco di Bad Liebenstein, nel circondario di Wartburg, in Turingia. Gi\u00e0 comune autonomo, il 1\u00ba gennaio 2013 \u00e8 stato aggregato a Bad Liebenstein."}
{"id": "3166620", "revid": "110157", "url": "https://it.wikipedia.org/wiki?curid=3166620", "title": "Frauensee", "text": "Frauensee \u00e8 una frazione della citt\u00e0 tedesca di Bad Salzungen.\nStoria.\nIl comune di Frauensee venne aggregato nel 2018 alla citt\u00e0 di Bad Salzungen."}
{"id": "3166621", "revid": "6923", "url": "https://it.wikipedia.org/wiki?curid=3166621", "title": "Gran Premio di superbike del N\u00fcrbugring 2008", "text": ""}
{"id": "3166622", "revid": "117157841", "url": "https://it.wikipedia.org/wiki?curid=3166622", "title": "Madonna col Bambino tra i santi Nicola di Bari, Caterina d'Alessandria e un donatore", "text": "La Madonna col Bambino tra i santi Nicola di Bari, Caterina d'Alessandria e un donatore \u00e8 un dipinto a tempera e oro su tavola (131x113 cm) di Gentile da Fabriano, databile al 1395-1400 circa e conservato nella Gem\u00e4ldegalerie di Berlino.\nStoria.\nL'opera, la pi\u00f9 antica grande opera attribuita a Gentile, venne dipinta probabilmente per la chiesa di Santa Caterina in Castelvecchio a Fabriano, presso il cui convento visse il padre del pittore dal 1385, dopo che era rimasto vedovo. Al nome della chiesa alluderebbe la presenza di santa Caterina d'Alessandria a destra, individuabile dalla sola palma del martirio in mano, il tradizionale attributo della ruota dentata qui \u00e8 rappresentato molto piccolo e sembra quasi un gioiellino nascosto sotto la sua scarpa sinistra. Il donatore inginocchiato \u00e8 stato riconosciuto come un mercante, forse Ambrogio di Bonaventura (m. tra il 1395 e il 1408), il cui marchio dorato (un cerchio attraversato da raggi e sormontato da una croce) spicca ai suoi piedi.\nDescrizione e stile.\nLa scena mostra la Madonna col Bambino in trono, che guarda verso lo spettatore, affiancata dai due santi, Nicola di Bari e Caterina, e dal donatore inginocchiato in basso, di proporzioni pi\u00f9 piccole, secondo la tradizione medievale, ma comunque considerevoli. La sua figura \u00e8 di profilo e rigidamente immota, con una buona resa della fisionomia individuale nel ritratto.\nMaria poggia i piedi su una pedana decorata da archetti polilobati, a sua volta collocata sopra uno straordinario prato fiorito, con le specie vegetali indagate con grande cura, tra cui spiccano due alti gigli bianchi, tipico fiore offerto a Maria, simbolo della sua purezza. Tale caratteristica deriva dalla tradizione del gotico internazionale lombardo, nella cui area di influenza, verosimilmente a Pavia, Gentile ebbe la sua formazione. Due alberelli incorniciano la Vergine e scandiscono il ritmo della pala tra figure centrali e laterali, richiamando lo schema tradizionale del polittico. Nelle fronde si trovano serafini brulicanti che suonano, un omaggio esplicito alle miniature di Giovannino de' Grassi e alla rinomata officina miniaturistica pavese nota come \"Ouvrage de Lombardie\". \nAlcuni stilemi rimandano inequivocabilmente alla tradizione tardogotica, come il ritmico cadere delle pieghe dei panneggi in linee sinuose, mentre altri rimandano a un rinnovato naturalismo, come la figura esile e atteggiata con scioltezza del Bambino, benedicente verso il committente e con un braccio che va a cercare il collo della madre. Il suo corpicino \u00e8 avvolto da Maria in un panno foderato di pelliccia, morbida e calda, resa grazie a uno stratagemma pittorico di sfumature ovattate e delicatissime che \u00e8 tipico del pittore. La stessa resa materica si ritrova anche nel vestito di Caterina, abbigliata con lo sfarzo di una principessa dell'epoca. Un altro chiaro indizio della paternit\u00e0 gentilesca \u00e8 il gesto della mano in scorcio di san Nicola, che sembra uscire dal dipinto, secondo un procedimento illusionistico che venne messo a punto meglio in opere successive, come la \"Pala Strozzi\". Altre caratteristiche tipiche sono la fisionomia di Maria, con gli occhi grandi come nella \"Madonna col Bambino in gloria tra i santi Francesco e Chiara\", o l'attenzione alla riproduzione di gioielli, come le spille che reggono i manti della Vergine e di Nicola."}
{"id": "3166623", "revid": "6923", "url": "https://it.wikipedia.org/wiki?curid=3166623", "title": "John Edward Bouligny", "text": "Fu un membro della Camera dei Rappresentanti del parlamento statunitense, nipote di Charles Dominique Joseph Bouligny. Rappresent\u00f2, come lo zio, lo stato della Louisiana e fu attivo nel movimento anti-immigrazione American Party."}
{"id": "3166624", "revid": "287204", "url": "https://it.wikipedia.org/wiki?curid=3166624", "title": "Corinna Boccacini", "text": "Biografia.\nDurante i XX Giochi olimpici invernali ottenne un 19\u00ba piazzamento nel gigante parallelo femminile.\nEsord\u00ec nella coppa del mondo durante la stagione 2004-2005. Nel 2005 vinse la medaglia d'oro nello slalom gigante parallelo ai campionati mondiali juniores. Il 26 gennaio 2007 vinse la medaglia d'oro nel gigante parallelo delle Universiadi di Torino.\nGiunse 26\u00aa nello Slalom gigante parallelo femminile durante i XXI Giochi olimpici invernali."}
{"id": "3166633", "revid": "1305772", "url": "https://it.wikipedia.org/wiki?curid=3166633", "title": "Marcello Catalano (naturalista)", "text": "In seguito a questo interesse, cominciato nel 1985, Catalano ha fondato l'Associazione Italiana Piante Carnivore (A.I.P.C.) alla fine degli anni novanta.\nDal 2000 al 2004 ha lavorato come giardiniere ai Royal Botanic Gardens di Kew, ai Royal Botanic Gardens di Sydney, all'Orto botanico di Pavia e a Borneo Exotics, un vivaio specializzato nel genere carnivoro \"Nepenthes\" e ubicato nello Sri Lanka. Nel 2005 Catalano ha pubblicato \"Coltivare le Piante Carnivore\", il primo libro italiano su questo argomento, seguito nel 2009 dalla versione inglese intitolata \"Growing Carnivores \u2014 an Italian perspective\" (la prefazione ad entrambi i libri \u00e8 di Rocco Tanica). \nDal 2004 Catalano ha focalizzato il suo interesse sulle specie di \"Nepenthes\" dell'Indocina e nel 2010 ha pubblicato la monografia \"Nepenthes della Thailandia\", dove ha descritto 5 nuovi taxa: \"N. andamana\", \"N. chang\", \"N. kerrii\", \"N. suratensis\" e \"N. mirabilis\" var. \"globosa\". Con Trongtham Kruetreepradit, Catalano ha descritto \"N. rosea\" nel 2014, \"N. kongkandana\" nel 2015, \"N. tayninhensis\" nel 2017 e \"N. orbiculata\" nel 2018.\nInvitato in qualit\u00e0 di esperto di piante carnivore, ha partecipato ad alcuni programmi televisivi come Buona Domenica, Geo &amp; Geo, Oasi, Vivere Bene, Verde Mattina e L'eredit\u00e0."}
{"id": "3166639", "revid": "580", "url": "https://it.wikipedia.org/wiki?curid=3166639", "title": "Bad Berka", "text": "Bad Berka (letteralmente: \u00abBerka Terme\u00bb) \u00e8 una citt\u00e0 di abitanti della Turingia, in Germania.\nAppartiene al circondario del Weimarer Land.\nGeografia antropica.\nLa citt\u00e0 di Bad Berka \u00e8 suddivisa nelle frazioni (\"Ortsteil\") di Bad Berka,\u00a0Bergern, Gutendorf, Meckfeld, Schoppendorf, Tannroda e Tiefengruben."}
{"id": "3166647", "revid": "110157", "url": "https://it.wikipedia.org/wiki?curid=3166647", "title": "Ex chiesa di Santa Maria delle Grazie", "text": "L'ex chiesa della Madonna delle Grazie \u00e8 sita nel paese di Scanno, presso l'incrocio tra Via Silla e Via Ciorla.\nStoria.\nLa chiesa \u00e8 stata fondata nel XV secolo ed ospit\u00f2 la confraternita omonima. Nel 1578 la confraternita era molto fiorente dato che oltre questa chiesa aveva una cappella sepolcrale nella chiesa di Santa Maria della Valle.\nAgli inizi del XX secolo la chiesa fu chiusa al culto e la confraternita fu trasferita nel 1907 nell'attuale Chiesa della Madonna delle Grazie, quest'ultima gi\u00e0 facente parte della congregazione degli Scolopi.\nAttualmente l'edificio \u00e8 destinato a mulino, l'ultimo rimasto in zona.\nDescrizione.\nLa chiesa \u00e8 ad aula unica marcata da una fascia modanata poco aggettante e da leggere paraste che sorreggono due volte a vela con una piccola cornice ellittica mediana. La cellula absidale sopraelevata \u00e8 marcata da una vela maggiore su cui si regge la pseudocupola anch'essa ellittica.\nL'interno \u00e8 introdotto da un atrio coperto da una volta a botte.\nSulla parete di fondo \u00e8 posto l'altare con, ai lati, due finestre rettangolari, una per lato. Esse sono le fonti di luce all'interno insieme alle quattro finestre poste sulla facciata.\nNella sua attuale funzione l'edificio \u00e8 occupato da macchinari ed \u00e8 stato inserito un pannello per suddividere la zona utilizzata dal presbiterio.\nIl prospetto principale consta di una piccola gradinata in pietra con il portale recante lo stemma della confraternita con data 1544 ed una scritta che reca un'invocazione mariana."}
{"id": "3166649", "revid": "110157", "url": "https://it.wikipedia.org/wiki?curid=3166649", "title": "Blankenhain", "text": "Blankenhain \u00e8 una citt\u00e0 di 6.622 abitanti della Turingia, in Germania.\nAppartiene al circondario (\"Landkreis\") del Weimarer Land (targa AP) ed \u00e8 indipendente delle comunit\u00e0 amministrative (\"Verwaltungsgemeinschaft\")."}
{"id": "3166653", "revid": "113951688", "url": "https://it.wikipedia.org/wiki?curid=3166653", "title": "Saaleplatte", "text": "Saaleplatte era un comune tedesco del \"Land\" della Turingia.\nNon esisteva alcun centro abitato con tale denominazione: si trattava pertanto di un comune sparso.\nStoria.\nIl 31 dicembre 2019 il comune di Saaleplatte venne soppresso e aggregato alla citt\u00e0 di Bad Sulza."}
{"id": "3166654", "revid": "287204", "url": "https://it.wikipedia.org/wiki?curid=3166654", "title": "Palazzo della Signoria (Jesi)", "text": "Il Palazzo della Signoria di Jesi \u00e8 uno dei pi\u00f9 imponenti palazzi pubblici delle Marche. \nAffaccia la sua possente mole quadrata su Piazza Colocci, nell'area pi\u00f9 alta della citt\u00e0.\nStoria.\nEra la sede originale del Gonfaloniere e dei Priori, cio\u00e8 della Magistratura cittadina. Nel 1586 fu ceduto al Magistrato Pontificio e da allora divenne il Palazzo del Governatore fino all'avvento dell'Unit\u00e0 d'Italia.\nL'edificio poggia sul lato nord-orientale sulle fondamenta dell'antico Teatro romano e venne edificato dopo l'abbattimento del medievale Palazzo dei Priori, dal 1486 al 1498. Il progetto si deve all'illustre architetto senese Francesco di Giorgio Martini, gi\u00e0 attivo in diverse localit\u00e0 delle Marche e, a partire dal 1471, impegnato ad Urbino per la costruzione della nuova ala del Palazzo Ducale di Federico da Montefeltro.\nCon l'avvento dei governatori pontifici, il palazzo ha cominciato a subire profonde trasformazioni. Nel 1611 fecero costruire una nuova Cappella nel loggiato di mezzo, poi traslocata di nuovo nel 1824 in un vano ottenuto tramezzando la Sala d'Armi. Dopo il 1860, quando Jesi e le Marche vennero annesse al nuovo Regno d'Italia, l'edificio divenne sede della Pretura, Archivio notarile e delle Carceri mandamentali. Nel 1913 \u00e8 stata costruita, al pianterreno, la prima Centrale telefonica automatica d'Italia. Dichiarato monumento di interesse nazionale alla fine degli anni 1920, il palazzo \u00e8 stato restaurato fra il 1930 e il 1939. In seguito \u00e8 divenuto la sede della Biblioteca Comunale, notevolmente arricchita all'inizio del Novecento dalla donazione al Comune della famiglia Pianetti, tanto che le hanno cambiato il nome in Biblioteca comunale Planettiana.\nDescrizione.\nVenne costruito tra il 1486 e il 1498 dal celebre architetto Francesco di Giorgio Martini in stile rinascimentale in stretta affinit\u00e0 col gusto del Laurana. Si presenta come un parallelepipedo dalla solida massa tagliata e pulita che rispecchia con mirabile nobilt\u00e0 le tendenze volumetriche del periodo.\nSi compone di tre facciate in laterizio, di cui una principale, e si alza su due piani divisi da cornicioni-marcapiano con un doppio ordine di belle finestre crociate \"alla guelfa\" munite di cornici in pietra finemente scolpite; un cornicione di coronamento ad archetti ciechi completa il sottotetto. Ai quattro angoli dell'edificio sono degli scudi araldici sporgenti con delle piccole teste di leone e cornucopie. Tutte le decorazioni architettoniche che completano le facciate furono eseguite da Michele di Giovanni da Milano e dal figlio Alvise, sul disegno del Martini. Sul fronte sinistro, che d\u00e0 sulla centrale via Pergolesi, gi\u00e0 degli Orefici, si aprono tre porte, di cui quella centrale, detta della \"Salara\", ha un elegantissimo portale rinascimentale ad arco ribassato sempre disegnato dal Martini, ma realizzato da Giovanni di Gabriele da Como.\nNel 1551 il palazzo era stato completato con una slanciata torre a tre ordini merlati e cupola finale (come appare raffigurata in quadri e stampe del tempo), su disegno dell'architetto Andrea Sansovino, che croll\u00f2 nel 1657 a seguito di un terremoto. Riedificata nel 1661, per mancanza di fondi non venne mai ultimata.\nLa facciata.\nL'elegante facciata principale \u00e8 anch'essa aperta da un doppio ordine di finestre a croce guelfa.\nNel pianterreno \u00e8 posta una lastra di marmo, con ordine di Papa Alessandro VI, che riporta le misure ufficiali della \"Respubblica Aesina\", delle linee a rappresentare la canna e il passo (1 Somel, 35 metri), e il trapezio per misurare tegole e mattoni. \nSi apre al centro il grande portale d'ingresso, costruito nel 1588 in stile dorico-rustico, e al di sopra di esso, in posizione centrale sulla facciata, \u00e8 posta un'edicola rettangolare decorata con putti, festoni d'alloro e ricche candelabre a rilievi, con all'interno l'altorilievo di un leone rampante coronato, emblema della citt\u00e0; scolpito in pietra nel 1498 da Michele di Giovanni da Milano e dal figlio Alvise, sul disegno del Martini. Alla base dell'edicola si legge la scritta in latino \"AESIS REX DEDIT, FED IMP CORONAVIT, RES, P ALEX VI PONT INSTAURAVIT\" cos\u00ec tradotta: \"Re Esio lo concesse, Federico II Imperatore lo coron\u00f2, la Repubblica, pontificando Alessandro VI, lo pose\". Al centro della serie di finestre del secondo piano \u00e8 una targa con le chiavi pontificie aggiunta nel 1500.\nL'orologio della facciata, fatto costruire da Ansovino da Camerino, sostituisce quello originale andato perduto a seguito del crollo della torre; era stato realizzato dal faentino Francesco di Antonio nel primo decennio del XVI secolo.\nIl cortile e gli interni.\nL'interno del palazzo \u00e8 tutto incentrato sul cortile; dal tracciato rettangolare con portico terreno e due ordini di logge di 14 campate.\nOgni piano si presenta diverso dall'altro nell'impiego dei materiali e crea quindi un suggestivo effetto di colori.\nTutto l'edificio \u00e8 realizzato in laterizi chiari, ai quali si contrappongono i pilastri quadrati del portico terreno, in laterizi rossi, sormontati dai relativi capitelli scanalati in pietra bianca; il primo ordine di logge in pietra d'Istria e il secondo loggiato, mai terminato, con pali di legno di rovere.\nIl lato d'ingresso e quello simmetrico frontale presentano tre campate ciascuno, di cui quelle centrali, pi\u00f9 larghe delle altre sono coronate da archi ribassati; gli altri hanno quattro campate ciascuno con archi a tutto sesto.\nDi particolare raffinatezza risulta il secondo ordine (primo loggiato), composto da agili colonne in pietra d'Istria con capitelli corinzi che sorreggono le volte a crociera del loggiato. \u00c8 stato disegnato da Andrea Sansovino, chiamato a Jesi nel luglio del 1519. Le volte e le lunette del loggiato una volta erano interamente decorate da affreschi cinquecenteschi, forse di Pietro Paolo Agabiti, dei quali oggi si conservano solo pochi resti.\nIn posizione arretrata rispetto al centro, c'\u00e8 un pozzo costruito in pietra da Giovanni di Gabriele da Como.\nIl cortile \u00e8 circondato per tre lati dalle sale del palazzo e apre il suo lato occidentale direttamente sulla facciata principale.\nNei contrapposti lati nord e sud sono incastonate in portali rinascimentali due scale a rampa rettilinea che portano ai piani superiori. Al piano terra \u00e8 un suggestivo locale coperto da ampie volte in laterizi che costituiva la Sala d'Armi, dal 1548 adibita a \"Salara\" (deposito del sale).\nAl primo piano si trova l'antica Sala del Consiglio, dal 1586 al 1808, sede dei Governatori Pontifici, con un bel soffitto ligneo realizzato dallo jesino Pieramore di Bartolomeo Pierleoni dal 1522 al 1525. Composto da cassettoni con lacunari, quello centrale porta scolpito uno scudo con leone, stemma di Jesi. Qui \u00e8 collocata la mobilia lignea settecentesca dell'antica libreria Pianetti, finemente dipinta e dorata.\nIl terzo ordine ospita l'antica Sala dei Giudici, con due rari Globi terrestri della fine del XVII secolo, opere del grande cartografo veneziano Vincenzo Maria Coronelli.\nPer quanto riguarda la parte pittorica, fonti documentarie parlano di decorazioni e dorature nelle sale della Cancelleria, opere del pittore Pietro Paolo Agabiti, il quale realizz\u00f2 anche molti affreschi negli anni 1522-24 insieme al pittore Andrea da Jesi.\nL'orologio della torre.\nNel 1939 l'orologiaio Edoardo Marconi di Montecarotto.\nricostruisce ex novo l'antica macchina oraria posta sulla torre del palazzo costruita originariamente nel 1723 da ANTONIUS MOLINARIUS costruttore veneto come riportato da un'incisione sul telaio della macchina. La macchina del Marconi \u00e8 larga 133\u00a0cm, profondo 80\u00a0cm e alto 110\u00a0cm. \u00c8 costituita da tre treni paralleli: il treno centrale \u00e8 per il movimento delle sfere, quello di destra per la suoneria delle ore e quello di sinistra per la suoneria dei quarti. La macchina \u00e8 stata smontata, restaurata, resa funzionante e riposizionata nella sua sede originaria nel 2006. Il meccanismo ora ha la sola funzione di comandare la sfera del quadrante; le suonerie sono escluse. Ad oggi (2020) per\u00f2 il quadrante esterno non segna ancora le ore.\nBiblioteca Planettiana.\nAll'interno ospita la \"Biblioteca comunale Planettiana\", fondata nel 1859, grazie alla donazione fatta dal marchese Angelo Ghislieri della propria scelta libreria, prende il nome dal prezioso fondo librario ed archivistico donato dalla famiglia Pianetti al Comune nei primi del Novecento. Oggi con i suoi circa 110.000 fra volumi, manoscritti e incunaboli che vanno dal XV al XIX secolo \u00e8 una delle biblioteche pi\u00f9 importanti della Regione.\nFra le opere di maggior interesse vanno ricordati la lettera dell'imperatore Federico II agli jesini e un cospicuo nucleo di scritti del grande musicista \"locale\" Gaspare Spontini."}
{"id": "3166655", "revid": "110157", "url": "https://it.wikipedia.org/wiki?curid=3166655", "title": "Koka Sastra", "text": "Il Koka Sastra (oppure Ratirahasya, traduzione: \"Segreti d'amore\") \u00e8 un libro sulle arti amatorie indiane, uno dei pi\u00f9 significativi del genere, scritto da Kokkoka nel 12-13 d.C. \nRati \u00e8 la moglie del dio dell'amore Kama (o Kamadeva). Rati in lingua indiana significa \"copulare\". In questa cultura, il ruolo della donna rispetto all'uomo nell'atto sessuale \u00e8 dominante.\nIl libro.\nQuesto popolare testo nei secoli \u00e8 stato tradotto in svariate lingue; arabo, persiano, turco ma anche italiano, tedesco ed inglese.\nA differenza del Kamasutra, questo testo tratta anche dei quattro tipi di donna (Padmini, Chitrini, Shankini e Hastini) o l'elenco dei giorni e delle ore in cui le varie categorie di donna sono ricettive all'amore.\nCos\u00ec come per il Kama Sutra, esistono numerosi commenti di questo testo. Questi sono i Janavashya di Kalla Rasa (XV secolo d.C.), l'Ananga Ranga del poeta Kaly\u0101\u1e47amalla (XV o XVI secolo d.C.), Panchasayaka di Jyotirisha (XIII o XIV secolo d.C.), Ratiratnapradipika di Praudha Devaraja, Maharaja di Vijayanagar (XV secolo d.C.).\nCapitoli.\nI capitoli (nella traduzione tedesca di Ratirahasya dal Prof. Dr. S. Leonard) sono:"}
{"id": "3166658", "revid": "767487", "url": "https://it.wikipedia.org/wiki?curid=3166658", "title": "Tekrur", "text": "I Tekrur (conosciuti anche in arabo come \"Tak\u0101r\u012b'r\", in italiano anche \"Tacruri\" e in francese \"toucouleur\") sono una popolazione a sud del Senegal.\nStoria.\nI tekrur invasero due regni, ovvero:"}
{"id": "3166659", "revid": "1632387", "url": "https://it.wikipedia.org/wiki?curid=3166659", "title": "Hypocrisy Destroys Wacken", "text": "Hypocrisy Destroys Wacken \u00e8 il primo album dal vivo del gruppo musicale melodic death metal svedese Hypocrisy, pubblicato nel 1999 dalla Nuclear Blast.\nIl disco.\nLe prime undici tracce provengono dal concerto dell'8 agosto del 1998 al Wacken Open Air, le ultime quattro sono state registrate in studio.\nEdizioni.\nLa versione giapponese include due bonus track provenienti dall'EP \"Maximum Abduction\".\nVideo.\nNello stesso anno \u00e8 uscita anche la versione in VHS. Mentre, nel 2009 \u00e8 stata pubblicata la ristampa del CD contenente anche il DVD \"Live &amp; Clips\"."}
{"id": "3166661", "revid": "547034", "url": "https://it.wikipedia.org/wiki?curid=3166661", "title": "Al-\u1e24\u0101\u01e7\u01e7 \u02bdUmar", "text": "Al-\u1e24\u0101\u01e7\u01e7 \u02bdUmar era figlio di Seydou Tall et de Sokhna Adama thiam\nscompare nella scarpata di Bandiagara (falaise de Bandiagara) nell 1864 dai durante la guerra con i francesi durante l'invasione bambara a mali, che aveva conquistato due anni prima e scompare 12 febbraio 1864 durante una esplosione accidentale di un deposito di munizioni.\nci sono teorie che quando passi li senti rumore di (crousse) per fare il Dhikr dopo una pegriera insomma per invocare il nome di dio \nSfondo\nAl-Hajj Omar nacque nel Futa Toro vicino alla citt\u00e0 di Podar sul fiume Senegal nel 1794. Suo padre era un insegnante musulmano.\nFormazione scolastica\nIl giovane Omar fu educato da eminenti studiosi musulmani della confraternita Tijaniyya, uno dei quali lo persuase a fare il pellegrinaggio alla Mecca nel 1826.\nCarriera\nIl pellegrinaggio, e il successivo soggiorno di Omar alla Mecca, furono il punto di svolta nella sua vita. Mentre era alla Mecca complet\u00f2 i suoi studi religiosi e fu iniziato alla guida dell'ordine Tijaniyya, guadagnandosi la designazione di khalifa del Sudan occidentale. Di conseguenza, Omar ha avuto accesso alla gerarchia al potere in tutto il Sudan, cosa che avrebbe facilitato la sua successiva carriera politica.\nNel suo viaggio di ritorno tra il 1835 e il 1838 Omar visit\u00f2 Bornu e Sokoto, si spos\u00f2 nelle famiglie reali di entrambi gli stati e apprese le tattiche del jihad, o guerra santa. Dopo aver lasciato Sokoto nel 1837, si rec\u00f2 a Macina, dove ricevette un'accoglienza meno amichevole dalla famiglia regnante, che era membro di un ordine religioso rivale, il Qadiriyya. Passato a S\u00e9gou, fu imprigionato per un breve periodo prima di essere rilasciato e stabilirsi definitivamente, nel 1838, nella Futa Jallon.\nPer i successivi 10 anni Omar predic\u00f2 e fece proselitismo nella Futa Jallon, dove acquis\u00ec un numero consistente di fedeli sostenitori. In effetti, i suoi seguaci erano cos\u00ec numerosi, ben armati e ben finanziati che il potere di Omar divenne una seria minaccia per i governanti tradizionali della Futa Jallon. Nel 1849 Omar fu costretto a trasferirsi nella citt\u00e0 di Dinguiray vicino alle sorgenti del fiume Niger, da dove lanci\u00f2 una serie di piccole guerre contro gli stati locali non musulmani.\nNel 1852 Omar credeva che le sue forze fossero sufficientemente forti da dichiarare guerra santa contro tutti coloro che non avrebbero accettato l'Islam, e pi\u00f9 tardi anche contro i musulmani che non avrebbero riconosciuto i suoi insegnamenti. Nel decennio successivo le sue truppe, la cui avanguardia erano dedicate ai talibes Tokolar (studenti di religione) della Futa Jallon, conquistarono le terre che si estendevano tra le sorgenti del Niger e Timbuktu, creando un impero Tokolar unificato che domin\u00f2 il Sudan occidentale fino a fu conquistata dai francesi nell'ultimo decennio del XIX secolo.\nGli obiettivi di Omar durante i primi anni del suo impero rimangono poco chiari e oggetto di controversie. Alcuni studiosi ritengono che fosse semplicemente un avventuriero e opportunista che desiderava soprattutto costruire un regno personale; altri hanno sostenuto che gli interessi primari di Omar fossero teologici e che desiderasse solo stabilire uno stato islamico governato dalla sharia, o legge islamica, e dedicato a Dio. Alcuni studenti ritengono che il suo jihad fosse diretto principalmente ai francesi che avevano iniziato a invadere la sua terra natale, la Futa Toro, dopo il 1852, mentre altri sostengono che fosse meno interessato ai francesi che alla conquista degli stati pagani e islamici pi\u00f9 antichi nel bacino dell'alto Niger. Omar \u00e8 stato probabilmente ispirato da tutti questi diversi motivi in tempi diversi. In ogni caso,\nrisultati\nAl-Hajj Omar ibn Said Tal era un leader musulmano dell'Africa occidentale che inizi\u00f2 una guerra santa e stabil\u00ec un impero di vasta portata nell'Alto Niger.\n\u02bfUmar Tal visse, combatt\u00e9 pi\u00f9 come un guerriero del VII secolo che come un leader politico del XIX secolo. Era un mistico e la sua vita somigliava a quella dei primi seguaci del profeta Muhammad, che combatterono in nome di Dio e si convertirono con il fuoco e la spada. I poeti senegalesi, cantando la vita di \u02bfUmar, l'hanno paragonata a quella del Profeta. viene glorificato per le sue vittorie e per il fatto di aver portato il sangue musulmano in alcuni paesi del L'Africa\nReligione\nEl-Hajj Umar rivendicava un'autorit\u00e0 personale trascendentale. Ha negato l'importanza dell'adesione a un Madhhab e ha favorito l'Ijtihad o il giudizio religioso personale. Insegn\u00f2 che un credente dovrebbe seguire la guida di uno Shaykh Sufi che ha una conoscenza personale immediata della verit\u00e0 divina. Anche se Umar non ha mai preso il titolo di Mujaddid o Mahdi, \u00e8 stato considerato tale dai suoi seguaci. Divenne l'ideale torodbe del risveglio religioso e della conquista dei pagani.\nPolitica\nLo stato di Umar vietava la danza, l'uso di tabacco, alcol, amuleti, cerimonie pagane e il culto degli idoli. Molte pratiche non islamiche sono state vietate. Queste leggi sono state anche applicate molto rigorosamente, in particolare il divieto di alcol. Umar abol\u00ec le tasse non canoniche e le sostitu\u00ec con zakat, tasse fondiarie e jizya. I poligami erano limitati a solo quattro mogli. Umar, tuttavia, non era interessato agli aspetti logistici dell'inculcare l'Islam, come la costruzione di tribunali, madrasse e moschee. La funzione principale dello stato di Umar era la guerra predatoria, la schiavit\u00f9, l'accumulo di bottino e la riforma della morale.\nConnessioni\nFiglio:\nAhmadou Sekou Tall"}
{"id": "3166669", "revid": "71433", "url": "https://it.wikipedia.org/wiki?curid=3166669", "title": "Il bello delle donne 2", "text": ""}
{"id": "3166671", "revid": "1896180", "url": "https://it.wikipedia.org/wiki?curid=3166671", "title": "Wii Party", "text": "Wii Party \u00e8 un videogioco sviluppato e prodotto da Nintendo per la console Wii e immesso sul mercato nell'autunno 2010. Facente parte della \"Serie Wii,\" \u00e8 l'unico gioco della serie non prodotto da Shigeru Miyamoto. \u00c8 il primo titolo dell'omonima serie.\nContenuto e gameplay.\nWii Party contiene pi\u00f9 di 80 minigiochi ed \u00e8 uscito in tutto il mondo in Bundle con un Wii Remote bianco in Europa e America e rosa in Giappone.\nI personaggi.\nI personaggi giocabili sono i Mii che vengono creati sul Canale Mii della stessa Console Wii, con la possibilit\u00e0 di usare comunque 6 Mii ospiti.\nModalit\u00e0 di gioco.\nIn Wii Party ci sono quattro modalit\u00e0 di gioco:\nSi tratta di una serie di giochi in cui fino a 4 giocatori possono competere l'uno contro l'altro.\nGiochi di gruppo.\nIsola dei dadi (Da 1 a 4 Giocatori) (Durata: circa 45 minuti).\nQuesto gioco \u00e8 ambientato su un'isola, e per alcuni aspetti riprende il famosissimo gioco dell'oca. Il gioco si divide in due fasi per ogni round.\nLa prima consiste in un minigioco scelto casualmente tra pi\u00f9 dei 40 minigiochi per 4 giocatori. A seconda dei posti in classifica che ogni giocatore detiene al termine dello stesso, \u00e8 possibile ricevere un dado bonus, che pu\u00f2 avere un punteggio massimo variabile a seconda del suo grado (ossia del \"materiale\" di cui \u00e8 fatto) e che si aggiunger\u00e0 al normale dado bianco (con i numeri da 1 a 6) che ogni giocatore ha in dotazione ad ogni round, indipendentemente dalla sua posizione in classifica della prima fase (\u00e8 un dado a 6 punti, come il Dado d'Oro, cambia solo il colore). \nFare riferimento alla tabella sottostante:\nLa seconda fase consiste nel tirare i dadi e di muoversi nel numero di caselle pari a quello uscito dai dadi.\nA seconda della casella in cui finisce il giocatore corrente, avverr\u00e0 un evento specifico:\nSono inoltre presenti degli ostacoli (\"\"Prove\"), superabili ottenendo con il lancio di uno o due dadi (a seconda delle circostanze) un numero generalmente superiore a quello richiesto. Possono verificarsi anche eventi spiacevoli in caso di fallimento della prova. Il primo giocatore che supera la \"Prova Finale\"\" vince il gioco.\nGiro del mondo (Da 1 a 4 Giocatori) (Durata: circa 60 minuti).\nIl gioco consiste nel raggiungere pi\u00f9 obiettivi nel gioco, rappresentabili collezionando foto.\nSono presenti 3 tappe, ognuna con 3 obiettivi; all'inizio del gioco, ogni giocatore riceve un fondo di 10 monete. Al termine di ogni minigioco i giocatori ottengono 10 monete per il primo classificato, 5 monete per il secondo, 3 per il terzo e una per l'ultimo. A quel punto, a seconda dell'ordine che permane nel round, i giocatori si muovono attraverso delle carte numerate da 1 a 3, e a seconda del risultato uscito, possono muoversi in quel determinato numero di caselle. A seconda della casella in cui il giocatore finisce, accadr\u00e0 il seguente effetto:\nPer raggiungere un obiettivo, bisogna andare in una casella segnata da una corona dorata, per poi spendere 10 monete in modo da ottenere una foto ricordo, Al termine del 10\u00ba round, inizieranno i 10 round di recupero. Chi raggiunge l'ultimo obiettivo, ottiene anche una foto ricordo finale come bonus. Chi ha pi\u00f9 foto vince la sfida.\nTre per due (Da 1 a 4 Giocatori) (circa 30-45 min).\nLo scopo del gioco \u00e8 formare due file di 3 Mii uguali nel proprio spazio. Dopo la selezione dei personaggi, ci si pu\u00f2 scegliere tra 3 o 5 turni. Innanzitutto, si svolger\u00e0 un minigioco a 4 giocatori, in cui la classifica determiner\u00e0 i turni nel round corrente. Sono presenti 6 Mii diversi per ogni area del partecipante, pi\u00f9 4 nell'area centrale. Di questi 4 Mii, 2 sono visibili, mentre gli altri sono neri con il punto interrogativo. I Mii sono presenti in varie forme:\nAl termine dei 6 round del turno corrente, o quando un giocatore ottiene un 3x2, i giocatori ottengono dei punti in base a:\nAl termine dei 3 o dei 5 turni, chi ha pi\u00f9 punti vince il gioco.\nGira la ruota (Da 1 a 4 Giocatori) (circa 30 min).\nAll'inizio del gioco, sia tutti i 4 giocatori sia la banca ricevono un fondo di 500 dobloni. Poi, a turno, i giocatori girano la ruota in modo da far finire la freccetta su una casella. Le caselle possono far vincere o perdere dei dobloni, aumentare o moltiplicare i dobloni presenti nella banca o far partire dei minigiochi. Al termine dei round 4, 7 e 10, la ruota cambier\u00e0. Il gioco si articola in 10 round pi\u00f9 10 round di recupero, il gioco termina dopo il 10\u00ba round di recupero o al primo colpo in banca durante i round di recupero. A seconda della casella, l'effetto sar\u00e0 il seguente:\nAl termine del 10\u00ba round, partiranno i 10 round di Recupero; questa fase durer\u00e0 anche fino a quando il gioco terminer\u00e0 con un minigioco. Chi ha pi\u00f9 dobloni, ovviamente, vince.\nTombola Mii (1-4) (circa 15 min).\nOgni giocatore sceglie una cartella da 16 Mii casuali. A quel punto, la sfera far\u00e0 uscire una pallina che pu\u00f2 essere Mii o minigioco. Se la pallina rappresenta un Mii, chi ha quel Mii deve segnarselo puntando su di esso e premendo A. Se invece la pallina rappresenta un minigioco, i giocatori si sfideranno in un minigioco a 4 giocatori. Il vincitore avr\u00e0 diritto a scegliere un Mii. Chi riesce a fare una fila di 4 Mii (che pu\u00f2 essere di qualsiasi verso) vince.\nGiochi di coppia.\nIn questa modalit\u00e0 si gioca in 'Amici per la pelle' e 'Veliero bilancia' in coppia, invece in 'Trova la coppia' 1 vs 1.\nAmici per la pelle (2 giocatori) (circa 5 min).\nIl gioco si divide in due parti: la prima consiste nel condividere quante pi\u00f9 preferenze possibili rispondendo alle domande con la pulsantiera di comando alle risposte possibili. La seconda parte consiste nell'ottenere un miglior risultato possibile in un minigioco in coppia, alla fine del quale si riceve un grado da D ad A. Verr\u00e0 poi dato un punteggio da 0 a 100.\nVeliero bilancia (2 giocatori) (circa 15 min).\nIl gioco consiste nel piazzare 20 Mii sulla nave in modo da non rovesciarla. Le difficolt\u00e0 sono 3. Per ogni round \u00e8 presente un minigioco di coppia, e se i giocatori riescono a completarlo, i Mii sono di uguali dimensioni, altrimenti, le dimensioni sono diverse. Si gioca inizialmente in coppia, mentre l'altra modalit\u00e0 \u00e8 segreta (ossia \"Veliero bilancia Sfida a tempo\", in cui bisogna piazzare 20 Mii sul veliero in meno tempo possibile).\nTrova la coppia (1-2) (circa 15 min).\nIn questo gioco di memoria da 10 round, bisogna ottenere pi\u00f9 punti possibili; per ottenerli, bisogna fare delle coppie di Mii dello stesso colore, il quale viene visualizzato una volta selezionato il Mii. Chi sbaglia una coppia, perde un cuore, e chi perde tutti i cuori passa il turno all'avversario. Ogni 3 round, ci si far\u00e0 un minigioco, e chi vince otterr\u00e0 un cuore bonus. Chi ha pi\u00f9 coppie vince.\nGiochi in casa.\nLa Nintendo ha creato questo videogioco pensando cosa succedeva fuori dallo schermo dei televisori creando dei veri \"giochi in casa\":\nOK, il verso \u00e8 giusto (2-4) (circa 5 min).\nQuesto gioco richiede tra 2 e 4 telecomandi Wii. Per prima cosa si allineano i telecomandi Wii su una superficie piana, ad esempio un tavolo o il pavimento. A quel punto, arriveranno tanti animali quanti sono i giocatori, ma solo uno si avviciner\u00e0 allo schermo. A quel punto, dopo il verso di quell'animale, ogni telecomando Wii emetter\u00e0 un verso d'animale differente, e chi afferra per primo quello giusto, dovr\u00e0 poi puntare sull'icona del proprio Mii, in modo cos\u00ec da ottenere un punto. Ci sono per\u00f2 dei casi in cui appaiano dei Mii al posto degli animali. Chi arriva a 3 punti vince la partita. Il titolo di questo gioco \u00e8 un riferimento a OK, il prezzo \u00e8 giusto.\nCaccia ai tesori (2-4) (circa 5-15 min).\nQuesto gioco richiede 1 telecomando Wii, ma se ne possono utilizzare fino a 4. Prima di iniziare la partita, dopo aver selezionato i personaggi, ci si pu\u00f2 scegliere un solo round o un round uguale al numero dei giocatori. Nel caso di un unico round, si sceglier\u00e0 un personaggio tra quelli nella partita, ed \u00e8 possibile anche tirare a sorte. Nel caso di pi\u00f9 round, si sceglier\u00e0 comunque a sorte, ma toccher\u00e0 a tutti i personaggi. Successivamente, chi viene scelto deve nascondere in 80 secondi i telecomandi Wii in luoghi nascosti ma comunque sicuri e raggiungibili, mentre gli altri devono uscire dalla stanza. Per nascondere i Telecomandi Wii, bisogna premere il tasto A una volta trovato un nascondiglio adatto. Chi li trova, poi, deve trovare i telecomandi Wii entro 80 secondi, e ogni volta che ne trovano uno, devono premerne il tasto A. Nel caso di round unico, vincono quelli che trovano tutti i Telecomandi Wii nel caso riescano a trovarli, altrimenti vince chi li nasconde. Nel caso di pi\u00f9 round, chi li nasconde ottiene un punto per ogni secondo trascorso dall'inizio fino all'ultimo telecomando Wii trovato (se almeno 2 Telecomandi sono trovati contemporaneamente, i punti sono condivisi), nella ricerca bisogna avere orecchie aperte perch\u00e9 ogni dieci secondi si sente un verso dal Telecomando e chi ha pi\u00f9 punti vince.\nBomba a tempo (2-4) (circa 5 min).\nIl gioco richiede un solo telecomando Wii, che deve per questo essere sfilato dal laccetto. Fingendo che il Telecomando Wii sia una bomba a tempo, bisogna tenere premuto un tasto e, tenendolo in questo modo, passarlo al giocatore successivo, che a sua volta deve tenere premuto un altro pulsante; a quel punto, il giocatore precedente lascia il pulsante e il processo si ripete per varie volte. All'inizio, la bomba segnala 10 secondi di tempo, ma con il passare dei round, il tempo scender\u00e0 fino a 5; sempre con il passare dei round, la tolleranza della bomba ridurr\u00e0. Chi agita troppo il telecomando, tiene premuto il pulsante sbagliato, rilascia troppo presto o troppo tardi quello giusto, far\u00e0 esplodere la bomba e perder\u00e0 la partita.\nParole a scoppio (2-4) (circa 5 min).\nIl gioco richiede un solo telecomando Wii, che deve per questo essere sfilato dal laccetto. Il gioco inizia scegliendo a sorte tra 4 categorie casuali. Dopo aver trovato una categoria adatta, il primo giocatore tiene il Telecomando Wii; dopo aver pensato e detto una parola di quella categoria, deve premere il tasto A e passare il telecomando al giocatore successivo; se quest'ultimo ritiene che l'ultima parola pronunciata dal giocatore precedente sia errata o gi\u00e0 stata detta, pu\u00f2 ripassare il Telecomando Wii indietro premendo il tasto 2. All'inizio, la bomba segnala 10 secondi di tempo, ma con il passare dei round, il tempo scender\u00e0 fino a 5. Chi non riesce a pronunciare una parola entro il tempo dato dalla bomba, la far\u00e0 esplodere e perder\u00e0 la partita.\nDomande tra amici (3-4) (circa 5 min).\nQuesto gioco richiede un telecomando Wii per ogni giocatore. Innanzitutto, ci si sceglie un Amico, con il quale bisogna gareggiare rispondendo a delle domande per indovinare i gusti e le preferenze dell'Amico; per rispondere alla domanda presente, si usa la pulsantiera di comando. I punti si ottengono indovinando i gusti dell'Amico, il quale non garegger\u00e0 per vincere. Le prime due delle 6 domande saranno a 2 risposte, poi ne arriveranno altre 2 da 3 risposte, e infine le ultime 2 saranno a 4 risposte. Il giocatore che ha pi\u00f9 punti vince.\nMinigiochi.\nI minigiochi sono divisi in 5 categorie, di cui l'ultima \u00e8 sbloccabile.\nGioco libero (circa 5 min).\nIl gioco libero consiste in 4 modalit\u00e0 di gioco (\"4 Giocatori\", \"1 vs. 3\", \"1 vs. 1\" e \"In coppia\", rispettivamente contenenti 41, 5, 11 e 22 minigiochi.):\n4 giocatori.\nI giochi a 4 giocatori vedono i 4 giocatori in un tutti contro tutti (\u00e8 inoltre la categoria con il maggior numero di minigiochi):\n1 vs 3.\nIn questa modalit\u00e0, un giocatore \u00e8 solo contro 3 avversari e le squadre sono a scelta (\u00e8 inoltre la categoria con il minor numero di minigiochi):\n1 vs 1.\nQua due giocatori si sfidano per la vittoria.\nIn coppia.\nI giochi di coppia sono dei minigiochi per un massimo di 2 giocatori in cooperativa.\nTorneo (1-4) (circa 5-15 min).\n\u00c8 una specie di gara in cui, prima, bisogna scegliere l'obiettivo di punti (3 o 5), poi gareggiare a una serie di minigiochi finch\u00e9 non si raggiunge l'obiettivo prestabilito. Esistono due tipi di torneo: '4 Giocatori' e '1 vs 1'.\nSolitario (1 giocatore) (circa 10-60 min).\nUn torneo per un giocatore, che deve raggiungere il razzo, ma senza perdere tutte le vite. Se il minigioco \u00e8 a '4 giocatori' bisogna arrivare almeno al 3\u00ba posto, se invece il minigioco \u00e8 a '1 vs 3' o '1 vs 1', bisogna per forza vincere. Alla fine, per ogni vita rimasta ci saranno 10 punti bonus(Esempio: 90 punti finali + 3 vite rimaste (30) = 120 punti totali).\nSfida (1-4 giocatori) (circa 5-30 min).\nCi sono minigiochi a go-go. Alcuni potranno sembrare familiari, ma offrono una esperienza diversa uno ad uno. Ce ne sono 4 da 1 giocatore, 2 da 2 giocatori, 1 da 1 a 4 giocatori.\n1 giocatore (circa 5-30 min).\nI giochi di questa modalit\u00e0 sono:\n2 giocatori (circa 5 min).\nI giochi di questa modalit\u00e0 sono:\n1-4 giocatori (circa 5 min).\nL'unico gioco di questa modalit\u00e0 \u00e8:\nCi sono tre diverse modalit\u00e0 di gioco di \"Mii Puzzle\": '1 giocatore', '1 vs 1' e '4 giocatori'\nScova il baro (2-4) (circa 5-15 min).\nC'\u00e8 poi questa modalit\u00e0 da sbloccare, per 2, 3 o 4 giocatori, in cui serve un telecomando Wii per ogni giocatore. Ogni giocatore deve cercare di indovinare chi \u00e8 il baro, ma se lo sono loro stessi devono cercare di non venir scoperti. Se ci sono solo 2 o 3 giocatori allora ce ne saranno altri da supporto che, potranno essere bari ma non possono indovinare chi \u00e8 il baro. Se il giocatore indoviner\u00e0 chi \u00e8 il baro, prender\u00e0 20 punti al baro, se invece sbaglia a indovinare sar\u00e0 il baro a rubare 20 punti. Alla fine chi totalizza pi\u00f9 punti vince.\nCritiche, successo e vendite.\nA una settimana dalla prima vendita in Giappone, Wii Party ha venduto copie, rendendolo il videogioco pi\u00f9 venduto della settimana. Al 5 ottobre 2010 Wii Party ha venduto in Giappone copie. All'aprile 2011 il gioco ha venduto 5,77 milioni di copie nel mondo intero."}
{"id": "3166679", "revid": "124569979", "url": "https://it.wikipedia.org/wiki?curid=3166679", "title": "San Juan Nepomuceno (Paraguay)", "text": "San Juan Nepomuceno \u00e8 una citt\u00e0 del Paraguay, situata nel dipartimento di Caazap\u00e1, ad una distanza di 249 km dalla capitale del paese, Asunci\u00f3n. Forma uno dei dieci distretti in cui \u00e8 suddiviso il dipartimento.\nCaratteristiche.\nLa citt\u00e0 fu fondata dal governatore Don L\u00e1zaro de Rivera nel 1798 come \"riduzione\" per accogliere gli indios Charaban\u00e1s allontanatisi volontariamente dai territori portoghesi e la sua chiesa fu dedicata al santo boemo Giovanni Nepomuceno. La sua principale attivit\u00e0 economica \u00e8 l'agricoltura.\nPopolazione.\nAl censimento del 2002 Tava\u00ed contava una popolazione urbana di 6.937 abitanti (24.243 nel distretto), secondo i dati della \"Direcci\u00f3n General de Estad\u00edstica, Encuestas y Censos\". \nNote.\n "}
{"id": "3166680", "revid": "438678", "url": "https://it.wikipedia.org/wiki?curid=3166680", "title": "Painkiller (Judas Priest)", "text": ""}
{"id": "3166683", "revid": "71433", "url": "https://it.wikipedia.org/wiki?curid=3166683", "title": "Il bello delle donne 3", "text": ""}
{"id": "3166686", "revid": "287204", "url": "https://it.wikipedia.org/wiki?curid=3166686", "title": "Shelby Series 1", "text": "La Shelby Series 1 \u00e8 una automobile spider con motore anteriore e trazione posteriore lanciata nel 1998 dalla casa automobilistica statunitense Shelby Automobiles e che rappresenta il suo ritorno nel mercato dopo circa 30 anni dalla sua ultima auto, la Shelby Cobra.\nContesto.\nIl telaio \u00e8 un semi-monoscocca in alluminio con traliccio tubolare e carrozzeria a nido d'ape.\nLa Series 1 monta un motore da 4 L DOHC V8 a 4 valvole derivato da un'altra auto americana, la Oldsmobile Aurora; questo motore \u00e8 abbinato a un turbocompressore e, nelle prime versioni, erogava 324 CV mentre in quelle successive, ne erogava 450.\nLe prestazioni dichiarate sono:\nNegli Stati Uniti veniva venduta a 174.000 $ (equivalente a circa 124.000 \u20ac) ed \u00e8 stata prodotta sino al 2005 in un totale di 249 esemplari."}
{"id": "3166687", "revid": "1986028", "url": "https://it.wikipedia.org/wiki?curid=3166687", "title": "Madonna Davis", "text": "La Madonna Davis \u00e8 una tempera su tavola (85,7x50,8\u00a0cm) di Gentile da Fabriano, databile al 1410 circa e conservata nel Metropolitan Museum di New York.\nStoria.\nL'opera proviene dal mercato antiquario ed \u00e8 una variante della \"Madonna in trono col Bambino e angeli musicanti\" oggi a Perugia, per questo datata a un periodo immediatamente successivo. Acquistata da Theodore M. Davis agli inizi del Novecento a Firenze, venne donata al museo col suo lascito nel 1915.\nDescrizione.\nLa tavola \u00e8 in cattivo stato di conservazione, oggi migliorato nella lettura grazie al restauro. Maria \u00e8 seduta su un esile trono traforato di archetti e decorazioni gotiche, che ricordano la tradizione veneziana (sia architettonica che di oreficeria), dai quali spuntano fitte fronde di arbusti. Essa guarda verso destra, mentre il Bambino benedice a sinistra, facendo pensare che fossero un tempo presenti anche degli scomparti laterali.\nIl \"trono vegetale\" allude alla fusione tra le iconografie della Maest\u00e0 (la Madonna in trono) e della Madonna dell'Umilt\u00e0, cio\u00e8 Maria seduta in terra, grazie anche alla vicinanza tra le parole latine \"humus\" (prato) e \"humiltas\". Un'aggiunta rispetto al prototipo sono gli angeli musicanti ai lati del trono, mentre sono perdute le possibile incisioni sulla foglia oro, che nella tavoletta perugina raggiungono vertici di estrema raffinatezza. Meglio conservata nella tavola di New York \u00e8 invece la parte inferiore, in cui un coro di angioletti piccolissimi, di stampo medievale, \u00e8 impegnato a srotolare sinuosamente un cartiglio in cui compare la musica e le parole di un'antifona pasquale: \"[R]egina c[o]eli l[a]eta re alleluia [quia] quem meruist[i] por tar[e a]ll[e]luya [r]esur[rexit] / sicut\"."}
{"id": "3166690", "revid": "110157", "url": "https://it.wikipedia.org/wiki?curid=3166690", "title": "Marin Le Roy de Gomberville", "text": "Biografia.\nFiglio di un ristoratore alla \"Chambre des comptes\", fu un letterato molto precoce. All'et\u00e0 di quattordici anni scrisse un \"\u00c9loge de la vieillesse\" in 110 quartine, la cui qualit\u00e0 \u00e8 oggi giudicata molto scarsa. Poco dopo il raggiungimento della maggior et\u00e0 aveva gi\u00e0 scritto la prefazione alle poesie di Fran\u00e7ois Maynard, un trattato filosofico, due opere di storia e tre romanzi d'avventura (\"La Charitie\", \"Polexandre\" in cinque volumi e \"Cyth\u00e9r\u00e9e\" in quattro volumi e rimasto incompiuto). Un quarto romanzo, \"Jeune Alcidiane\" apparve nel 1651, dopo la sua conversione al Giansenismo. Pochi anni prima (1627) era apparso in Francia il romanzo pastorale \"L'Astr\u00e9e\" di Honor\u00e9 d'Urf\u00e9. I romanzi di Gomberville, uomo dal sapere enciclopedico, sono ben diversi dalle pastorellerie: sono romanzi pseudostorici, con temi \"eroici\" (avventure, principi, corsari, duelli, sciabolate, ecc.), ambientati in terre esotiche, che peraltro l'autore non aveva mai visitato (Americhe, Egitto, Senegal, ecc.), trame intricate e confuse, ma che comunque piacquero molto ai contemporanei e vennero tradotti anche in lingua italiana.\nAmmesso tra i primi membri dell'\"Acad\u00e9mie fran\u00e7aise\" (13 marzo 1634), lavor\u00f2 alla stesura del Dictionnaire de l'Acad\u00e9mie fran\u00e7aise. Prese parte pi\u00f9 volte alle discussioni dell'\"Acad\u00e9mie\"; suscit\u00f2 fra l'altro un vivace dibattito, che ebbe un'eco anche al di fuori dell\"'Acad\u00e9mie\", con la sua proposta di vietare nella francese la congiunzione \u00ab\"car\"\u00bb (poich\u00e9). Di lui Jean Chapelain disse che \u00abparlava un linguaggio molto puro, e i suoi romanzi ne sono la prova\u00bb.\nDivenuto giansenista, trascorse gli ultimi venticinque anni della sua vita in pio ritiro, tenendosi lontano dall'\"Acad\u00e9mie\".\nMor\u00ec nel 1674 ed oggi riposa nel vecchio Cimitero di Saint-Gervais."}
{"id": "3166691", "revid": "465169", "url": "https://it.wikipedia.org/wiki?curid=3166691", "title": "Everywhere I Go", "text": ""}
{"id": "3166710", "revid": "1543377", "url": "https://it.wikipedia.org/wiki?curid=3166710", "title": "Ma\u0142gorzata Ro\u017cniecka", "text": " \n\u00c8 stata la terza rappresentante della Polonia ad ottenere il titolo, dopo Agnieszka Kotlarska incoronata nel 1991 e Agnieszka Pacha\u0142ko nel 1993. "}
{"id": "3166713", "revid": "599013", "url": "https://it.wikipedia.org/wiki?curid=3166713", "title": "Klavdija Bojarskich", "text": "In seguito alla dissoluzione dell'Unione Sovietica, nel 1991 aveva assunto la nazionalit\u00e0 russa.\nBiografia.\nOriginaria di Ekaterinburg, nel 1964 vinse i suoi primi due titoli nazionali e si qualific\u00f2 per i IX Giochi olimpici invernali. A vinse l'oro in tutte e tre le prove di fondo previste in campo femminile: la 5\u00a0km con il tempo di 17:50,5, la 10\u00a0km con il tempo di 40:24,3 e la staffetta 3x5 km insieme ad Alevtina Kol\u010dina ed Evdokija Mek\u0161ilo.\nNella gara della 5 km fu, al tempo stesso, la prima campionessa olimpica della storia in questa distanza, che faceva il suo esordio proprio in quell'edizione dei Giochi Olimpici invernali..\nNel 1965 vinse la 10\u00a0km di Holmenkollen, risultato bissato nel 1966 quando ottenne anche altri due titoli nazionali; ai Mondiali di Oslo di quell'anno vinse l'oro nella 10\u00a0km e nella staffetta, insieme a Rita A\u010dkina e alla Kol\u010dina, che la super\u00f2 nella gara dei 5\u00a0km.\nNel 1967 vinse i suoi ultimi due titoli sovietici e la 5\u00a0km di Holmenkollen; non selezionata per i X Giochi olimpici invernali di , si ritir\u00f2 dalle competizioni."}
{"id": "3166716", "revid": "287204", "url": "https://it.wikipedia.org/wiki?curid=3166716", "title": "San Juan Nepomuceno (disambigua)", "text": ""}
{"id": "3166719", "revid": "125370111", "url": "https://it.wikipedia.org/wiki?curid=3166719", "title": "Serie C 1946-1947 (Lega Interregionale Nord)", "text": "La Lega Interregionale Nord fu l'ente federale della FIGC che gest\u00ec uno dei tre tornei che composero il campionato di Serie C della stagione sportiva 1946-1947. Ricomprendendo le societ\u00e0 aventi sede nell'Italia settentrionale al di sopra del Po, fu organizzata dalla neonata Lega Interregionale Nord avente sede a Torino.\nAlla competizione parteciparono 143 squadre suddivise in nove gironi eterogenei. Le prime classificate di ogni raggruppamento accedevano a tre distinti gironi finali che ponevano in palio un posto ciascuno per la promozione in Serie B. Per quanto riguarda le retrocessioni, si stabil\u00ec che sarebbero state condannate le peggiori quattro societ\u00e0 classificate nel girone maggiore, le ultime due nel girone pi\u00f9 ristretto, e le tre pi\u00f9 malmesse nei gironi intermedi.\nGirone B.\nAggiornamenti.\nDivisione Cremona e Gruppo Sportivo Rodallo sono rimasti inattivi.\nClassifica finale.\nLegenda:\nNote:\nGirone C.\nClassifica finale.\nLegenda:\nNote:\nGirone D.\nAggiornamenti.\nL'Associazione Sportiva Pro Broni \u00e8 rimasta inattiva per la stagione 1946-1947.\nClassifica finale.\nLegenda:\nNote:\nGirone E.\nAggiornamenti.\nL'Audace Societ\u00e0 Sportiva Osnago non si \u00e8 iscritta al campionato di Serie C 1946-1947.\nClassifica finale.\nLegenda:\nNote:\nGirone F.\nClassifica finale.\nLegenda:\nNote:\nGirone G.\nClassifica finale.\nLegenda:\nNote:\nGirone H.\nClassifica finale.\nLegenda:\nNote:\nFinali di Lega.\nPer i gironi finali A e B, in ottemperanza al regolamento allora vigente gli spareggi si dovettero ripetere giacch\u00e9 nella prima serie (di spareggi) le squadre risultarono tutte a pari merito.\nGirone A.\nSeconda serie di spareggi.\nClassifica finale.\nLegenda:\nNote:\nGirone B.\nSeconda serie di spareggi.\nClassifica finale.\nLegenda:\nNote:\nGirone C.\nClassifica finale.\nLegenda:\nNote:\nNote.\nA parit\u00e0 di punteggio le squadre furono normalmente classificate a pari merito, mentre i regolamenti dei campionati redatti dalla F.I.G.C. per questa e per le successive stagioni prevedevano che, trovandosi necessit\u00e0 di attribuire qualsiasi titolo sportivo di promozione o retrocessione, si procedesse a disputare uno o pi\u00f9 spareggi in campo neutro."}
{"id": "3166722", "revid": "486946", "url": "https://it.wikipedia.org/wiki?curid=3166722", "title": "Jugoslavia Democratica Federale", "text": ""}
{"id": "3166727", "revid": "767487", "url": "https://it.wikipedia.org/wiki?curid=3166727", "title": "La torre delle menzogne", "text": "La torre delle menzogne (\"The Tower of Lies\") \u00e8 un film muto del 1925 diretto da Victor Sj\u00f6str\u00f6m, tratto da \"L'imperatore di Portugallia\" (\"Kejsarn av Portugallien en V\u00e4rmlandsber\u00e4ttelse\") della premio Nobel per la letteratura del 1909 Selma Lagerl\u00f6f. Il romanzo venne pubblicato per la prima volta a Stoccolma nel 1914.\nTrama.\nIn una fattoria della Scandinavia, Jan lavora duramente dalla mattina alla sera. Vive con la moglie ma non hanno figli. Finalmente, un giorno Katrina resta incinta. La bambina che nasce viene chiamata Glory. Jan \u00e8 l'uomo pi\u00f9 felice del mondo e festeggia con il villaggio. Gli anni passano, Glory cresce nell'affetto del padre. Un giorno muore un amico dell'agricoltore, il proprietario del fondo dove lui vive e lavora, e la propriet\u00e0 viene venduta.\nIl nuovo padrone chiede a Jan e agli altri agricoltori trecento dollari, altrimenti verranno mandati via. Glory, ormai grande, decide di andare in citt\u00e0 a cercarsi un lavoro per aiutare i suoi. La lunga assenza di Glory porta a sragionare Jan che comincia a credersi imperatore di un paese di sogno. Quando Glory torna a casa, viene guardata con sospetto, come una prostituta. Umiliata, prende il traghetto per tornare in citt\u00e0. Sull'imbarcazione incontra Lars, che la annoia con le sue proposte di matrimonio. Succede una catastrofe quando Lars cade tra le pale della ruota della nave e annega.\nJan, disperato per la partenza di Glory, la insegue fuori di testa sulla nave, perde l'equilibrio e cade, annegando anche lui. Poco dopo la tragedia, Glory - redenta - torna alla fattoria per restare e sposa August, il figlio del proprietario del fondo, che conosce fin da bambina.\nProduzione.\nProdotto da Irving Thalberg, il film fu girato in California, nella zona del delta del Sacramento. Usc\u00ec nelle sale l'11 ottobre 1925, distribuito dalla MGM. Fu la seconda collaborazione che vide insieme Victor Sj\u00f6str\u00f6m, Lon Chaney e Norma Shearer, un anno dopo \"L'uomo che prende gli schiaffi\".\nDistribuzione.\nIl copyright del film, richiesto dalla Metro-Goldwyn-Mayer, fu registrato l'11 settembre 1925 con il numero LP21882.&lt;br&gt;\nDistribuito dalla MGM, il film usc\u00ec nelle sale statunitensi l'11 ottobre 1925, dopo essere stato presentato in prima a New York nella settimana del 27 settembre 1925.&lt;br&gt;\nNel Regno Unito, fu distribuito dalla Jury Metro-Goldwyn l'8 marzo 1926; in Finlandia, usc\u00ec come \"Portugalian keisari\", 13 settembre 1926; in Portogallo, come \"No Reino da Quimera\", il 28 dicembre 1927.\nConservazione.\nNon si conoscono copie ancora esistenti della pellicola che viene considerata presumibilmente perduta, anche se sembra che ne esista una copia in Danimarca.\nDivieti.\nIn Italia il film venne vietato ai minori di 15 anni."}
{"id": "3166734", "revid": "339392", "url": "https://it.wikipedia.org/wiki?curid=3166734", "title": "Dm\u00b3", "text": ""}
{"id": "3166740", "revid": "104458", "url": "https://it.wikipedia.org/wiki?curid=3166740", "title": "Klavdiya Boyarskikh", "text": ""}
{"id": "3166741", "revid": "1573940", "url": "https://it.wikipedia.org/wiki?curid=3166741", "title": "Christina Sawaya", "text": "Biografia.\nFra il 1998 ed il 2002 Christina Sawaya partecipa ad una serie di concorsi di bellezza che la portano a vincere \"Miss University Libano 1998\" e \"Top Model Libano 1998\". Nel 2001 vince il concorso di Miss Libano che le permette di rappresentare il proprio paese in vari concorsi internazionali come Miss Universo, Miss Mondo e Miss International. A Miss Universo viene eliminata alle prime selezioni, mentre da Miss Mondo si riftira, rifiutandosi di gareggiare con Miss Israele Yamit Har-Noy. Tuttavia, il 30 settembre 2002 ottiene la vittoria di Miss International, diventando la prima vincitrice di origini medio-orientali.\nIl 15 novembre 2003 la Sawaya ha sposato Tony Baroud a Beirut. Baroud \u00e8 un ex membro della nazionale di basket libanese, ed attualmente \u00e8 un conduttore televisivo della televisione libanese."}
{"id": "3166742", "revid": "83531", "url": "https://it.wikipedia.org/wiki?curid=3166742", "title": "Dargun", "text": "Dargun \u00e8 una citt\u00e0 del Meclemburgo-Pomerania Anteriore, in Germania.\nAppartiene al circondario della Seenplatte del Meclemburgo.\nAmministrazione.\nGemellaggi.\nDargun \u00e8 gemellata con:\nLa frazione di Brudersdorf \u00e8 gemellata con:"}
{"id": "3166745", "revid": "104458", "url": "https://it.wikipedia.org/wiki?curid=3166745", "title": "Klavdija Bojarskitsch", "text": ""}
{"id": "3166748", "revid": "339392", "url": "https://it.wikipedia.org/wiki?curid=3166748", "title": "FSRS", "text": ""}
{"id": "3166762", "revid": "110157", "url": "https://it.wikipedia.org/wiki?curid=3166762", "title": "Jarmen", "text": "Jarmen \u00e8 una citt\u00e0 del Meclemburgo-Pomerania Anteriore, in Germania.\nAppartiene al circondario (\"Landkreis\") della Pomerania Anteriore-Greifswald ed \u00e8 capoluogo della comunit\u00e0 amministrativa (\"Amt\") di Jarmen-Tutow."}
{"id": "3166767", "revid": "1305772", "url": "https://it.wikipedia.org/wiki?curid=3166767", "title": "Mercure", "text": ""}
{"id": "3166769", "revid": "122704353", "url": "https://it.wikipedia.org/wiki?curid=3166769", "title": "Incidente della fabbrica di alluminio di Ajka", "text": "L'incidente della fabbrica di alluminio di Ajka \u00e8 un gravissimo incidente industriale che si verific\u00f2 nella parte occidentale dell'Ungheria il 4 ottobre 2010, assai simile come modalit\u00e0 al disastro della Val di Stava del 1985 e al disastro di Zgorigrad che colp\u00ec la Bulgaria negli anni '60.\n\u00c8 considerato il pi\u00f9 grave disastro di questo tipo che abbia mai colpito l'Ungheria.\nEventi.\nVerso le 12:30 circa del 4 ottobre 2010 l'angolo nord-occidentale di un vasto bacino di decantazione di fanghi di una fabbrica di alluminio nei pressi della citt\u00e0 di Ajka nell'Ungheria occidentale cedette improvvisamente liberando una massa imponente di acqua e fanghi rossi di quasi 1.000.000 metri cubi, che avanz\u00f2 nelle campagne circostanti.\nL'enorme massa di acque si rivers\u00f2 nel fiume Torna, un fiume dalla portata relativamente bassa che scorre vicinissimo al bacino, facendolo esondare. A brevissima distanza il villaggio di Kolont\u00e1r venne subito investito da una vera e propria alluvione: l'acqua mista ai fanghi del bacino trabocc\u00f2 dalle sponde del fiume e sommerse rapidamente il centro abitato con punte anche di oltre due metri di altezza cogliendo letteralmente di sorpresa gli abitanti che ebbero solo il tempo di fuggire ai piani alti o sui tetti.\nAlcune abitazioni e ponti sul fiume crollarono all'impatto violento delle acque rese pesanti dalla rossa malta fangosa che trasportavano.\nPochi minuti dopo pi\u00f9 a valle, la cittadina di Devecser venne investita dall'alluvione: le strade si trasformarono in torrenti di acqua rossa che investirono decine di automobili, manufatti civili e quant'altro devastando le abitazioni.\nAlla fine la zona coinvolta dall'evento alluvionale risult\u00f2 essere di circa 40 chilometri quadrati.\nVenne subito intuito il disastro ambientale: le acque in piena del fiume Torna cariche di fanghi rossi si unirono ad alcuni chilometri a valle a quelle del fiume Marcal presso Karak\u00f3 (Provincia di Vas), che a sua volta si un\u00ec presso Gy\u0151r (contea di Gy\u0151r-Moson-Sopron) al fiume R\u00e1ba, importante affluente di destra del Danubio. La fuoriuscita di fanghi rossi percorse tutti questi corsi d'acqua in 3 giorni a partire dal giorno del disastro raggiungendo il Danubio il 7 ottobre 2010. Il fiume Marcal ne usc\u00ec devastato: ogni forma di vita animale o vegetale lungo il suo corso sino alla foce venne praticamente azzerata dall'elevata alcalinit\u00e0 dei fanghi rossi.\nCause del disastro.\nNon fu immediatamente chiaro come il serbatoio avesse potuto cedere; inizialmente si pens\u00f2 che l'estate molto piovosa appena trascorsa in Ungheria come nel resto del centro Europa potesse aver indebolito le alte sponde del bacino, il quale per natura stessa sorge parecchi metri sopra il piano della campagna.\nLa societ\u00e0 che gestisce l'impianto dichiar\u00f2 che l'ultima ispezione del bacino, avvenuta solo poche settimane prima, non aveva mostrato nessuna problematica particolare riguardo alla tenuta degli argini.\nIl Primo Ministro ungherese Viktor Orb\u00e1n sostenne invece che la causa della fuoriuscita \u00e8 presumibilmente dovuta ad un errore umano.\nOrigine del fango.\nIl fango rosso che caus\u00f2 l'incidente \u00e8 un prodotto di scarto del processo Bayer di purificazione del minerale Bauxite in Allumina. Esso contiene principalmente i composti non-alluminio presenti nella bauxite risultanti dalla sua raffinazione; il suo caratteristico colore rosso acceso \u00e8 dovuto all'ossido ferrico che \u00e8 il componente principale, ma contiene anche altri composti.\nIl fango risulta altamente alcalino nella prima fase di produzione tanto da venire appositamente stoccato in grandi bacini di decantazione a cielo aperto al fine di ridurne questa sua caratteristica;\nAnalisi sono in corso in merito ai livelli di metalli pesanti contenuti nei terreni.\nConseguenze del disastro.\nAmpi tratti di campagna e terreni agricoli vennero resi sterili dalla massa alcalina dei fanghi rossi.\nI centri di Kolont\u00e1r e Devecser furono pesantemente devastati e inquinati dal fango tossico; molte abitazioni furono allagate per un'altezza anche superiore ai due metri e difficile fu l'operazione di ripulitura del fango rosso che invase il territorio. Alcune abitazioni crollarono a causa della violenza dell'inondazione; decine di automobili e furgoni vennero spazzati via.\nI componenti chimici contenuti nel fango rosso sterminarono ogni forma di vita nei fiumi Torna e Marcal, causando anche morie di pesci nel fiume R\u00e1ba sino alla confluenza nel Danubio, spingendo i paesi situati lungo le sponde a ricorrere a misure di emergenza.\nMisure di contenimento e pulizia.\nOltre agli effetti immediati dell'ondata di fango rosso, c'era anche la preoccupazione per una possibile contaminazione dei corsi d'acqua dell'Ungheria incluso il Danubio.\nSul Torna, il fiume che attraversa la zona interessata dal disastro, e sul Marcal furono versate come contromisura tonnellate di gesso per cercare di legare il fango rosso ed evitarne la propagazione a valle.\nIl giorno dopo l'incidente il Sottosegretario di Stato Ambientale Zolt\u00e1n Ill\u00e9s ordin\u00f2 la sospensione della produzione di allumina presso l'impianto e la ricostruzione della diga."}
{"id": "3166770", "revid": "124857929", "url": "https://it.wikipedia.org/wiki?curid=3166770", "title": "Grande Fratello (undicesima edizione)", "text": "L'undicesima edizione del reality show Grande Fratello \u00e8 andata in onda dal 18 ottobre 2010 al 18 aprile 2011 su Canale 5. \u00c8 durata 183 giorni ed \u00e8 stata condotta per il sesto anno consecutivo da Alessia Marcuzzi, affiancata per la quarta volta da Alfonso Signorini, nel ruolo di opinionista.\nIn quest'edizione sono state apportate rilevanti modifiche al format. Fra le novit\u00e0 pi\u00f9 importanti, si nota l'abolizione della passerella d'ingresso, (i concorrenti entravano nella casa dall'area dell'\"Arena\") e la \"Porta rossa\" \u00e8 stata spostata sotto la casa. La casa \u00e8 stata completamente ricostruita ed \u00e8 pi\u00f9 ampia rispetto a quella della decima edizione, con un \"tugurio\" molto ampio e una serie di stanze che sono state rivelate nel corso delle prime settimane di gioco.\nAnche il \"Palastudio\" dal quale Alessia Marcuzzi conduce ogni luned\u00ec sera la diretta televisiva, \u00e8 stato completamente rinnovato, con una scenografia pi\u00f9 tecnologica. In un primo momento, il montepremi per il concorrente vincitore doveva essere di 250.000 euro, ma successivamente, visto l'allungamento del programma di circa due settimane del previsto, \u00e8 salito a 300.000 euro. I concorrenti hanno trascorso le festivit\u00e0 del Natale e del Capodanno all'interno della casa, in quanto il reality ha coperto entrambe le parti della stagione televisiva dell'emittente Mediaset: quella autunnale e quella primaverile, durando appunto 6 mesi esatti. I casting e i provini per selezionare i concorrenti iniziarono sabato 20 marzo 2010 e in parte sono proseguiti anche a programma decisamente inoltrato. Uno dei concorrenti \u00e8 stato scelto online direttamente dai telespettatori, che hanno votato il video di presentazione caricato dagli aspiranti concorrenti sul sito della trasmissione: il concorrente \u00e8 stato scelto dagli autori tra i 50 video pi\u00f9 votati.\nNonostante il buon riscontro di pubblico della puntata d'esordio (quasi 6 milioni di telespettatori), il programma non \u00e8 pi\u00f9 riuscito a mantenere ascolti in grado di superare la concorrenza della Rai. Il reality di Canale 5 ha comunque mantenuto un buon seguito, ma nulla ha potuto contro i programmi di punta della concorrenza come \"Vieni via con me\" e \"Il commissario Montalbano\", che totalizzavano una media tra i 9 e i 10 milioni di telespettatori. Ma anche quando ha avuto come rivali delle fiction esordienti o meno collaudate come \"Paura di amare\" e \"Fuoriclasse\", non \u00e8 riuscito a fare meglio di Rai 1.\nLa diretta 24 ore su 24 \u00e8 stata trasmessa dai canali Premium Extra 1 e Premium Extra 2 di Mediaset Premium, mentre Canale 5 ha trasmesso dal luned\u00ec al sabato una striscia quotidiana registrata, all'interno del talk show pomeridiano \"Pomeriggio Cinque\", e all'interno del contenitore domenicale \"Domenica Cinque\", trasmissioni entrambe condotte (in solitaria) dalla sola conduttrice Barbara D'Urso; dal 2011 il contenitore domenicale \"Domenica Cinque\" \u00e8 condotto dalla coppia Claudio Brachino e Federica Panicucci. Ulteriori pillole e repliche del day-time sono state trasmesse da La5 sul digitale terrestre e anche ogni mattina dal contenitore \"Mattino Cinque\" (in onda su Canale 5), con la conduzione a coppia di Federica Panicucci e Paolo Del Debbio. Da quest'edizione \u00e8 stata cancellata la puntata reunion \"La nostra avventura\", probabilmente a causa dei bassi ascolti fatti registrare da tale puntata speciale nell'edizione precedente.\nL'edizione \u00e8 stata vinta da Andrea Hirai Cocco che si \u00e8 portato a casa il montepremi di 300.000 \u20ac.\nLa casa.\nLa casa, dopo essere stata rasa al suolo alla fine della decima edizione, \u00e8 stata completamente ristrutturata e modificata. All'esterno, la passerella delle edizioni precedenti \u00e8 stata definitivamente abolita. L'ingresso \u00e8 stato spostato in Arena, ma, prima di giungere in casa, i concorrenti dovevano percorrere una scalinata alta pi\u00f9 di 10 metri. L'intera abitazione, costruita con materiali ecologici e riciclati, presentava un design molto moderno. Gli spazi erano tutti strettamente collegati tra di loro e le stanze, ad eccezione delle camere da letto, affacciavano tutte sul giardino. La cucina presentava pareti di cristallo e il soggiorno comprendeva la zona piscina, un divano lungo 16 metri e un caminetto con fiamme virtuali. In aggiunta, l'abitazione presentava anche due camere da letto matrimoniali e pareti trasparenti, mentre il tugurio, era di dimensioni molto pi\u00f9 ampie rispetto a quello della passata edizione.\nC'era anche una stanza, soprannominata \"Caveau\" (quella che nella scorsa edizione era la \"Stanza delle Scelte\"), nella quale i concorrenti erano tenuti a prendere delle decisioni. L'arredamento di quest'ultimo era composto da due gabbie ed un'estesa parete di cassette di sicurezza. Il 21 febbraio 2011 \u00e8 stata rivelata anche la suite, una camera arredata in stile orientale che comprendeva comfort di ogni tipo e un'illuminazione soffusa data da lampade d'atmosfera. Al momento dell'uscita del concorrente, la regia sorvolava sul momento limitandosi a riprendere (almeno durante la diretta del luned\u00ec) i saluti e gli abbracci dei concorrenti eliminati.\nConcorrenti.\nLe et\u00e0 dei concorrenti si riferiscono al momento dell'entrata nella casa.\nTabella delle nomination.\nNota 1: Alessandro, Elisa e Matteo in qualit\u00e0 di nuovi concorrenti, sono immuni dalle nomination. Ferdinando risulta il pi\u00f9 votato nella classifica di gradimento stilata dal pubblico da casa attraverso il televoto, per questa ragione \u00e8 immune dalle nomination ed \u00e8 anche dispensato dal peso del voto. Egli, inoltre, ha la possibilit\u00e0 di condividere la sua immunit\u00e0 con una concorrente di sesso opposto: egli sceglie Angelica, che oltre all'oltre a ricevere l'immunit\u00e0, viene anche dispensata dal peso del voto. Infine sono immuni quei concorrenti che secondo il Grande Fratello si sono esposti maggiormente durante la settimana, ossia: David, Davide, Francesca, Giuliano, Guendalina, Nando, Norma e Sheila.\nNota 2: Ferdinando risulta il pi\u00f9 votato nella classifica di gradimento stilata dal pubblico da casa attraverso il televoto, per questa ragione \u00e8 immune dalle nomination. Egli, inoltre, ha la possibilit\u00e0 di condividere la sua immunit\u00e0 con un altro concorrente: egli sceglie Angelica, che oltre all'oltre a ricevere l'immunit\u00e0, viene anche dispensata dal peso del voto. Infine sono immuni quei concorrenti che secondo il \"Grande Fratello\" si sono esposti maggiormente durante la settimana, ossia: Alessandro, Clivio, David, Elisa, Francesca, Giuliano, Guendalina, Margherita, Nando e Sheila.\nNota 3: Ferdinando risulta il pi\u00f9 votato nella classifica di gradimento stilata dal pubblico da casa attraverso il televoto, per questa ragione \u00e8 immune dalle nomination. Egli, inoltre, ha la possibilit\u00e0 di condividere la sua immunit\u00e0 con un altro concorrente: egli sceglie Angelica, che oltre all'oltre a ricevere l'immunit\u00e0, viene anche dispensata dal peso del voto. Infine sono immuni quei concorrenti che secondo il \"Grande Fratello\" si sono esposti maggiormente durante la settimana, ossia: Alessandro, Andrea, Davide, Francesca, Giuliano, Guendalina, Margherita, Nando, Pietro e Sheila.\nNota 4: Ferdinando risulta il pi\u00f9 votato nella classifica di gradimento stilata dal pubblico da casa attraverso il televoto e cede la sua immunit\u00e0 ad Angelica, che, oltre ad essere immune, \u00e8 anche dispensata dal peso del voto. Inoltre sono immuni quei concorrenti che secondo il \"Grande Fratello\" si sono esposti maggiormente durante la settimana, ossia: Alessandro, Davide, Ferdinando, Francesca, Giuliano, Guendalina, Margherita, Nando, Pietro, Rosa e Sheila.\nNota 5: Caroline e Ilaria in qualit\u00e0 di nuove concorrenti, sono immuni dalle nomination. Ferdinando risulta il pi\u00f9 votato nella classifica di gradimento stilata dal pubblico da casa attraverso il televoto e cede la sua immunit\u00e0 ad Angelica, che per\u00f2 la rifiuta e la restituisce nuovamente a Ferdinando, che oltre ad essere immune, \u00e8 anche dispensato dal peso del voto. Inoltre sono immuni quei concorrenti che secondo il \"Grande Fratello\" si sono esposti maggiormente durante la settimana, ossia: Angelica, David, Davide, Francesca, Giuliano, Guendalina, Margherita, Nando, Pietro.\nNota 6: Il pubblico, attraverso il televoto, ha decretato una classifica di gradimento dei concorrenti. Gli ultimi sei posti di questa classifica sono occupati da David, Francesca, Matteo, Margherita, Rosa e Sheila. Questi ultimi possono essere nominati, mentre tutti gli altri sono immuni dalle nomination. Caroline e Ilaria, in qualit\u00e0 di nuove concorrenti, sono ancora immuni dalle nomination.\nNota 7: Sono immuni quei concorrenti che secondo il Grande Fratello si sono esposti maggiormente durante la settimana, ossia: Andrea, Angelica, Caroline, David, Davide, Ferdinando, Giuliano, Guendalina, Nando e Pietro.\nNota 8: Sono immuni quei concorrenti che secondo il \"Grande Fratello\" si sono esposti maggiormente durante la settimana, ossia: David, Davide, Giuliano, Margherita, Pietro e Rosa. Ferdinando e Guendalina risultano i pi\u00f9 votati nella classifica di gradimento stilata dal pubblico da casa attraverso il televoto per questa ragione non votano e non possono essere votati, ma devono scegliere, fra i concorrenti a rischio nomination, ossia Angelica, Andrea, Caroline, Francesca, Matteo e Nando, due concorrenti a testa da salvare. A Ferdinando viene chiesto di salvare due uomini; egli sceglie Andrea e Matteo; mentre a Guendalina viene chiesto di salvare due donne, ella sceglie Angelica e Francesca. Caroline e Nando, quindi, che non sono stati salvati, vanno automaticamente al televoto e non possono nominare. Coloro che sono salvi possono comunque essere nominati dagli altri inquilini, per questa ragione Andrea e Angelica, che risultano i pi\u00f9 votati nella votazione, si aggiungono alla rosa dei nominati.\nNota 9: Giordana e Olivia, in qualit\u00e0 di nuove concorrenti, sono immuni dalle nomination. Ferdinando risulta il pi\u00f9 votato nella classifica di gradimento stilata dal pubblico da casa attraverso il televoto, per questa ragione \u00e8 immune dalle nomination ed \u00e8 anche dispensato dal peso del voto. Inoltre sono immuni quei concorrenti che secondo il \"Grande Fratello\" si sono esposti maggiormente durante la settimana, ossia: Angelica, Davide, Giuliano, Guendalina, Margherita, Pietro e Rosa. Matteo riceve la nomination d'ufficio come punizione per aver pronunciato una blasfemia.\nNota 10: C'\u00e8 una doppia eliminazione durante l'undicesima puntata, per la quale \u00e8 fondamentale una classifica di gradimento dei concorrenti stilata dal pubblico da casa attraverso il televoto. Andrea e Francesca occupano gli ultimi due posti di questa classifica e per questa ragione sono i candidati all'eliminazione. I concorrenti scelgono tramite apposita votazione chi eliminare; Francesca riceve il maggior numero di voti (6 su 11) ed \u00e8 di fatto la decima concorrente eliminata dal \"Grande Fratello\".\nNota 11: Jimmy, in qualit\u00e0 di nuovo concorrente, \u00e8 immune dalle nomination. Inoltre sono immuni quei concorrenti che secondo il \"Grande Fratello\" si sono esposti maggiormente durante la settimana, ossia: Angelica, Davide, Ferdinando, Giuliano, Guendalina, Olivia, Matteo e Pietro. Oltre al televoto per l'eliminazione, il pubblico vota anche per reintegrare o meno nella casa il concorrente del Grande Fratello 10 Massimo Scattarella.\nNota 12: Jimmy e Massimo in qualit\u00e0 di nuovi concorrenti, sono immuni dalle nomination.\nNota 13: Angelica, Davide, Ferdinando, Guendalina, Margherita e Rosa sono immuni dalle nomination per 5 settimane. Le immunit\u00e0 sono state decretate rispettivamente dai concorrenti stessi attraverso una votazione apposita (Angelica e Margherita), dal Grande Fratello (Davide e Guendalina) e dal pubblico da casa che attraverso un televoto ha stilato una classifica di gradimento della quale, i primi due classificati, si sono aggiudicati l'immunit\u00e0 (Ferdinando e Rosa).\nNota 14: In seguito all'espulsione di Pietro, Massimo e Matteo il televoto viene annullato e non c'\u00e8 nessuna eliminazione.\nNota 15: Biagio, Erinela, Nathan, Roberto, Rosy e Valentina in qualit\u00e0 di nuovi concorrenti, sono immuni dalle nomination.\nNota 16: Emanuele e Raoul in qualit\u00e0 di nuovi concorrenti, sono immuni dalle nomination. Fra i sei concorrenti entrati nella casa durante la tredicesima settimana (ossia Biagio, Erinela, Nathan, Roberto, Rosy e Valentina), il \"Grande Fratello\" decide di dare l'immunit\u00e0 ad Erinela, Roberto e Valentina. Per questa ragione i nominabili sono Biagio, Nathan e Rosy, i quali si vanno ad aggiungere ad Andrea, Jimmy e Olivia, che sono i nominabili del gruppo di concorrenti entrati nelle settimane precedenti alla tredicesima.\nNota 17: Nella rosa dei nominati sarebbe dovuta comparire anche Rosy, ma la concorrente ha volontariamente abbandonato la casa del \"Grande Fratello\" prima dell'apertura del televoto settimanale. Nonostante ci\u00f2, il \"Grande Fratello\" ha confermato il televoto sull'eliminazione, ovviamente con la rimozione del nome di Rosy che compariva fra i nominati.\nNota 18: Oltre ad Angelica, Davide, Ferdinando, Guendalina, Margherita e Rosa (che si avvalgono dell'immunit\u00e0 per un mese) sono immuni quei concorrenti che secondo il \"Grande Fratello\" si sono esposti maggiormente durante la settimana, ossia: Emanuele, Erinela, Raoul e Valentina.\nNota 19: In seguito all'espulsione di Nathan il televoto settimanale viene annullato.\nNota 20: Oltre ad Angelica, Davide, Ferdinando, Guendalina, Margherita e Rosa (che si avvalgono dell'immunit\u00e0 per un mese) sono immuni quei concorrenti che secondo il \"Grande Fratello\" si sono esposti maggiormente durante la settimana, ossia: Emanuele, Erinela e Roberto.\nNota 21: Andrea, Angelica, Davide, Guendalina, Margherita e Rosa sono immuni dalle nomination per 3 settimane. Le immunit\u00e0 sono state decretate rispettivamente dai concorrenti stessi attraverso una votazione apposita (Andrea e Margherita), dal \"Grande Fratello\" (Angelica e Davide) e dal pubblico da casa che attraverso un televoto ha stilato una classifica di gradimento della quale, i primi due classificati, si sono aggiudicati l'immunit\u00e0 (Guendalina e Rosa).\nNota 22: Giordana, reintegrata nella casa, e Rajae, in qualit\u00e0 di nuova concorrente, sono immuni dalle nomination.\nNota 23: A causa di una maggioranza di uomini all'interno della casa, le donne sono immuni dall'eliminazione. Gli uomini devono scegliere la persona che vogliono eliminare e i due pi\u00f9 votati, rischiano l'eliminazione. Biagio, Davide e Jimmy sono i nomi dei concorrenti scelti per prevalenza numerica di voti. La decisione finale spetta alle donne che sono chiamate a scegliere chi eliminare fra i tre nomi sopraccitati; mentre Rosa sceglie Davide, sia Margherita che Rajae optano per Biagio, che abbandona la casa, ma a sorpresa si apre un televoto e ad avere l'ultima parola sul suo destino \u00e8 il pubblico, che tuttavia conferma l'eliminazione.\nNota 24: C'\u00e8 una seconda eliminazione durante la semifinale. I concorrenti, inizialmente, attraverso una votazione, scelgono Ferdinando come primo finalista del \"Grande Fratello\". Successivamente gli stessi concorrenti sono chiamati ad eliminare direttamente uno di loro. Jimmy risulta il pi\u00f9 votato, ma l'ultima parola sull'eliminazione spetta al pubblico; Jimmy deve decidere chi sfidare al televoto tra i ragazzi rimasti in casa, ad eccezione di Ferdinando. Egli sceglie Rosa. Si apre il televoto, che alla fine decreta l'eliminazione di Rosa dalla casa.\nNota 25: Il voto del pubblico non fu pi\u00f9 per \"chi vuoi eliminare\" ma per \"chi vuoi che vinca\".\nPolemiche sulle bestemmie e sul televoto.\nNella notte fra il 17 e il 18 dicembre il concorrente Matteo Casnici, durante una conversazione con i concorrenti Davide Baronicini e Francesca Giaccari, ha accidentalmente pronunciato un'espressione blasfema: l'accaduto \u00e8 stato oggetto di molte polemiche, soprattutto da parte dei telespettatori cattolici che seguono il programma. Per questa ragione il \"Grande Fratello\" ha preso dei provvedimenti nei confronti del concorrente e ha deciso di non ricorrere all'espulsione, come avvenuto in casi analoghi nelle precedenti edizioni, ma di punirlo con la nomination d'ufficio. \nSuccessivamente, l'ex concorrente del \"Grande Fratello 10\" Massimo Scattarella, espulso per bestemmia, chiese di essere reintegrato nella casa o, in alternativa, un provvedimento analogo a quello da lui sub\u00ecto per Matteo Casnici. L'ex concorrente \u00e8 stato ospite in studio nella puntata del 27 dicembre 2010, ricordando agli autori del reality che tutti i concorrenti firmano un contratto con Endemol che vieta esplicitamente la bestemmia o l'imprecazione, pena la squalifica dalla trasmissione. Il \"Grande Fratello\" ha quindi concesso a Massimo una seconda chance, facendo decidere al pubblico se poteva diventare o meno un concorrente ufficiale del \"Grande Fratello 11\". L'uomo \u00e8 entrato nella casa il 27 dicembre 2010 e ha atteso il responso del televoto scontando una settimana di permanenza all'interno del tugurio in perfetta solitudine.\nAlla fine il pubblico ha votato per la riammissione e Massimo \u00e8 entrato nella casa in qualit\u00e0 di concorrente ufficiale il 3 gennaio 2011. Questa decisione \u00e8 stata oggetto di molte polemiche da parte del Moige, che il 4 gennaio 2011 ha diramato un comunicato stampa ufficiale in cui si accusava il reality di Canale 5 di fornire ai telespettatori uno show indecoroso e deplorevole, in cui i limiti della pubblica decenza sono stati abbondantemente superati, poich\u00e9 in passato la bestemmia in diretta televisiva era sempre stata condannata pesantemente e non si era mai assistito al perdono o al reintegro di un bestemmiatore.\nAnche il quotidiano cattolico \"Avvenire\" si \u00e8 scagliato contro la trasmissione pubblicando un articolo in cui il reality viene accusato di fare spettacolo dell'offesa a Dio e alla buona educazione che accomuna credenti e non credenti. Successivamente, l'8 gennaio 2011, a causa di un deprecabile episodio accaduto all'interno della casa, gli autori hanno a sorpresa annullato il televoto settimanale tra i tre concorrenti a rischio eliminazione e cio\u00e8 Giuliano Cimetti, Olivia Lechner e Pietro Titone. Il \"Grande Fratello\", in un comunicato ufficiale diramato dal sito della trasmissione, ha aggiunto che avrebbe rimborsato completamente tutti gli spettatori che avevano votato durante la settimana.\nLe cause di questo annullamento sono dovute ad un'altra bestemmia pronunciata nella notte fra il 7 e l'8 gennaio 2011 dal concorrente Pietro Titone. In seguito a tale evento, ci sono state ulteriori polemiche e la questione delle bestemmie in tv ha suscitato forti reazioni negative da parte di molte associazioni religiose italiane; per questa ragione e per il basso livello raggiunto dai concorrenti di questa edizione, Mediaset, editrice del reality, nella puntata del 10 gennaio 2011 ha ritenuto opportuno intervenire con un comunicato ufficiale in cui squalificava tutti i concorrenti rei di aver pronunciato una bestemmia all'interno della casa, ossia Matteo Casnici, Pietro Titone e Massimo Scattarella (che pronunci\u00f2 una bestemmia durante il \"Grande Fratello 10\"). Una decisione senza precedenti nella storia del \"Grande Fratello\".\nQualche giorno dopo l'espulsione di massa, l'unione nazionale consumatori ha avviato un'azione collettiva contro il televoto della trasmissione. Infatti Massimiliano Dona, segretario generale dell'UNC, ha ritenuto opportuno che i telespettatori che attraverso il sistema del televoto avevano deciso la riammissione di Massimo Scattarella nella casa venissero rimborsati, ritenendo che nessuno di loro avrebbe espresso il proprio voto e investito il proprio denaro, se solo avessero potuto immaginare che l'esito del televoto sarebbe poi stato annullato a causa della decisione dell'editore Mediaset, che in seguito al susseguirsi di polemiche che la questione delle bestemmie in tv e la stessa riammissione del concorrente avevano provocato, ha successivamente espulso tutti i concorrenti accusati di aver bestemmiato, incluso Scattarella.\nUn'altra polemica \u00e8 stata generata dal meccanismo del televoto del casting online. Per alcuni mesi, infatti (precisamente dal 3 settembre al 15 dicembre 2010), \u00e8 stato chiesto al pubblico di votare attraverso l'invio di un sms, un video di presentazione caricato dagli aspiranti concorrenti sul sito ufficiale della trasmissione. Il concorrente che sarebbe entrato nella casa sarebbe poi stato scelto dagli autori tra i cinquanta video pi\u00f9 votati. Tuttavia, secondo le accuse, la votazione dei telespettatori \u00e8 stata inutile, poich\u00e9 sul sito della trasmissione \u00e8 stilata una classifica dei cinquanta pi\u00f9 votati e nessuno dei primi quindici risulta essere arrivato alla diretta televisiva, a discapito dei telespettatori che avevano votato per oltre tre mesi il proprio preferito. Si \u00e8 supposto anche che il vincitore di suddetto casting, Nathan Lelli, che si \u00e8 classificato al 25\u00ba posto della classifica, appartenesse ad una nota agenzia del mondo dello spettacolo facendo intendere ancora una volta da parte degli autori il totale disinteresse del voto del pubblico a favore di una raccomandazione da parte dell'agenzia del concorrente sopraccitato.\nPer questa ragione anche l'antitrust si \u00e8 interessato ad aprire un'indagine sul sistema del televoto, che vaglier\u00e0 per i prossimi mesi le posizioni di RTI, Telecom Italia e TXT Polymedia al fine di stabilire se vi siano state delle violazioni o meno ai danni dei telespettatori. Per tutta risposta, il 14 gennaio 2011, il \"Grande Fratello\" ha diramato un comunicato sul proprio sito ufficiale confermando la regolare gestione del televoto del casting online e sostenendo che il concorrente scelto per entrare nella casa, Nathan Lelli, non avesse alcun legame con agenzie di management, cosa che, peraltro, non sarebbe stata contraria al regolamento.\nIl 17 gennaio 2011 Alessia Marcuzzi apr\u00ec la 14\u00aa puntata serale annunciando che anche i telespettatori che avevano precedentemente votato per il reintegro di Massimo Scattarella sarebbero stati completamente rimborsati. Quando le polemiche sembravano essersi placate, il 27 gennaio il concorrente Nathan Lelli pronunci\u00f2 un'ulteriore bestemmia mentre organizzava uno scherzo ai danni di altri concorrenti: immediata la richiesta da parte delle associazioni dei consumatori della sospensione del televoto settimanale e dell'espulsione del concorrente (che lo vedeva a rischio eliminazione insieme ai concorrenti Biagio D'Anelli e Roberto Manfredini), avvenuta nel tardo pomeriggio dello stesso 27 gennaio; anche in questo caso il \"Grande Fratello\" assicur\u00f2 che tutti i telespettatori partecipanti al televoto sarebbero stati rimborsati.\nCasting online.\nIn quest'edizione, si \u00e8 svolta una selezione online tramite televoto, alla quale hanno partecipato oltre 13000 candidati. \u00c8 risultato vincitore del Casting online Raffaele Falco, trentanovenne di Afragola, ma tra i 50 pi\u00f9 votati l'organizzazione ha scelto come concorrente Nathan Lelli, che il 10 gennaio 2011 \u00e8 entrato nella casa, venendone espulso dopo poco pi\u00f9 di due settimane per aver pronunciato una bestemmia.\nAscolti.\nAscolti in prima serata.\nIn questa tabella sono indicati i risultati in termini di ascolto delle puntate serali andate in onda ogni luned\u00ec in prima serata su Canale 5.\nAscolti giornalieri.\nIn questa tabella sono indicati i risultati in termini di ascolto della striscia quotidiana andata in onda ogni giorno su Canale 5 all'interno del talk show \"Pomeriggio Cinque\" nei giorni feriali e all'interno di \"Domenica Cinque\" alla domenica."}
{"id": "3166775", "revid": "73125", "url": "https://it.wikipedia.org/wiki?curid=3166775", "title": "Perth Observatory", "text": ""}
{"id": "3166777", "revid": "15756", "url": "https://it.wikipedia.org/wiki?curid=3166777", "title": "Episodi di Sei forte, maestro (prima stagione)", "text": "La prima stagione della serie televisiva Sei forte, maestro \u00e8 stata trasmessa in prima visione in Italia da Canale 5 nel 2000.\nogni\nArriva il supplente.\nTrama.\nEmilio Ricci, maestro elementare, torna dopo qualche anno nella nat\u00eca Terni per prendere possesso della cattedra assegnatagli dalla scuola Michelangelo, il cui direttore \u00e8 Giulio Labua, suo caro amico d'infanzia. Ma appena arrivato, a causa di un equivoco, cominciano a spargersi delle voci maligne su di lui, secondo le quali egli sarebbe uno spacciatore. Quando poi queste calunnie arrivano all'orecchio della signora Marzia Antognazzi, presidente del circolo didattico, quest'ultima convoca Emilio per avere spiegazioni. Sebbene il maestro cerchi di discolparsi in tutti i modi, la signora Antognazzi non crede alla sua versione e chiede una temporanea sospensione dal servizio per lui, in attesa di far luce su questa faccenda. Ma grazie all'intervento del padre di Emilio, il colonnello Vittorio Ricci, la verit\u00e0 viene a galla ed Emilio viene assunto con formula piena. Nel frattempo Emilio fa la conoscenza di Barbara Loriani, una giovane e bella maestra della sua stessa scuola, che casualmente viene ad abitare nel suo stesso palazzo, proprio nell'appartamento di fronte al suo, e che si scopre essere la fidanzata di Giulio.\nBambini senza frontiere.\nTrama.\nTre alunni di Emilio, Alessandro, Martina e Daniele, vanno a fare visita, prima di entrare a scuola, ad un barbone, Giovanni, conosciuto come \"Il principe\", per portargli delle coperte e dei vestiti. Casualmente, durante la lezione Emilio fa una lezione sulle missioni di un gruppo di medici chiamato \"Medici senza frontiere\". Allora, i tre bambini decidono di seguire l'esempio di queste persone e durante la pausa mensa, escono di nascosto e portano al barbone il cibo che gli \u00e8 avanzato dal pranzo, venendo per\u00f2 scoperti dalla signora Marzia Antoniazzi, presidente del circolo didattico. Nel frattempo Emilio \u00e8 in difficolt\u00e0 perch\u00e9 non riesce a mettere da parte la somma necessaria per pagare il viaggio in America a Sabrina.\nIl ribelle.\nTrama.\nEmilio \u00e8 alle prese con Nicola, un suo alunno alquanto irrequieto che si scopre essere diventato cos\u00ec a causa della scoperta della verit\u00e0 sul suo vero padre, e con sua figlia Sabrina, che vive a Milano con la madre Ilaria e che gli chiede di poter venire a vivere con lui a Terni. Barbara e Giulio intanto cominciano ad entrare in forte crisi, poich\u00e9 ella \u00e8 stufa dell'atteggiamento del compagno che pensa pi\u00f9 al suo romanzo che a lei. Anche Vittorio non se la passa tanto bene, avendo avuto un leggero collasso causato da tutti gli sforzi che fa quotidianamente, comportandosi come se avesse ancora vent'anni.\nRitorno in Africa.\nTrama.\nUn collega di Emilio, Angelo Castagnola, ha un problema serio. La sua figlia adottiva, Emy, che \u00e8 anche un'alunna di Emilio, sta per essere trasferita in Africa con i suoi zii, essendo scaduto l'affidamento, e teme che per lei sia difficile da accettare, considerando ormai lui e sua moglie Caterina i suoi genitori a tutti gli effetti. Decide quindi di provare, con l'aiuto di Emilio, a convincere gli zii di Emy a far rimanere la bambina in Italia. Intanto Barbara \u00e8 in crisi con Giulio perch\u00e9 questi la trascura continuamente, preso com'\u00e8 dalla sua seconda attivit\u00e0 di scrittore. Barbara \u00e8 alle prese con il nipotino di un anno, figlio di suo fratello che le affida per qualche giorno, e questa \u00e8 l'occasione per parlare con Giulio della possibilit\u00e0 di avere un figlio, ma lui non sembra contento dell\u2019idea.\nIl violino di Simone.\nTrama.\nLa scuola organizza uno spettacolo libero, dove ognuno pu\u00f2 cimentarsi in ci\u00f2 che preferisce. Simone vorrebbe recitare una poesia, ma per non deludere il padre, che vorrebbe suonasse il violino, decide di accontentarlo. Durante lo spettacolo per\u00f2 sbaglia alcuni passaggi e viene pesantemente sgridato di fronte ai suoi compagni e ai maestri. Emilio e Barbara allora cercano di convincere il padre di Simone a non insistere a far suonare il figlio; nonostante questi all'inizio non dia importanza alle loro parole, convinto che il futuro di Simone sia quello di diventare musicista, come tra l'altro voleva diventare anche lui, alla fine si rende conto del proprio errore e permette a Simone di coltivare liberamente i suoi interessi di bambino.\nCliccando cliccando.\nTrama.\nDurante una lezione di informatica, Daniele comincia ad utilizzare il computer per conto suo per contattare il fratello Marcello, che da pi\u00f9 d'un anno \u00e8 andato via di casa; ma viene sorpreso dalla signora Antognazzi che, pensando che i maestri non controllino accuratamente i bambini mentre usano i computer, si oppone al loro utilizzo. Quando poi tramite un tecnico si scopre che qualcuno \u00e8 andato a visitare alcuni siti porno, chiede, insieme ad alcuni genitori, la sospensione del collegamento ad internet. Si scoprir\u00e0 poi che quel sito, che si pensava fosse opera di uno tra gli allievi, era stato invece visitato dai tecnici che avevano installato internet. Nel frattempo Daniele riesce, con l'aiuto di Emilio, a contattare Marcello, il quale viene a trovarlo a scuola e si riappacifica anche con i genitori.\nLe paure dei padri.\nTrama.\nAnita organizza a casa sua una caccia al tesoro, alla quale vorrebbe partecipassero tutti i compagni. Matteo per\u00f2 ha il problema della severit\u00e0 del padre, il Capitano Sandrelli che, a parte quando egli \u00e8 a scuola, non gli permette di stare in nessun posto se non sotto la sua sorveglianza. Dopo aver inutilmente tentato Matteo di ottenere il permesso di partecipare, Emilio, con l'aiuto di Vittorio che tra l'altro \u00e8 un vecchio superiore del Capitano, riesce a convincerlo a vincere questa paura di lasciare solo il figlio.\nTi ho visto stamattina.\nTrama.\nAnita, un\u2019alunna della 4\u00aaA, ha visto il padre baciare un\u2019altra donna ed \u00e8 strana insospettendo Emilio che le chiede spiegazioni e a cui la bambina confessa ci\u00f2 che ha visto. Emilio lo dice al padre della bambina che lo confessa alla moglie, i genitori litigano e Anita scappa di casa, Barbara ed Emilio la trovano e i genitori si riappacificano.\nSabrina nel frattempo vuole andare in discoteca con dei ragazzi appena conosciuti, Emilio non vuole ma lei ci va di nascosto rischiando di mettersi nei guai, per fortuna l\u2019arrivo del nonno risolve tutto. Il giorno dopo la ragazza presa dai senti di colpa confessa tutto al padre che la perdona\nQui Pro Quo.\nTrama.\n\u00c9 il giorno del compleanno di Sabrina e la madre arriva da Milano per farle una sorpresa, nei giorni in cui rimane a Terni si rende conto di quanto la figlia si trovi bene a vivere con il padre e che non vuole pu\u00f2 tornare a vivere con lei.\nEmilio viene ospitato da Barbara a dormire a casa sua vista la presenza della ex moglie, ma Giulio sapendo che il suo amico ha dormito a casa della sua ex si ingelosisce e crede che tra i due possa esserci qualcosa facendo una scenata di gelosia che delude sia Emilio che Barbara.\nNel frattempo Barbara ed Emilio sono i confidenti dei problemi d\u2019amore di Sara e Simone che si piacciono ma non riescono a dirselo. Grazie ad Emilio Simone riuscir\u00e0 a dichiararsi.\nGiochi pericolosi.\nTrama.\nAlessandro viene deriso dai suoi compagni di classe che lo ritengono un secchione; decide cos\u00ec, per farsi accettare, di cimentarsi nella costruzione di esplosivi. Nonostante Emilio lo esorti a lasciar perdere, Alessandro non lo ascolta e costruisce una vera e propria bomba, con l'intento di farla esplodere in un campo vicino alla scuola. Ma poi, quando rimane intrappolato al suo interno durante la fuga e viene salvato da Emilio poco prima dell'esplosione, capisce il suo errore. Intanto Lilli decide di farsi la riposizione, per paura che Bruno non la ami e la lasci da un momento all'altro, ma con l'aiuto di Barbara cambia idea.\nEmilio esce con Claudia e la serata finisce con un bacio.\nBenedetta e la vanit\u00e0.\nTrama.\nEmilio decide di fare, anzich\u00e9 il solito giornalino di classe, un vero e proprio TG, ma Benedetta ci rimane male perch\u00e9 Emilio vuole far fare un servizio a tutti i suoi alunni, mentre vuole essere solo lei a fare la conduttrice, come tra l'altro le era stato promesso dalla maestra di ruolo Paola Baiocchi. Cos\u00ec racconta tutto alla madre, la quale, dopo aver tentato invano a far cambiare idea ad Emilio, riferisce tutto alla Baiocchi, sua intima amica. Quest'ultima convoca Emilio per dirgli che se non far\u00e0 fare a Benedetta la conduttrice esclusiva del TG, riprender\u00e0 il suo posto di insegnante di ruolo; ma anche stavolta Emilio si oppone, e la Baiocchi decide di ritornare, costringendolo ad andarsene. Benedetta allora si sente in colpa e chiede alla madre e alla Baiocchi, riuscendoci, di lasciar rimanere Emilio a scuola. Tra Giulio e Barbara tira ancora aria di crisi, come per Sabrina che assiste di nascosto ad un bacio tra Michele e la sua ex, pensando che lui la stia tradendo: invece era stata lei a baciarlo alla sprovvista, contro la sua volont\u00e0. Durante la cena, per\u00f2 Giulio si presenta a casa di Emilio, dove c'\u00e8 anche Barbara, e le fa una proposta di matrimonio di fronte a tutti i presenti, cosa che la stupisce profondamente.\nOcchi a mandorla.\nTrama.\nSun Chi viene preso di mira da alcuni bulli che gli ordinano di portare loro periodicamente dei soldi. Il bambino, spaventato, non parla con nessuno di questa situazione e comincia a rubare qua \u00e8 l\u00e0 delle piccole somme, consegnandole poi ai suoi persecutori, che per\u00f2 continuano a chiedergli sempre di pi\u00f9, arrivando anche a picchiarlo quando si presenta a mani vuote. Ma Emilio e Barbara, che notano lo strano comportamento del loro allievo e i lividi delle botte ricevute, riescono a farsi spiegare cosa \u00e8 successo e, con uno stratagemma, incastrano i bulli di Sun Chi facendoli arrestare. Vittorio intanto litiga con Lucina poich\u00e9, col fatto che non sono sposati \u00e8 costretto a spacciare lei come la sua compagna, laddove vorrebbe definirla sua moglie a tutti gli effetti, ma dopo una breve guerriglia, i due si riappacificano, mentre Giulio e Barbara annunciano ufficialmente che hanno deciso di sposarsi, notizia che ovviamente non viene presa bene da Emilio.\nSfregio.\nTrama.\nBarbara accompagna la sua classe in gita ad un museo di Perugia, al termine della quale viene trovato un quadro sfregiato da un segno di pennarello, e i custodi, avendolo notato solo adesso pensano sia stato qualche allievo della \"Michelangelo\". Dopo una breve indagine, vengono ritenuti colpevoli Federico e Nicola per aver sfregiato il quadro, e Barbara per non averli sorvegliati e non essere intervenuta al momento dell'accaduto. Ma grazie ad una storia raccontata da Vittorio ad Emilio sul suo passato da colonnello, la verit\u00e0 viene a galla: lo sfregio era gi\u00e0 presente da diversi anni, ma nessuno se n'era mai accorto perch\u00e9 il quadro, una volta acquisto era stato messo subito nei magazzini e messo in esposizione il giorno stesso della gita.\nUna bugia tira l'altra.\nTrama.\nDaniele da alcuni giorni marina la scuola per andare a vendere degli oggetti per strada, cercando cos\u00ec di risolvere i problemi economici dei genitori. Giulio viene contattato da Gemma, una sua ex, che avendo dei dubbi sulla paternit\u00e0 del figlio, somigliante tantissimo a lui, gli chiede di fare il test del DNA, che per\u00f2 fortunatamente dar\u00e0 risultato negativo con grande sollievo sia di Giulio che di Barbara. Sabrina \u00e8 arrabbiata col padre per la sua decisione di andarsene, soprattutto a seguito dell'assegnazione ad Emilio di una supplenza in una scuola di Milano.\nScheletri e fantasmi.\nTrama.\nDi fronte alla scuola viene ritrovata, durante dei lavori, una bara contenente uno scheletro di un cavaliere medievale, e gli alunni di Emilio si convincono che ora la sua anima sia stata liberata e cerchi vendetta in quelli che hanno assistito al ritrovamento della bara. Giulio e Barbara, intanto, non volendo che Emilio se ne vada, cercano di convincere la Baiocchi a restare a casa ancora un po', ma senza risultato. Emilio che viene a sapere tutto, si rende conto di non farcela pi\u00f9 a sopportare questa situazione, e scrive una lettera a Barbara, rivelandole quali sono i suoi sentimenti per lei. Dopo aver risolto il problema del fantasma con i suoi allievi, e in particolare con Alessia, che pensava di essere la principale responsabile, spedisce la lettera a casa di Barbara, sapendo che quando la legger\u00e0 sar\u00e0 ormai lontano. Ma poco prima della partenza, arriva la notizia che la Baiocchi ha deciso all'ultimo di non fare rientro a scuola, consentendo cos\u00ec ad Emilio di rimanere. Anche se un po' titubante all'inizio, alla fine Emilio decide di restare.\nVita nuova.\nTrama.\nVittorio e Lucina hanno deciso di sposarsi, Lilli \u00e8 ancora gelosa del marito per via dei suoi numerosi impegni di lavoro. Simone assiste ad uno scippo di una vecchietta ma non ha il coraggio di testimoniare perch\u00e9 \u00e8 stato ricattato dai rapinatori. Poi trover\u00e0 il coraggio di farlo e i rapinatori verranno arrestati grazie alla sua testimonianza.\nNel frattempo Emilio tenta di recuperare la lettera d\u2019amore che ha scritto e inviato a Barbara, confidandosi con Lucina.\nTorna Ilaria, la mamma di Sabrina, che conosce il fidanzato della figlia, e comunica che le \u00e8 stato offerto un lavoro a Vienna e per questo motivo Sabrina rimarr\u00e0 ancora a Terni con il padre per la gioia di tutti.\nArrivano le pagelle.\nTrama.\nArriva il famigerato giorno della consegna delle pagelle. Sabrina, sebbene sappia che non avr\u00e0 dei giudizi positivi per via del suo scarso impegno, non si sente preoccupata, pensando che il padre sar\u00e0 comprensivo con lei. Ma le sue speranze si rivelano vane: infatti Emilio si rivela tutt'altro che soddisfatto dell'andamento della figlia e le fa una bella ramanzina. Dopo un breve litigio per\u00f2, i due si riappacificano ed Emilio rivela alla figlia l'esistenza della lettera che ha spedito a Barbara e che deve fare in modo che non arrivi a lei, e le chiede di aiutarlo ad intercettarla. Per una serie di circostanze, la mattina dopo la lettera finisce nelle mani di Vittorio, che per\u00f2 sbadato com'\u00e8 la perde subito. Nel frattempo Giorgia, un'amica di Sabrina nonch\u00e9 sorella maggiore di Vittoria, un'alunna di Emilio, matura l'idea di scappare di casa per evitare di far vedere la pagella ai genitori, anche se alla fine, con l'intervento di Emilio cambier\u00e0 idea e rinuncer\u00e0 alla fuga.\nIl cattivo maestro.\nTrama.\nEmilio \u00e8 bloccato a casa con la febbre, e viene temporaneamente sostituito dal maestro Randa, che per\u00f2 ben presto si rivela un insegnante anomalo: infatti, prende di mira Nicola umiliandolo di fronte alla classe, arrivando addirittura a mettergli le mani addosso \"per correggerlo\". Nonostante Barbara, venuta a conoscenza della situazione e credendo nell'innocenza di Nicola, faccia di tutto per porre rimedio, Randa riesce ad avere la meglio. Allora interviene Emilio, seppur ancora malato e tramite uno stratagemma incastra il suo collega facendolo cacciare. Nel frattempo, Rita la figlia di Maria, venuta a Terni per sfuggire al compagno violento, decide di fare causa a quest'ultimo per i continui maltrattamenti verso lei ed il figlio, e non avendo i soldi necessari per pagare l'avvocato, interviene Tito che si offre di prestarle tale somma. Claudia, intanto grazie a Sabrina e Michele, viene selezionata per una parte in una fiction.\nFamiglie allargate?\nTrama.\nSara, da qualche tempo si comporta scontrosamente con i compagni e comincia ad avere la balbuzie. Emilio e Barbara scoprono che il motivo \u00e8 la decisione della madre di sposarsi con il compagno, il che comporterebbe l'entrata in famiglia dei figli dello stesso, non visti di buon occhio dalla bambina, ma che fortunatamente pi\u00f9 avanti diverranno suoi cari amici. Lilli ancora una volta, non riesce a tenere a freno la sua gelosia e ricomincia a frugare tra i vestiti del marito Bruno, che cogliendola in flagrante e stanco del suo comportamento ossessivo, decide di andarsene di casa. Sabrina \u00e8 in crisi con Michele, che riceve continuamente chiamate dalla sua ex che gli chiede di tornare con lui. Giulio e Barbara sono sempre presi dai preparativi delle nozze, salvo alcuni piccoli litigi qua e l\u00e0.\nAbbandoni.\nTrama.\nAlessandro, un alunno di Emilio, trova davanti alla scuola un gattino nascosto nel bidone della spazzatura, che poi prende e porta a scuola. Poi lo chiama Fortunello, Il gattino sparisce a casa sua durante la notte e lui se la prende con i suoi genitori, pensando che siano stati loro.\nUna gita pericolosa.\nTrama.\nMentre gioca in giardino, Emy, la figlia di Angelo Castagnola, cade a terra e viene punta da una siringa. Il padre, preoccupato che questa possa essere stata dimenticata da uno spacciatore, la porta all'ospedale per farla analizzare, venendo poi a sapere che era stata utilizzata da un tizio di nome Alberto, con un passato da tossicodipendente. I compagni di Emy, preoccupati di un eventuale contagio, cominciano ad emarginare la loro compagna, con grande dispiacere di Angelo e sua moglie Caterina, quando ad un tratto questi vengono contattati da Alberto, che spiega loro che la siringa non l'aveva ancora usata quando l'aveva lasciata nel cortile, e che inoltre egli \u00e8 pulito da diverso tempo, non essendoci quindi alcuna possibilit\u00e0 di contagio. A scuola, Lilli, con sua grande sorpresa, incontra Bruno che le chiede di parlarle, cos\u00ec durante una cena i due si rimettono insieme e Lilli informa il marito, con sua grande felicit\u00e0, che aspettano un figlio. Nel frattempo, Lucina ritrova nell'elenco telefonico la famosa lettera di Emilio e decide di tenerla per s\u00e9.\nCon le buone si ottiene tutto.\nTrama.\nUn tizio di nome Fernando Di Stefano, autore di alcune piccole truffe, dopo essere riuscito a sfuggire all'arresto, s'introduce nella Michelangelo prendendo in ostaggi tutti i bambini della IV A e Barbara. Durante il sequestro, racconter\u00e0 a Barbar e ai bambini della classe il suo passato: dopo due anni di galera a causa delle sue solite truffe, \u00e8 stato lasciato dalla moglie Giulia, fuggita insieme alla figlia Mirella. Barbara nel sentire la sua storia, si impietosisce e cerca, senza successo, di far ragionare Fernando facendogli capire che cos\u00ec facendo non risolve nulla. Ci\u00f2 nonostante, il giorno dopo Fernando viene arrestato grazie ad un eroico gesto di Emilio che, introdottosi nella scuola, riesce a disarmarlo. Risoltosi tutto per il meglio, Emilio deve riaffrontare il suo problema di trovare un pretesto per non fare da testimone al matrimonio di Giulio e Barbara, e decide di ricorrere ad una scusa suggeritagli da Vittorio: il fine settimana in cui si sposano i suoi amici deve incontrare una certa \"Marcella, sua amica di infanzia trasferitasi anni prima in Australia\". Stranamente, Giulio e Barbara sembrano credere a tale storia. Claudia, intanto lascia la casa di Barbara, rassegnatasi all'idea che la storia tra lei ed Emilio sia ormai un capitolo chiuso.\nUn amore magico.\nTrama.\nAlessia, Martina e Matteo si recano da un mago di nome Elpidius, conosciuto in tutta Terni, per chiedergli come fare per far rimanere Emilio anche l'anno venturo. Questi gli consiglia di fare una specie di rito, che consiste nel bere una bevanda magica chiamata \"filtro del Polo Nord\", che far\u00e0 s\u00ec che il loro maestro non parta. Emilio, venuto a conoscenza di tutto, dopo aver cercato invano di dissuadere i suoi alunni va dal mago Elpidius per sapere cosa gli abbia dato esattamente da bere, scoprendo cos\u00ec che, a causa di un disguido Elpidius ha dato involontariamente ai bambini una boccetta di cicuta; fortunatamente riesce ad arrivare a scuola un attimo prima che Alessia, Martina e Matteo si avvelenino. Barbara viene derubata durante la notte, di tutti i regali di nozze, compreso un ciondolo regalatogli da sua nonna da bambina, che per\u00f2 fortunatamente riesce a recuperare, mentre Emilio mosso a compassione per l'incidente capitato a Barbara, si offre nuovamente di fare da testimone a lei e Giulio.\nAl cuor non si comanda.\nTrama.\nGli alunni della IV A, tutti promossi alla classe successiva, fanno un regalo di nozze a Giulio e Barbara, cantandogli un'allegra canzone a casa di Emilio. Ma i futuri sposi sembrano tutt'altro che felici, anche se tentano di nasconderlo l'uno all'altro. La sera prima delle nozze Giulio reduce da un addio al celibato, s'incontra con Emilio e, anche se in consciamente, riesce a confessargli la verit\u00e0, e cio\u00e8 di aver scoperto che il suo amico \u00e8 innamorato di Barbara, e gli chiede di non venire al matrimonio. Cos\u00ec Emilio la mattina dopo, dice a Barbara, gi\u00e0 in abito da sposa, che deve rientrare subito a Milano perch\u00e9 a casa sua c'\u00e8 stato un furto, e quindi non sar\u00e0 presente. Barbara la prende malissimo e, dopo averlo accompagnato alla stazione e provato inutilmente a fargli cambiare idea, confessa il suo amore per lui a Vittorio e Lucina. Quest'ultima allora, le consegna la lettera di Emilio, facendole capire che anche lui la ama. Allora Barbara decide di mandare a monte il matrimonio e, raggiunto Emilio alla stazione successiva, i due finalmente si baciano."}
{"id": "3166778", "revid": "118880854", "url": "https://it.wikipedia.org/wiki?curid=3166778", "title": "Loitz", "text": "Loitz \u00e8 una citt\u00e0 del Meclemburgo-Pomerania Anteriore, in Germania.\nAppartiene al circondario (\"Landkreis\") della Pomerania Anteriore-Greifswald ed \u00e8 capoluogo della comunit\u00e0 amministrativa (\"Amt\") di Peenetal/Loitz.\nStoria.\nIl 1\u00ba gennaio 1992 venne aggregato alla citt\u00e0 di Loitz il comune di Vorbein."}
{"id": "3166781", "revid": "347132", "url": "https://it.wikipedia.org/wiki?curid=3166781", "title": "Niccol\u00f2 Paccanari", "text": "Biografia.\nGiunto a Roma come soldato, entr\u00f2 nell'oratorio del Caravita e il 15 agosto 1797, assieme ad altri fedeli che frequentavano l'oratorio (alcuni erano anche sacerdoti), emise i tre voti di religione e quello di speciale sottomissione al papa: sorse cos\u00ec la Societ\u00e0 della Fede di Ges\u00f9, fondata con il fine di far rivivere la Compagnia di Ges\u00f9 sotto un altro nome.\nDietro suggerimento di papa Pio VI, Paccanari cur\u00f2 l'unione della sua congregazione con i padri del Sacro Cuore, avvenuta a Hagenbrunn il 18 aprile 1799. Grazie alla protezione dell'arciduchessa Maria Anna d'Asburgo, sorella dell'imperatore Francesco II, Paccanari riusc\u00ec a farsi ordinare sacerdote (1800) e ad avere come residenza la chiesa di San Silvestro al Quirinale.\nNel 1804 i religiosi provenienti dai padri del Sacro Cuore, sotto la guida di Joseph Varin, si resero autonomi; anche molti religiosi italiani entrarono nella Compagnia di Ges\u00f9, che era stata ristabilita a Napoli. Paccanari, che cerc\u00f2 di ostacolare il processo di fusione con la restaurata Compagnia, rimase sempre pi\u00f9 isolato.\nNel 1808 venne accusato di vari reati e condannato dal Sant'Uffizio a dieci anni di carcere e all'interdizione perpetua dai sacri ministeri: durante l'occupazione francese di Roma, scomparve dal carcere. Il suo cadavere decapitato venne ripescato nel Tevere nel 1811."}
{"id": "3166791", "revid": "287204", "url": "https://it.wikipedia.org/wiki?curid=3166791", "title": "Trattato di Frederiksborg", "text": "Il trattato di Frederiksborg venne firmato nel castello di Frederiksborg il 3 luglio 1720 (14 luglio 1720 secondo il calendario gregoriano) e pose fine alla grande guerra del Nord tra la Svezia e Danimarca-Norvegia.\nLa Svezia dovette pagare 600,000 Riksdaler per danni, rompere l'alleanza con l'Holstein e garantire il libero passaggio nello stretto dell'\u00d8resund. Inoltre la Danimarca ebbe il controllo sulla regione di Schleswig.\nIl trattato includeva anche la restituzione della Pomerania svedese occupata dai danesi."}
{"id": "3166793", "revid": "92723", "url": "https://it.wikipedia.org/wiki?curid=3166793", "title": "Episodi di Sei forte, maestro (seconda stagione)", "text": "La seconda stagione della serie televisiva Sei forte, maestro \u00e8 stata trasmessa in prima visione in Italia da Canale 5 nel 2001.\nLa strategia del ragno.\nTrama.\nPer i ragazzi della Michelangelo, inizia un nuovo anno, quello della quinta elementare. Emilio \u00e8 finalmente felice con Barbara e iniziano a pensare al loro matrimonio e a mettere su famiglia. Emilio viene assegnato come supplente ad una scuola elementare fuori Terni, mentre al suo posto dovrebbe arrivare una nuova supplente. La sua classe non \u00e8 contenta della novit\u00e0 e Daniele e Simone cercano di rovinare l'arrivo della nuova maestra ma c'\u00e8 un cambio di programma dell'ultimo minuto e Emilio viene assegnato alla sua vecchia cattedra. Daniele aveva messo un ragno trovato in campagna nel registro di classe, questo finisce accidentalmente nello zaino di Emilio che lo porta a casa e morde suo padre che finisce cos\u00ec in ospedale. Daniele pensa che Vittorio sia in pericolo di vita e vuole scappare ma il ragno non \u00e8 velenoso e Emilio scopre tutto e lo ferma in tempo. I ragazzi sono felici del rapporto tra i loro maestri mentre Giulio non pu\u00f2 continuare a lavorare nella stessa scuola con loro, fa in modo che ad Emilio venga assegnata la sua vecchia classe e decide lui di lasciare la scuola diventando uno scrittore a tempo pieno. Lucina \u00e8 sempre pi\u00f9 sbadata in cucina e vorrebbe cercare un hobby. In citt\u00e0 Vittorio crede di rivedere Claudia.\nLa pi\u00f9 brava di tutti.\nTrama.\nJessica, una nuova arrivata della Quinta A, non riesce a farsi voler bene dai compagni per il suo fare da secchiona e saputella, in realt\u00e0 la ragazza nasconde un segreto, ha problemi di udito a causa del fatto che i suoi genitori sono cugini. Emilio trover\u00e0 il modo di far rivelare a Jessica il suo segreto e a farla accettare dai compagni. Lilli partorisce nell'ufficio del direttore occupato temporaneamente da Angelo. Lucina si d\u00e0 alla pittura. Claudia segue Emilio, lo spia e lo vede felice insieme a Barbara, i due si incontrano ma lei \u00e8 molto sfuggente, lui la invita in un bar ma il parto di Lilli gli impedisce di presentarsi. Claudia si trova in un hotel, ha deciso di abbandonare la fiction nella quale era protagonista, il suo personaggio viene fatto morire, Gianlorenzo, suo collega di set, la trova a Terni e lei gli confessa di essere incinta e il bambino non pu\u00f2 che essere figlio di Emilio.\nPrima pagina.\nTrama.\nEmilio incontra Claudia al reparto ginecologia mentre \u00e8 con Barbara a trovare Lilli che ha da poco partorito Guendalina.\nTre ragazzi mangiano la nutella di nascosto e si sentono poco bene, Matteo lo scopre e vorrebbe fare uno scoop tramite un articolo sul giornalino della scuola che incolpa Maria e il cibo della mensa. I genitori chiedono L\u2018intervento dei Nas ma Matteo scopre la verit\u00e0 e scrive un articolo di smentita che salva Maria e la mensa. I bambini si fanno perdonare con una canzone da dedicare a Maria.\nEmilio si prepara su come dire a Sabrina, che tra poco torna da Milano, che lui e Barbara stanno pensando di sposarsi. Quando lo fa lei \u00e8 felicissima.\nMentre Claudia si prepara a come dire ad Emilio della maternit\u00e0, una giornalista scopre che \u00e8 incinta e vorrebbe farne un grande scoop.\nLucina guida la macchina nuova di Vittorio ma non \u00e8 brava e rischia di investire una anziana signora che le offre da bere e Vittorio crede che abbia preso il vizio dell'alcol.\nEmilio viene a sapere dalla giornalista che Claudia \u00e8 incinta, finge con Barbara di portare Sofia a passeggio e si reca nel suo hotel dove la donna \u00e8 costretta a confessare la verit\u00e0\nLo scoop.\nTrama.\nI ragazzi vogliono intervistare il migliore e il peggiore alunno della Michelangelo e indagando salta fuori una lettera secondo cui Angelo avrebbe rubato dei soldi per una gita quando era un giovane maestro assunto da poco. Emi viene a sapere della cosa e non si fida pi\u00f9 di suo padre ritenendolo un ladro. Emilio si prende cura di Claudia confidando solo a Lucina il suo segreto. Vittorio pensa che Lucina ha problemi di alcol e nasconde delle bottiglie, una di queste viene trovata da Sofia che accidentalmente la lecca.\nGame over.\nTrama.\nTito cerca un padrino e una madrina per il battesimo. Sabrina conosce una ragazza che accidentalmente le ha preso il telefonino. Lucina inaugura la libreria. Emilio e Barbara provano ad aiutare Marco, un loro alunno che si \u00e8 chiuso in s\u00e9 stesso, \u00e8 diventato violento con i compagni e pensa solo a giocare al videogioco. Nel frattempo Claudia \u00e8 sparita ed Emilio confessa a Sabrina la verit\u00e0 sul figlio in arrivo. Vittorio per errore vede l'ecografia e pensa che sia di Barbara, cos\u00ec va a farle le congratulazioni e lei capisce tutto. Emilio aveva cercato in tutti i modi di dirle la verit\u00e0 ma non aveva trovato mai l'occasione giusta e lei l'ha scoperto nel peggiore dei modi. \u00c8 furiosa e in lacrime sbatte Emilio fuori di casa.\nTra mamma e pap\u00e0.\nTrama.\nDavide si \u00e8 fatto male alla testa, in seguito ad un litigio da parte dei suoi genitori, che il padre poi si era divorziato con sua madre e si fa vedere davanti alla scuola per portare dei giocattoli di una pista da far completare al bambino, ma appena scoperto, la direttrice della scuola vuole chiamare la polizia per mandarlo via. Emilio e Barbara decidono di incontrare sua madre per parlare un po' e poi si parlano anche con il padre. Nello stesso tempo Barbara \u00e8 arrabbiata con Emilio, per il figlio che deve avere con Claudia.\nUn fratello diverso.\nTrama.\nAlessandro deve occuparsi del suo fratellino down, finge di esserne felice ma in realt\u00e0 per lui \u00e8 una situazione difficile. Claudia \u00e8 quasi arrivata al termine della gravidanza. A scuola arriva il nuovo insegnante di ginnastica, Rocco che appare subito molto interessato a Barbara. Rocco appare una persona molto furba e con delle belle parole riesce a farsi raccontare da Maria la storia tra Barbara ed Emilio. Cos\u00ec si presenta a casa di Barbara fingendo di voler prendere in affitto la sua casa e nel frattempo la spinge a confidarsi con lui.\nPiccoli prodigi.\nTrama.\nRocco si avvicina sempre pi\u00f9 a Barbara. A scuola arriva la troupe del programma televisivo Piccoli prodigi, Benedetta viene iscritta dalla madre ma non \u00e8 felice di partecipare soprattutto perch\u00e9 questo la allontana dalle sue amiche e da Matteo. Claudia partorisce Alessio, il figlio di Emilio.\nIl bambino selvaggio.\nTrama.\nMichele \u00e8 un bambino difficile, non si \u00e8 mai presentato a scuola e preferisce passare le giornate alle giostre con suo padre. Emilio riesce a fargli venire la curiosit\u00e0 per la scuola e per le discipline che si studiano e decide di tornare a scuola prima che la Antoniazzi chiami i servizi sociali.\nOspiti non graditi.\nTrama.\nMichele non viene accolto bene dai suoi compagni di classe, a scuola girano i pidocchi e genitori e alunni pensano lui ne sia la causa. Nessuno vuole sedersi accanto a Michele, avvengono episodi di violenza tra i compagni, Emilio si prende la colpa di tutto davanti alla direttrice. Una notte Michele si introduce in aula e distrugge tutti i disegni dei suoi compagni, scarabocchia i loro banchi, compie un vero e proprio atto di vandalismo. Emilio fa ragionare i suoi ragazzi di quanto siano stati ingiusti e si siano comportati male con Michele, quando si scopre che \u00e8 stato lui tutta la classe si prende la responsabilit\u00e0 agli occhi della direttrice, Michele finalmente adesso \u00e8 uno della classe. Claudia parte e lascia Alessio con Emilio e la sua famiglia. Rocco entra sempre pi\u00f9 in sintonia con Barbara, suscitando la gelosia di Emilio. \nIl nuovo pap\u00e0.\nTrama.\nMonica tenta in ogni modo di far conoscere Emilio a sua madre, divorziata, nella speranza che i due si fidanzino e lei diventi il suo nuovo pap\u00e0; tuttavia la donna ha gi\u00e0 un nuovo compagno, ma non trova il coraggio di presentarlo a sua figlia. Alla fine, con uno stratagemma di Emilio, Monica lo conoscer\u00e0 e legher\u00e0 da subito con lui. Intanto la famiglia di Emilio, in assenza di Claudia, si occupa di Alessio; Barbara, ancora triste per la fine della storia con Emilio, si avvicina a Rocco.\nOperazione lupo.\nTrama.\nSabrina decide che non vuole pi\u00f9 vedere Sandro, che pi\u00f9 di una volta l'ha baciata, per non perdere l'amicizia di Gloria, nonostante ci\u00f2 per\u00f2 soffre per la decisione presa. Simone \u00e8 vittima di un bullo delle medie che gli ha rubato il violino, con astuzia per\u00f2 e grazie alle storie che racconta Vittorio sulla guerra, riesce a dimostrare di essere pi\u00f9 intelligente del bullo e a riprendersi il violino. Rocco va a cavalcare con Barbara, i due passano una splendida giornata, Barbara sembra finalmente spensierata, alla fine della quale Rocco le confessa di essere innamorato di lei, che crede che lei sia la donna della sua vita e che \u00e8 disposto a sposarla anche il giorno dopo. Barbara \u00e8 sconvolta, lui le dice di prendersi il tempo necessario per riflettere sulla proposta. \nDiventare grandi.\nTrama.\nAnita non vuole diventare grande, e pensa che per farlo basta non mangiare, coinvolge anche Alessia. Alla fine grazie all'aiuto di Emilio capir\u00e0 che non \u00e8 poi cos\u00ec brutto crescere, ma soprattutto che \u00e8 inevitabile, ma che ognuno ha i suoi tempi.\nVittorio, a causa della febbre di Lucina, si ritrova a dover selezionare il nuovo commesso per la libreria. Sceglie un ragazzo che gli va un'ottima impressione ma nel momento in cui Sabrina va per conoscerlo, si ritrova davanti Sandro, che lei stava cercando di dimenticare, lui la bacia. Barbara si avvicina ad Alessio, sembra molto pi\u00f9 serena anche nel rapporto con Emilio. Nel frattempo Tito, per amore di Maria continua a fare catechismo, per potersi cos\u00ec finalmente sposare in chiesa.\nIn rete.\nTrama.\nIl fratello di Federico ruba uno scanner della scuola, la direttrice accusa il maestro Patrizio che vuole consegnare le sue dimissioni, la verit\u00e0 verr\u00e0 a galla, Federico riporta lo scanner a scuola ma Tito lo vede e tutti credono sia colpa sua, il fratello allora confessa tutto. Angelo ha un duro scontro con la direttrice che non accetta di fare delle scuse formali a Patrizio e quindi vuole dimettersi dall'incarico di vicedirettore. Arriva Tiziana, la nuova baby sitter di Lilli che le viene consigliata dalla Antoniazzi. Sandro capisce che Sabrina \u00e8 cotta di lui, e finalmente si lasciano andare ad un bacio appassionato. Barbara \u00e8 sconvolta per la scomparsa di Sofia, Rocco le dice di stare tranquilla che prima o poi torner\u00e0. Sofia ritorna un giorno da Barbara ma non \u00e8 tornata da sola come lei crede, Emilio si \u00e8 dato da fare per ritrovarla, con l'aiuto di Sandro mette annunci sul web, entra in contatto con dei ragazzi che l'hanno vista e finalmente la ritrova, un vecchio l'aveva trovata e voleva tenerla con s\u00e9. Barbara \u00e8 molto felice, Emilio vede dalla finestra lei e Rocco che si baciano, lui vuole solo la sua felicit\u00e0 anche se sta soffrendo.\nIl nonno di Alessia.\nTrama.\nBarbara sembra essere felice con Rocco mentre Claudia torna dall'Africa per portarsi via Alessio a Roma, dove girer\u00e0 il prossimo film da protagonista. Il nonno di Alessia, colonnello e amico di Vittorio ha problemi di salute e il figlio vorrebbe convincerlo ad andare in una casa di riposo ma lui non vuole e minimizza sulla sua malattia finch\u00e9 non rischia davvero grosso, ma per fortuna un'intuizione di Alessia e l'aiuto di Emilio evitano il peggio. Angelo si dimette da vice direttore, Rocco prende il suo posto. Lilli \u00e8 gelosa della nuova babysitter e del comportamento del marito. Sofia \u00e8 incinta. Gloria scopre che Sabrina sta con Sandro e dice di non volerla pi\u00f9 vedere.\nSbagliando si impara.\nTrama.\nSara non studia per il compito di inglese e spera di copiare ma le viene fatta una nota e lei decide di falsificare la firma della madre. Visto che Lilly \u00e8 assente e c'\u00e8 il maestro Angelo, padre di Emy, Sara se la prende con lei dicendole che \u00e8 una spiona. Emilio organizza una recita per tornare indietro nel tempo ed evitare che Sara ripeta tutti questi errori. La madre capisce e la perdona.\nLo scambio.\nTrama.\nBarbara si avvicina sempre di pi\u00f9 ad Alessio, Lucina e Vittorio cercano il modo per poter acquistare la libreria. Tito ha fatto prima comunione e cresima e aspetta di potersi sposare in chiesa, lui e Maria iniziano a pensare all'organizzazione del matrimonio.\nLilli \u00e8 sempre pi\u00f9 gelosa di suo marito che pensa possa avere una relazione con la babysitter. Benedetta pensa che lei e Anita siano state scambiate nella culla, la sua mamma non le dedica le attenzioni che lei vorrebbe e quindi cerca di sostituirla. L'aiuto di Emilio chiarir\u00e0 ogni cosa.\nCome uomini primitivi.\nTrama.\nRocco organizza una gita nel bosco un po\u2019 particolare, i ragazzi non potranno portare con s\u00e9 oggetti elettronici n\u00e9 cibo, quello dovranno procurarselo loro stessi. Le cose non vanno come spera Rocco, non riescono a pescare, ad accendere il fuoco, i ragazzi si annoiano e sono ben presto stanchi e affamati. La gita si dimostra un fallimento, Rocco decide che \u00e8 bene concludere la giornata ma Alessandro e Sunc\u00ec si perdono, nessuno riesce a trovarli, poi Sunc\u00ec torna ma Alessandro \u00e8 caduto e si \u00e8 fatto male. Nell'attesa dell'arrivo dell'ambulanza Barbara ed Emilio rimangono da soli nel bosco, \u00e8 l'occasione per riavvicinarsi e i due si baciano. Tornati a scuola alle sei della sera la Antoniazzi si dice delusa dal comportamento di Rocco. Intanto Lucina partecipa a un provino per un telequiz, spera di vincere i soldi necessari per acquistare la libreria.\nIl terzo uomo.\nTrama.\nMichele ha una cotta per Barbara che le ricorda la madre morta quando lui era piccolo e di cui suo padre non vuole parlargli mai. Chiede consigli ad Emilio sul corteggiamento, lui legge alla classe delle poesie d'amore, Michele strappa fogli dal libro e li fa avere a Barbara, Emilio crede che sia Rocco ad averglieli mandati e Rocco crede invece che sia stato Emilio. Tra i due cresce la tensione, Barbara nel frattempo \u00e8 molto confusa e non vuole parlare con nessuno dei due cos\u00ec li evita e si trasferisce da Lilli. Barbara nel frattempo diventa amica di Michele, ma i compagni scoprono della cotta che ha per lei e lo prendono in giro. Lui scappa dalla scuola, Barbara capisce che ha sbagliato e parla con suo padre dicendogli che il bambino ha bisogno di sentir parlare della mamma che non c'\u00e8 pi\u00f9. Emilio nel frattempo parla con Michele, gli dice che sono innamorati della stessa donna. I due si confidano in un discorso emozionante. Emilio non dimenticher\u00e0 mai Barbara, la ama ancora.\nLucina partecipa alla prima puntata del quiz dove spera di poter vincere i soldi per la libreria. La Antoniazzi litiga con il marito, lo insulta e denigra sempre, il loro rapporto \u00e8 in forte crisi. Ad un tratto il marito sparisce e lei \u00e8 disperata. Patrizio \u00e8 innamorato di Tiziana ma sta ancora con Piera e non sa come lasciarla. \nLa sfida.\nTrama.\nLe scuole di Terni devono partecipare alla annuale corsa campestre. Matteo e Daniele sono entrambi molto bravi, ma Rocco decide di iscrivere solo Matteo alla gara, perch\u00e9 secondo lui \u00e8 l'unico ad avere la stoffa del campione. Daniele ci resta male, la vede come un'ingiustizia, Emilio cerca di convincerlo a cambiare idea ma Rocco non ne vuole sentire. Allora Emilio iscrive lui stesso Daniele suscitando l'ira di Rocco. Tra i due nasce una vera e propria sfida e la sensazione \u00e8 che il trofeo in gioco non sia solo la vittoria della gara. Barbara nel frattempo si \u00e8 allontanata da Rocco, dicendo di volere una pausa di riflessione, il bacio con Emilio l'ha parecchio turbata. La corsa ha inizio, Matteo sembra essere in vantaggio quando inciampa poco prima del traguardo, Daniele ha la vittoria in mano ma si volta indietro e preferisce aiutare il suo amico rimasto a terra. La loro amicizia \u00e8 salva per la gioia di Emilio e la delusione di Rocco che si dimostra uno con un enorme spirito di competizione e che non sa perdere, davanti agli occhi di Barbara che lo guarda delusa. Lucina continua la scalata al milione al programma televisivo, conquista la cifra necessaria a comprare la libreria, ma vuole andare avanti perch\u00e9 la domanda successiva \u00e8 di cucina, la sua specialit\u00e0, ma proprio sul pi\u00f9 bello perde tutto. Tito e Maria sono immersi nei preparativi del matrimonio ma hanno problemi con l'enorme numero degli invitati. La direttrice si sfoga con Angelo, suo marito non \u00e8 stato rapito ma l'ha abbandonata ed \u00e8 scappato via da lei. Sabrina e Sandro festeggiano 3 mesi da quando stanno insieme e lui porta a casa di lei una band a suonare la loro canzone, sotto gli occhi di Emilio e Barbara che si scambiano sguardi.\nLa cassetta dei desideri.\nTrama.\nMatteo, Alessandro, Benedetta e Monica, dopo aver fatto un piccolo filmato come ricordo scolastico prima degli esami, lasciano inavvertitamente la videocamera accesa sul banco, e quando la recuperano scoprono di aver ripreso Barbara, che mentre si trovava da sola in classe con Lilli, le spiegava, per gioco, come dovrebbe essere il suo uomo ideale e cosa dovrebbe fare per conquistarla. Decidono cos\u00ec di cogliere l'occasione per far s\u00ec che Barbara si rimetta insieme ad Emilio, che nel frattempo \u00e8 stato eletto dal Ministero \"maestro dell'anno\". Dopo aver fatto una copia della cassetta, la inviano per posta ad Emilio, ma per un disguido questa finisce nelle mani di Rocco, il quale essendo ancora in forte lotta con il collega per la conquista di Barbara, sfrutta a suo favore questa situazione, facendo esattamente quello che lei chiede nel filmato: le compra delle rose, la invita a teatro e le propone di fare insieme un viaggio a Parigi. Gli alunni di Emilio allora, per rimediare, chiudono a chiave Rocco in palestra, ma questi si convince che a fare ci\u00f2 sia stato proprio Emilio per avere campo libero con Barbara. Quest'ultima intanto, mentre si prepara per andare a teatro con Rocco, prende involontariamente due sonniferi, cos\u00ec Emilio rimane a dormire da lei per sorvegliarla.\nGli esami non finiscono mai!....\nTrama.\nBarbara, saputo ci\u00f2 che \u00e8 accaduto a Rocco decide di troncare con Emilio definitivamente. Ma quando i suoi alunni vanno a casa sua e le spiegano che sono stati loro a chiudere Rocco in palestra, dicendole anche della cassetta che volevano dare ad Emilio, si pente e vorrebbe chiedere scusa ad Emilio. Incontratasi con Rocco, si arrabbia con lui per averle mentito ma ormai Emilio si mostra indifferente nei suoi confronti, pensando che non gliene importi pi\u00f9 nulla di lui. Ma poi quando si presenta a casa sua, dicendole che lo ama ancora, i due si rimettono insieme. Claudia, ritornata a Terni e fidanzatasi nel frattempo con un suo collega attore, chiede alla famiglia di Emilio di occuparsi ancora un po' di Alessio, con grande felicit\u00e0 di Vittorio e Lucina, e finalmente Emilio e Barbara decidono di sposarsi."}
{"id": "3166801", "revid": "1776051", "url": "https://it.wikipedia.org/wiki?curid=3166801", "title": "Worms of the Earth", "text": "Worms of the Earth \u00e8 il primo album del gruppo musicale heavy metal italiano Rosae Crucis, pubblicato nel marzo 2003 per l'etichetta Scarlet Records.\nIl disco \u00e8 un concept album basato sull'omonimo racconto di Robert E. Howard.\n\u00c8 uno dei pochi album dei Rosae Crucis in cui sia stata utilizzata la lingua inglese per i testi, che nei demo precedenti e negli album successivi sono scritti in italiano."}
{"id": "3166802", "revid": "21583", "url": "https://it.wikipedia.org/wiki?curid=3166802", "title": "Fu Hooji", "text": " \u00e8 una delle protagoniste della serie manga e anime \"Magic Knight Rayearth\". Nella versione italiana dell'anime, \u00e8 stata ribattezzata con il nome Anemone, mantenuto anche nel ridoppiaggio della Yamato Video, che chiama il personaggio Fu soltanto nell'OAV.\nIl personaggio.\nFu ha 14 anni ed \u00e8 una studentessa modello del secondo anno delle medie, che frequenta un istituto privato per ragazze particolarmente dotate. La sua attitudine allo studio si riflette nel suo carattere calmo, riflessivo ed abbastanza timido. Diversa da Hikaru Shido, \u00e8 meno portata per i ruoli di comando, ma \u00e8 una alleata preziosa. Inoltre \u00e8 la pi\u00f9 matura e responsabile fra le tre ragazze protagoniste, sempre pronta con strategie e consigli. Non si sa molto della famiglia di Fuu, eccetto che la ragazza ha una sorella maggiore di nome Kuu, la quale ha una smodata passione per i dolci venduti sulla Tokyo Tower e chiede sempre a Fuu di comprargliene. Valida combattente, Fuu \u00e8 principalmente utile come guaritrice, grazie ai suoi incantesimi. Il suo segno zodiacale \u00e8 il Sagittario.\nSviluppo.\nLa gemma magica di Fu \u00e8 verde, colore dominante nei vestiti del personaggio. La ragazza ha capelli biondi e occhi verdi, di tonalit\u00e0 pi\u00f9 scure nell'OAV, in cui Fu \u00e8 cresciuta.\nIl nome del personaggio, , significa \"vento\", e fa riferimento ai poteri del vento posseduti dalla ragazza. Nelle edizioni italiane dell'anime il nome \u00e8 Anemone, dal greco \"\u03ac\u03bd\u03b5\u03bc\u03bf\u03c2, -\u03bf\u03c5\", che significa anche \"vento\". Il cognome pu\u00f2 essere tradotto come \"tempio della fenice\", da , che significa \"fenice\", e , che si traduce con \"tempio\". Non a caso, il Genio Managuerriero di Fu \u00e8 una fenice.\nStoria.\nManga e anime.\nTrasportata su Sephiro da Clef, Fu conosce Hikaru Shido e Umi Ryuzaki, con cui stringe immediatamente una grande amicizia. Insieme a loro, accetta la missione di diventare un Cavaliere Magico per salvare la principessa Emeraude e con ella il mondo di Sephiro. Le sue armi magiche, donatele da Presea, sono un arco e una spada. Le viene affidato Windom, Managuerriero del Vento. Fu sviluppa un interesse nei confronti di Ferio e, a differenza delle relazioni sentimentali delle altre ragazze, il suo rapporto non viene mai messo in dubbio. Nell'anime, dopo la sconfitta di Debonair, Fu e Ferio sono costretti a separarsi, mentre nel manga, in cui le ragazze sono in grado di ritornare a Sephiro quando vogliono, i due hanno la possibilit\u00e0 di continuare a stare insieme.\nAltro.\nFu \u00e8 presente anche nei videogiochi \"Magic Knight Rayearth (Saturn)\" e \"Magic Knight Rayearth (SNES)\", e nei corti animati \"CLAMP in Wonderland\" e \"CLAMP in Wonderland 2\".\nPotere e attacchi.\n\u00c8 il potere del vento a scegliere Fu. Di seguito, gli attacchi:\nAccoglienza.\nAl diciassettesimo Anime Grand Prix, Fu si \u00e8 classificata al quattordicesimo posto nella classifica dei personaggi femminili pi\u00f9 amati, mentre l'anno successivo \u00e8 salita al tredicesimo. La rivista \"Newtype\" riporta Fu al sedicesimo posto nella lista dei pi\u00f9 popolari personaggi femminili delle CLAMP."}
{"id": "3166804", "revid": "1748167", "url": "https://it.wikipedia.org/wiki?curid=3166804", "title": "Avventisti del settimo giorno del movimento di riforma", "text": "Gli avventisti del settimo giorno del movimento di riforma sono una denominazione cristiana, parte del movimento avventista, nata come risultato di una scissione dalla Chiesa cristiana avventista del settimo giorno causata dal disaccordo sulla corretta osservanza del sabato e sul servizio militare durante la prima guerra mondiale. Tale nascita \u00e8 avvenuta ufficialmente nel 1925 a Gotha, nella Turingia, in Germania.\nLa formazione di questa denominazione \u00e8 stata il risultato delle azioni di L.R. Conradi e di alcuni capi della Chiesa cristiana avventista del settimo giorno europea durante la guerra, che avevano deciso che fosse accettabile per gli avventisti di partecipare alla guerra, una decisione che era in netta opposizione alla posizione storica della Chiesa che aveva sempre confermato la posizione non combattiva. Dal momento che nella guerra civile statunitense, gli avventisti erano conosciuti come non combattenti, la Chiesa aveva svolto un lavoro negli ospedali o per dare assistenza infermieristica piuttosto che ruoli di combattimento.\nStoria.\nLa Conferenza generale degli avventisti del settimo giorno invi\u00f2 un ministro avventista e segretario della Conferenza generale William Ambrogio Spicer ad indagare, ma egli non riusc\u00ec a cambiare ci\u00f2 che L.R. Conradi e gli altri avevano fatto. Dopo la guerra, la Chiesa cristiana avventista del settimo giorno invi\u00f2 quattro fratelli della Conferenza generale (Arthur Daniells, L.H. Christian, F.M. Wilcox, M.E. Kern) nel luglio del 1920, che parteciparono a una riunione ministeriale in Friedensau con la speranza di una riconciliazione. Davanti a 200 Pastori e alla presenza dei fratelli della Conferenza generale, G. Dail, L.R. Conradi, H.F. Schuberth, e P. Drinhaus ritirarono la loro affermazione sul servizio militare e si scusarono. Gli avventisti del movimento di riforma ne furono informati e il giorno successivo si tenne un incontro dei fratelli avventisti con gli avventisti del Movimento di Riforma. Daniells li esort\u00f2 a ritornare alla Chiesa cristiana avventista del settimo giorno, ma gli avventisti del movimento di riforma sostennero che i \"leader\" della Chiesa cristiana avventista del settimo giorno avevano abbandonato la verit\u00e0 e che perci\u00f2 la speranza di riconciliazione con loro era fallita.\nNel 1951 vi fu una lotta di potere tra gli avventisti del settimo giorno del Movimento di Riforma che port\u00f2, successivamente, ad una divisione interna nella stessa Chiesa del Movimento di Riforma. Un gruppo divenne la Societ\u00e0 missionaria internazionale degli avventisti del settimo giorno, Movimento di riforma con sede a Mosbach, nel Baden-W\u00fcrttemberg, in Germania. L'altro gruppo ha ricevuto il nome di \"avventisti del settimo giorno del Movimento di riforma con sede a Roanoke, in Virginia negli USA.\nAnche il Movimento di riforma degli avventisti del settimo giorno promuove uno stile di vita naturale e vegetariano e riconosce il ruolo profetico di Ellen G. White al pari della Chiesa cristiana avventista del settimo giorno.\nDiffusione.\nNel 1980 la Societ\u00e0 missionaria internazionale aveva circa membri in tutto il mondo, ( meno di ) mentre la Chiesa avventista del settimo giorno del Movimento di riforma aveva circa membri (poi nel 2007 pi\u00f9 di ). gli avventisti del settimo giorno del Movimento di riforma contano complessivamente un totale di membri, diffusi particolarmente, oltre che negli Stati Uniti d'America, in Brasile, Per\u00f9, Cile, Romania, Moldavia, Germania e Italia.\nNel 2005, la corrente principale Chiesa cristiana avventista del settimo giorno ha cercato di fare ammenda e si \u00e8 scusata per i suoi errori durante la seconda guerra mondiale, come la questione delle azioni compiute da L.R. Conradi durante quella guerra.\nIn Italia.\nIn Italia il Movimento di riforma (con sede a Roanoke) \u00e8 presente dal 1950 e continua un'esistenza separata dalla \"Societ\u00e0 Missionaria Internazionale\" (con sede a Mosbach, nel Baden-W\u00fcrttemberg, in Germania).\nLa sede legale in Italia del Movimento di riforma \u00e8 a Trieste, ma sono presenti comunit\u00e0 anche a Roma, a Capolona e a Bibbiena (entrambi in provincia di Arezzo), ad Aosta, a Collegno (in provincia di Torino), a Tigliole (in provincia di Asti), a Pavia, a San Donato Milanese (in provincia di Milano) e a Como (l'associazione avventista Aurora di Como, associazione di volontariato per un nuovo umanesimo cristiano, quest'ultima \u00e8 nata verso la fine degli anni 80). La comunit\u00e0 di Como nasce grazie al lavoro di alcuni avventisti di Milano e all'attivit\u00e0 di un ministro che da Napoli, con la sua famiglia, si trasferisce in Lombardia per continuare la sua opera opera missionaria-evangelistica. Oggi \u00e8 formata da diversi membri e persino da interi nuclei familiari. Il 10 ottobre 2009, questa comunit\u00e0 si \u00e8 costituita come associazione religiosa dal nome Comunit\u00e0 degli avventisti per il rinnovamento. La nuova comunit\u00e0 non intende proporsi come un'ulteriore denominazione religiosa, ma come semplice progetto di fede, ispirato ai principi dell'avventismo storico, di cui mantiene immutate le basi bibliche. I suoi membri si sentono infatti parte di un concetto pi\u00f9 ampio di \"chiesa\", che corrisponde al periodo profetico di Laodicea, che \u00e8 connotato dall'insieme ideale di quanti osservano tutti i comandamenti di Dio ed hanno la fede in Ges\u00f9. Si tratta di un'esperienza cristocentrica, che mette in primo piano la conversione, la guarigione interiore e l'impegno sociale, lasciandosi alle spalle una religiosit\u00e0 giudicante, fondata su regole umane ed espressioni di fondamentalismo cristiano settario. I fondamenti teologici sono costituiti da un ritorno ai grandi pilastri del protestantesimo (\"Sola Scriptura, Sola Fide, Sola Gratia, Solo Christo, Soli Deo Gloria\"). L'impegno assunto \u00e8 di proseguire nel percorso di rinnovamento nella spiritualit\u00e0 gi\u00e0 intrapreso, rendere ancora pi\u00f9 attiva la propria presenza nel contesto civile, intensificare la condivisione di iniziative e progetti con comunit\u00e0 sorelle e credenti aperti al dialogo.\nNel 1994 si tenne a Bobbio Pellice, nelle Valli Valdesi, la Conferenza generale della giovent\u00f9 degli avventisti del settimo giorno del Movimento di riforma, con la presenza di pi\u00f9 di duecento persone provenienti da ventidue paesi.\nLa Societ\u00e0 missionaria internazionale in Italia ha una sede a Tortoreto (in provincia di Teramo) e una sede a Decimomannu (nella citt\u00e0 metropolitana di Cagliari)."}
{"id": "3166806", "revid": "1086846", "url": "https://it.wikipedia.org/wiki?curid=3166806", "title": "Udinese Calcio 1993-1994", "text": "Questa voce raccoglie le informazioni riguardanti l'Udinese Calcio nelle competizioni ufficiali della stagione 1993-1994."}
{"id": "3166807", "revid": "729019", "url": "https://it.wikipedia.org/wiki?curid=3166807", "title": "Stazione di Albairate-Vermezzo", "text": "La stazione di Albairate-Vermezzo \u00e8 una stazione ferroviaria posta sulla linea Milano-Mortara, a servizio dei comuni di Albairate e Vermezzo con Zelo.\nStoria.\nLa stazione venne attivata il 7 dicembre 2009, in contemporanea con l'attivazione del raddoppio del binario fra le stazioni di Milano San Cristoforo e Albairate stessa; costituisce quindi il punto di passaggio fra il doppio e il singolo binario.\nStrutture ed impianti.\nLa stazione conta 4 binari, serviti da 3 banchine collegate da un sottopassaggio. Non \u00e8 presente un vero fabbricato viaggiatori, ma solamente dei locali tecnici non accessibili all'utenza. Non sono presenti bigliettatrici automatiche, ma delle timbratrici che fungono anche da totem per la ricarica degli abbonamenti acquistati online.\nLa stazione, posta in aperta campagna, \u00e8 circondata da vaste aree di parcheggio (in parte rese inaccessibili per evitare accampamenti abusivi); vi sono aree di fermata e di interscambio con le autolinee extraurbane dirette ai centri vicini.\nMovimento.\nLa stazione \u00e8 stata servita, fin dalla sua apertura, dai treni regionali in servizio tra Milano e Mortara, con alcune corse prolungate ad Alessandria; dal 12 giugno 2011, in occasione dell'avvio del nuovo orario estivo di Trenord, \u00e8 stata resa capolinea della linea S9 del servizio ferroviario suburbano di Milano (che fino ad allora terminava a Milano San Cristoforo), diventando quindi punto d'interscambio fra treni suburbani, treni regionali e autolinee extraurbane."}
{"id": "3166814", "revid": "287204", "url": "https://it.wikipedia.org/wiki?curid=3166814", "title": "La strada delle croci", "text": "La strada delle croci (in lingua originale \"Roadside crosses\") \u00e8 un libro di Jeffery Deaver, il secondo della serie di Kathryne Dance, esperta di cinesica gi\u00e0 comparsa in un libro della serie di Lincoln Rhyme (La luna fredda) e protagonista di La bambola che dorme.\nTrama.\nIn California, a Monterey un assassino seriale pare annunciare i suoi agguati attraverso la comparsa di rozze croci lignee sulla Highway 1, la strada principale della penisola.\nChiamati a investigare sul caso ci sono Kathryne Dance e il collega Michael O'Neil, che per trovare l'assassino dovranno confrontarsi con l'ormai diffusissimo mondo di internet dove la verit\u00e0 ha fin troppe facce, il tutto in un clima politico molto teso a causa di lavori in corso sulla Highway.\nLe false piste e i problemi cominciati nel libro La bambola che dorme saranno per\u00f2 la principale fonte di distrazione per Kathryn."}
{"id": "3166815", "revid": "712828", "url": "https://it.wikipedia.org/wiki?curid=3166815", "title": "Tarzan at the Earth's Core", "text": "Tarzan at the Earth's Core \u00e8 un romanzo scritto da Edgar Rice Burroughs e pubblicato nel 1930. \u00c8 contemporaneamente il tredicesimo episodio del ciclo di \"Tarzan\" e il quarto del \"Ciclo di Pellucidar\". \u00c8 inedito in italiano.\nTrama.\nIn risposta a una richiesta di aiuto radio da Abner Perry, uno scienziato che con il suo amico David Innes ha scoperto il mondo interiore di Pellucidar al centro della Terra, Jason Gridley organizza una spedizione per salvare Innes dai Korsars (corsari), la piaga dei mari interni. Al proprio fianco, egli arruola anche Tarzan, e una favolosa nave aerea viene costruita allo scopo di raggiungere Pellucidar attraverso l'apertura polare che connette il mondo esterno a quello interno. L'equipaggio della nave aerea \u00e8 principalmente composto da tedeschi, ma si conta anche la presenza dei guerrieri Waziri di Tarzan, con il loro capo Muviro quali partecipanti della spedizione.\nGiunti a Pellucidar, Tarzan e Gridley si ritrovano a essere entrambi separati dal resto della spedizione e devono lottare contro le creature preistoriche e gli abitanti del mondo interno. Gridley conquista l'amore di una donna delle caverne l\u00ec autoctona, Jana il fiore rosso di Zoram. Dopo che tutti riescono a riunirsi nuovamente, il gruppo ha successo nel recuperare Innes.\nNel mentre in cui Tarzan e gli altri si preparano per ritornare a casa, Gridley decide di restare per cercare Frederich Wilhelm Eric von Mendeldorf und von Horst, uno degli ultimi membri della spedizione rimasto perduto (l'avventura di Von Horst \u00e8 oggetto del sequel, \"Back to the Stone Age\", che non coinvolge n\u00e9 Gridley n\u00e9 Tarzan).\nAdattamento a fumetti.\nIl libro \u00e8 stato adattato nei fumetti di Tarzan editi dalla Gold Key Comics nei numeri 179-181, datati novembre 1969-gennaio 1970, per la sceneggiatura di Gaylord DuBois e i disegni di Doug Wildey.\nCopyright.\nIl copyright per questa storia \u00e8 scaduto in Australia, e ora \u00e8 considerata di pubblico dominio entro tali territori. Il testo \u00e8 disponibile grazie al Progetto Gutenberg."}
{"id": "3166816", "revid": "599013", "url": "https://it.wikipedia.org/wiki?curid=3166816", "title": "Germaine Golding", "text": "Biografia.\nGiunse alla finale dell'Open di Francia per tre anni consecutivi, nel 1921 abbandon\u00f2 la partita lasciando vincere Suzanne Lenglen, le successive due competizioni (1922 e 1923) ebbe la stessa avversaria perdendo entrambe le volte, la prima con 6-4, 6-0 la seconda con 6-1, 6-4\nCambi\u00f2 nazionalit\u00e0 e rappresentando la Francia partecip\u00f2 ai Giochi della VIII Olimpiade."}
{"id": "3166821", "revid": "466539", "url": "https://it.wikipedia.org/wiki?curid=3166821", "title": "Alexander Garden", "text": "Biografia.\nFiglio di un Pastore della Chiesa Scozzese, Garden studi\u00f2 medicina al Marishal College di Aberdeen, quindi all'Universit\u00e0 di Edimburgo, dove si appassion\u00f2 alla botanica grazie agli insegnamenti di Charles Alston. Si laure\u00f2 nel 1753 e, nello stesso anno, part\u00ec per il Nuovo Mondo. Giunto nella Carolina del Sud prese dimora a Charlestown, dove rimase dal 1755 al 1783 esercitando la professione medica. Studi\u00f2 la Storia Naturale della Carolina, in particolare la botanica, frequentando botanici come John Bartram (1699 - 1777) e Cadwallader Colden (1688 - 1776). Intrattenne molte corrispondenze con personalit\u00e0 di diverse nazioni, fra le quali anche Linneo, cui invi\u00f2 numerosi esemplari vegetali e animali da lui raccolti e che andava collezionando.\nNel 1755 partecip\u00f2 ad una spedizione in territorio Cherokee e descrisse le propriet\u00e0 elminticide della \"Spigelia marilandica\". Ma, se da un lato la sua collezione di esemplari botanici e zoologici \u00e8 rimasta famosa, dall'altro Garden pubblic\u00f2 pochissimi articoli e rare notizie su ci\u00f2 che andava scoprendo e che, come la \"Siren lacertina\", sono state nominate solo in seguito da altri. Allo scoppio della Guerra d'indipendenza americana si schier\u00f2 con i lealisti. Per questo, terminato il conflitto, dovette lasciare l'America e far ritorno in Gran Bretagna. Fu eletto membro della Royal Society nel 1773. La Gardenia si chiama cos\u00ec in suo onore."}
{"id": "3166823", "revid": "1442080", "url": "https://it.wikipedia.org/wiki?curid=3166823", "title": "Open de Moselle 2004 - Singolare", "text": "Il singolare del torneo di tennis Open de Moselle 2004, facente parte dell'ATP Tour, ha avuto come vincitore J\u00e9r\u00f4me Haehnel che ha battuto in finale Richard Gasquet 7\u20136(9), 6\u20134"}
{"id": "3166825", "revid": "767487", "url": "https://it.wikipedia.org/wiki?curid=3166825", "title": "La sua segretaria", "text": "La sua segretaria (\"His Secretary\") \u00e8 un film muto del 1925 diretto da Hobart Henley e interpretato da Norma Shearer. Il film, prodotto e distribuito dalla MGM, fu distribuito in sala il 6 dicembre 1925.\nTrama.\nRuth lavora come stenodattilografa in un ufficio: \u00e8 brava, ma veste male. Calze pesanti, pince nez, vestiti che la infagottano. Non pu\u00f2 far colpo sul giovane socio dell'ufficio, David, di cui \u00e8 segretamente innamorata. John Sloden, il suo capo, un giorno giura che non bacerebbe la ragazza nemmeno per 100 dollari: la moglie lo ha beccato con una bella segretaria e, gelosa, gli intima di prendersi come nuova segretaria una che sceglier\u00e0 lei. La scelta, ovviamente, \u00e8 caduta su Ruth, che deve accompagnare Sloden in un viaggio d'affari a Washington. La dichiarazione offensiva del suo capo stimola la ragazza a cambiare look: si reca in un centro bellezza e ne esce totalmente cambiata. Raggiante, truccata e bellissima si acquista un nuovo guardaroba e il risultato \u00e8 quello di far girare la testa agli uomini. Sloden naturalmente non la riconosce, come neanche David cui Ruth decide di giocare un piccolo tiro al giovane che l'ha sempre snobbata. Gli presenta come finto marito il portiere del grattacielo. David si innamora di lei e Ruth decide finalmente di dirgli la verit\u00e0, di esser lei la brutta ragazza che lui non ha mai guardato. Poi anche Ruth ammette il suo amore per lui.\nProduzione.\nIl film fu prodotto dalla MGM.\nDistribuzione.\nDistribuito dalla MGM, il film usc\u00ec nelle sale cinematografiche statunitensi il 6 dicembre 1925."}
{"id": "3166826", "revid": "1442080", "url": "https://it.wikipedia.org/wiki?curid=3166826", "title": "Kremlin Cup 2004 - Singolare maschile", "text": "Il singolare del Kremlin Cup 2004 \u00e8 stato un torneo di tennis facente parte dell'ATP Tour.\nTaylor Dent era il detentore del titolo, ma quest'anno non ha partecipato.\nNikolaj Davydenko ha battuto in finale 3\u20136, 6\u20133, 7\u20135 Greg Rusedski."}
{"id": "3166827", "revid": "838137", "url": "https://it.wikipedia.org/wiki?curid=3166827", "title": "Jozef Brudzinski", "text": "Biografia.\nJ\u00f3zef Brudzi\u0144ski nacque il 26 gennaio 1874 nel villaggio di Bolewo, vicino a P\u0142ock. Studi\u00f2 medicina a Tartu e Mosca fino alla laurea nel 1897, quando si trasfer\u00ec a Cracovia per la specializzazione in Pediatria.\nIn seguito lavor\u00f2 a Graz sotto la supervisione di Theodor Escherich (lo scopritore del batterio \"Escherichia coli\"), a Parigi con Jacques-Joseph Grancher, Antoine Marfan e Victor Henri Hutinel.\nNel 1903 esercit\u00f2 la medicina all'Ospedale Pediatrico Anne-Marie a \u0141\u00f3d\u017a, e nel 1910 si trasfer\u00ec a Varsavia dove progett\u00f2 un ospedale pediatrico grazie ai finanziamenti della filantropa Sophie Szlenker. Fu promotore della ricostruzione di un'Universit\u00e0 polacca a Varsavia e nel 1915 ne divenne rettore.\nNel 1908 aveva fondato il primo giornale pediatrico polacco, intitolato \"Przegl\u0105d Pedyatryczny\".\nBrudzinski mor\u00ec di nefrite il 18 dicembre 1917.\nLavoro.\nBrudzinski \u00e8 ricordato per il suo lavoro sulla profilassi delle malattie infettive nei bambini e si interess\u00f2 particolarmente ai riflessi neurologici anormali caratteristici della meningite. Dopo aver eseguito esperimenti su degli animali arriv\u00f2 alla conclusione che i segni neurologici erano dovuti a irritazione delle radici nervose posteriori, cambiamenti della pressione intracranica, alterazioni della circolazione cerebrale e incremento del tono muscolare.\n\u00c8 ricordato specialmente per il cosiddetto Segno di Brudzinski, di cui fu lo scopritore e che \u00e8 ancora una delle tecniche diagnostiche della meningite.\nRiconoscimenti.\nPer la qualit\u00e0 del suo lavoro, la Polonia rilasci\u00f2 nel 1970 un francobollo con la sua immagine."}
{"id": "3166830", "revid": "1442080", "url": "https://it.wikipedia.org/wiki?curid=3166830", "title": "Kremlin Cup 2004 - Doppio maschile", "text": "Il doppio maschile del torneo di tennis Kremlin Cup 2004, facente parte dell'ATP Tour, ha avuto come vincitori Igor' Andreev e Nikolaj Davydenko che hanno battuto in finale Mahesh Bhupathi e Jonas Bj\u00f6rkman 3\u20136, 6\u20133, 6\u20134."}
{"id": "3166831", "revid": "2014155", "url": "https://it.wikipedia.org/wiki?curid=3166831", "title": "Muhammad Shah Qajar", "text": "Biografia.\nAscesa al potere.\nMuhammad Shah era figlio di Abbas Mirza, principe ereditario e governatore dell'Azerbaigian, che a sua volta era figlio dello sci\u00e0 Fath Ali Shah. Abbas Mirza era l'erede al trono ma data la sua morte prematura Fath Ali design\u00f2 il nipote Muhammad quale suo erede. Dopo la morte dello sci\u00e0 uno dei suoi tanti figli, Ali Mirza, tent\u00f2 di opporsi all'ascesa al trono di Muhammad. Il dominio di Ali dur\u00f2 appena 40 giorni e venne deposto da Mirza Abolghasem Ghaem Magham Farahani.\nRegno.\nUna volta salito al trono Muhammad Shah concesse il perdono ad Ali Mirza e confer\u00ec a Farahani la carica di primo ministro. Nel 1835 quest'ultimo venne giustiziato per ordine dello sci\u00e0, il quale era stato consigliato da Hajj Mirza Aghasi che diverr\u00e0 primo ministro.\nMuhammad Shah tent\u00f2 per ben due volte di conquistare la citt\u00e0 di Herat, all'epoca controllata dagli inglesi. Per cercare di sconfiggerli infatti lo sci\u00e0 aveva chiesto aiuto a re Luigi Filippo di Francia. Nel 1839 Luigi Filippo invi\u00f2 a Tabriz due istruttori militari ma nonostante questo non riusc\u00ec a conquistare la citt\u00e0.\nDurante il suo regno la Persia cadde sotto l'influenza dell'Impero russo e tent\u00f2 di modernizzare il paese e di avvicinarlo all'Occidente. La sua opera innovatrice verr\u00e0 poi portata avanti dal suo successore Nasser al-Din Shah Qajar.\nMor\u00ec di gotta nel 1848 all'et\u00e0 di 40 anni.\nFigli.\nMuhammad Shah ebbe 15 mogli dalle quali ebbe 20 figli, 11 maschi e 9 femmine. Di questi sette morirono in tenera et\u00e0. Tra quelli che raggiunsero l'et\u00e0 adulta si possono ricordare:"}
{"id": "3166834", "revid": "599013", "url": "https://it.wikipedia.org/wiki?curid=3166834", "title": "Giancarlo Pistorello", "text": "Carriera.\nMediano dotato di una buona altezza, esord\u00ec nel , squadra con cui vinse due Tornei di Viareggio e con cui debutt\u00f2 in Serie A nella stagione 1952-1953. Dopo due stagioni e 6 presenze, nel 1954 pass\u00f2 al , con cui disput\u00f2 tre campionati di Serie B per un totale di 81 presenze e 9 reti.\nFece ritorno in massima serie nel 1957-1958, quando la dirigenza biancorossa lo volle inserire nella trattativa che riport\u00f2 Carlo Tagnin all'Alessandria. Rimase in grigio per due stagioni dapprima come riserva di Cirano Snidero e Antonio Marcellini e successivamente, dopo la cessione del secondo alla Roma, partendo pi\u00f9 frequentemente da titolare. Chiuse l'esperienza all'Alessandria con 4 gol in 32 apparizioni.\nNel 1959 pass\u00f2 al Genoa, che retrocesse in Serie B al termine della stagione in cui Pistorello gioc\u00f2 16 partite di campionato.\nPistorello chiuse poi la sua carriera nella serie minori, con (una presenza nel 1960-1961) e Rizzoli Milano."}
{"id": "3166835", "revid": "1305772", "url": "https://it.wikipedia.org/wiki?curid=3166835", "title": "Wasteland (videogioco)", "text": "Wasteland, sottotitolato \"Adventure in Post-Nuclear America\" su alcune copertine, \u00e8 un videogioco di ruolo di ambientazione post-apocalittica pubblicato nel 1988 per Apple II e Commodore 64 e nel 1989 per MS-DOS dalla Electronic Arts.\nIl gioco, sviluppato dalla Interplay Entertainment, fu progettato da Ken St. Andre, Brian Fargo, Alan Pavlish e Michael A. Stackpole, programmato da Pavlish e prodotto da David Albert. Lo sviluppo richiese due anni.\n\u00c8 il precursore della celebre serie \"Fallout\", iniziata nel 1997, anch'essa creata dalla Interplay Entertainment, che allora voleva realizzare un nuovo \"Wasteland\", ma non riusc\u00ec a ottenere la licenza d'uso del marchio dalla Electronic Arts.\nNel 2013 inXile Entertainment pubblic\u00f2 in distribuzione digitale nuove versioni ufficiali di \"Wasteland\" per Windows, Mac OS X e Linux, anche note come \"Wasteland 1: The Original Classic\", con diverse migliorie, ma sostanzialmente fedeli all'originale.\nNel 2014 \u00e8 uscito un seguito, \"Wasteland 2\", uno ulteriore, \"Wasteland 3\", \u00e8 uscito nell'agosto 2020.\nInXile ha pubblicato inoltre \"Wasteland Remastered\" nel 2020, un remake dell'originale con grafica 3D, per Windows e Xbox One.\nTrama.\n\"Wasteland\" \u00e8 ambientato nel 2087, quando in seguito a una guerra nucleare fra gli Stati Uniti e l'Unione Sovietica avvenuta nel 1998, gran parte della Terra \u00e8 stata ridotta a un deserto in cui la sopravvivenza \u00e8 l'obiettivo fondamentale.\nNegli Stati Uniti sud-occidentali un gruppo di ingegneri dell'esercito statunitense scampati alla guerra \u00e8 riuscito a riorganizzare una comunit\u00e0 di sopravvissuti, con base principale in un ex carcere ora chiamato Ranger Center. Un corpo di difensori chiamati Desert Ranger viene incaricato di indagare su imprecisati problemi provenienti dalle localit\u00e0 circostanti, comprendenti anche Las Vegas. Dovranno fare largo uso di violenza, anche per i frequenti incontri con sbandati e creature mutanti.\nModalit\u00e0 di gioco.\nIl giocatore controlla un gruppo di ranger inizialmente formato da quattro elementi, e pu\u00f2 selezionare i quattro personaggi predefiniti oppure crearne di personalizzati. Nel corso del gioco il gruppo pu\u00f2 aumentare sino a sette elementi, con l'aggiunta di personaggi non giocanti reclutati fra i soldati e le creature del deserto che si incontreranno; a differenza dei primi quattro, questi non sempre obbediscono a tutti i comandi del giocatore.\nUn personaggio \u00e8 caratterizzato da attributi (forza, intelligenza, fortuna, velocit\u00e0, agilit\u00e0 acrobatica, destrezza manuale, carisma), costituzione ovvero i punti ferita, grado militare (le promozioni aumentano la costituzione e un attributo), sesso, nazionalit\u00e0, inventario di oggetti e denaro, e abilit\u00e0 specifiche (es. usare determinate armi, medicare, arrampicarsi, scassinare...) ciascuna con un proprio livello.\nLa schermata di gioco mostra una visuale dall'alto dei dintorni, con scorrimento multidirezionale, dove il gruppo del giocatore \u00e8 rappresentato da un simbolo di un solo omino e si sposta su una griglia ideale di caselle quadrate. \u00c8 anche possibile che il gruppo si divida in due o pi\u00f9 gruppi controllati separatamente. La scala della visuale \u00e8 variabile e pu\u00f2 rappresentare la mappa del territorio o l'interno di un luogo. Nella parte in basso dello schermo scorrono brevi descrizioni in inglese della situazione e nell'ultima riga c'\u00e8 un men\u00f9 di controllo. Le confezioni di \"Wasteland\" contenevano inoltre un libretto cartaceo di \"paragrafi\" numerati, e in certe occasioni viene detto al giocatore di leggerne uno in particolare, per descrivere dettagliatamente la situazione attuale (nelle versioni aggiornate del 2013 anche questi testi sono stati inclusi direttamente a video).\nQuando c'\u00e8 un combattimento o incontro pacifico, oppure quando si vuole accedere a men\u00f9 di gestione avanzata dei personaggi, la schermata cambia. Nella parte in basso compare un elenco completo dei propri personaggi, nell'ordine di marcia, con alcune statistiche basilari (classe armatura, munizioni, costituzione massima e attuale, arma impugnata); in alto a destra si apre una finestra testuale relativa alla situazione, e in alto a sinistra appare l'eventuale immagine ravvicinata della persona o altro soggetto incontrato, con piccole animazioni.\nI combattimenti, simili a quelli della serie di \"The Bard's Tale\", avvengono a turni simultanei, senza grafica a parte la generica immagine del tipo di nemico. Per ogni personaggio si seleziona l'azione da eseguire nel turno corrente, come attaccare, evadere o ricaricare, e al termine delle selezioni vengono elencati i risultati calcolati dal computer per tutti i personaggi e i nemici. Le armi vanno da mani nude e spranghe ad armi da fuoco di modelli perlopi\u00f9 reali e granate.\nUna particolarit\u00e0 del \"Wasteland\" originale \u00e8 che, con il procedere del gioco, il suo mondo persistente viene modificato dagli eventi e i cambiamenti vengono permanentemente salvati sul disco del programma. Ad esempio un oggetto rimosso da un luogo non si trover\u00e0 pi\u00f9 se si torna in quel luogo, nemmeno se si ricarica un precedente salvataggio della partita. Le versioni Apple e Commodore richiedono infatti che l'utente fornisca ben 4 dischetti vuoti (3 o disco fisso per MS-DOS), per fare un backup guidato e obbligato dei due dischi del programma oltre che per salvare i dati della partita.\nAccoglienza.\nLe versioni classiche di \"Wasteland\" vennero di solito apprezzate dalla critica americana ed europea. La rivista statunitense \"Computer Gaming World\" in particolare gli assegn\u00f2 il premio come miglior videogioco d'avventura dell'anno 1988 (relativo ai soli giochi per computer).\n\"Wasteland\" vendette copie all'epoca della pubblicazione originale e fu quindi un successo, anche se non tanto quanto il precedente \"The Bard's Tale\" degli stessi produttori."}
{"id": "3166839", "revid": "144796", "url": "https://it.wikipedia.org/wiki?curid=3166839", "title": "Trattato di Stoccolma (1719-1720)", "text": ""}
{"id": "3166840", "revid": "729019", "url": "https://it.wikipedia.org/wiki?curid=3166840", "title": "Hugh Gough", "text": "Biografia.\nI primi anni.\nNato a Woodstown, Limerick, egli era discendente di Francis Gough il quale era stato nominato vescovo di Limerick nel 1626. Entrato nell'esercito britannico nell'agosto del 1794, egli prest\u00f2 servizio nel 78\u00b0 Highlanders al Capo di Buona Speranza prendendo parte alla presa di Citt\u00e0 del Capo ed alla distruzione della flotta olandese presso Saldanha Bay nel 1796. Successivamente, prest\u00f2 servizio nelle Indie orientali dove, con l'87\u00b0 (Royal Irish Fusiliers), lanci\u00f2 un attacco al Porto Rico, prendendo poi il Suriname, e Saint Lucia.\nLa guerra d'indipendenza spagnola.\nNel 1809 egli venne chiamato a prendere parte alla guerra d'indipendenza spagnola, aderendo alle armate comandate dal Duca di Wellington come maggiore e prendendo parte direttamente alla Seconda battaglia di Porto, occasione nella quale la citt\u00e0 venne ripresa ai frances.\nEgli venne pesantemente ferito alla Battaglia di Talavera perdendo nello stesso scontro il proprio cavallo. Per la sua condotta e per il brillante servizio prestato venne nominato Luogotenente-Colonnello su raccomandazione dello stesso Wellington venendo menzionato anche in un dispaccio. Successivamente venne quindi posto a capo di un reggimento. Egli venne successivamente coinvolto nella Battaglia di Barrosa con la quale ebbe nuovamente vittoria. Alla difesa di Tarifa a lui venne assegnatoa una posizione di grande rischio ed egli riusc\u00ec ad evitare che i nemici assediassero la citt\u00e0. Alla Battaglia di Vitoria, Gough ebbe modo ancora di distinguersi, riuscendo inoltre a catturare la bandiera personale del maresciallo francese Jourdan ed il suo bastone. Ferito pesantemente nella Battaglia di Nivelle, venne poco dopo decorato Cavaliere dell'Ordine di Carlo III dal re di Spagna.\nAlla fine degli scontri torn\u00f2 in patria per un breve periodo di pausa per poi ottenere il comando di un reggimento di stanza nell'Irlanda meridionale col ruolo di magistrato col compito di sedare le agitazioni. Gough venne promosso Maggiore-Generale nel 1830.\nServizio in Asia.\nSette anni pi\u00f9 tardi, Gough venne inviato in India a prendere il comando della divisione dell'esercito inglese di stanza nel Regno di Mysore. Poco dopo il suo arrivo, per\u00f2, le tensioni interne portarono allo scoppio della Prima guerra dell'oppio che richiese nuovamente la sua presenza sul campo ed egli venne nominato comandante in capo delle forze inglesi in Cina. Egli ebbe nel contempo grande influenza sul ministro plenipotenziario Sir Henry Pottinger, dettando con lui le condizioni di pace dopo la vittoria inglese.\nDopo la conclusione degli scontri col Trattato di Nanchino nell'agosto del 1842, le forze inglesi ottennero di ritirarsi e prima della fine di quell'anno Gough ottenne il titolo di cavaliere dell'Ordine del Bagno, oltre al titolo di Baronetto che gli pervenne il 23 dicembre 1842 in riconoscimento del valore dimostrato ancora una volta nella presa dei forti di Canton. Nell'agosto del 1843 venne nominato Comandante in Capo delle forze britanniche in India e nel dicembre di quello stesso anno dovette riprendere nuovamente le armi contr oi Mahratta a Maharajpur, sconfiggendoli e catturando cinquanta cannoni al nemico. Nel 1845 scoppi\u00f2 la Prima guerra anglo-sikh dopo che i sikh attraversarono il fiume Sutlej in formazioni compatte e Sir Hugh Gough venne chiamato a condurre delle operazioni direttamente contro di loro, grazie anche al supporto di Lord Hardinge, il governatore generale, che si arruol\u00f2 volontariamente al suo comando. I successi conseguiti nelle battaglie di Mudki e Ferozeshah oltre che in quello della Battaglia di Sobraon, portarono alla pace coi sikh siglata a Lahore.\nIl suo brillante servizio venne ricompensato con l'elevazioen a \"Barone Gough di Ching Kang Foo in Cina e di Maharajpore e del Sutlej nelle Indie Orientali\" dall'aprile del 1846. La guerra in India scoppi\u00f2 nel 1848 e nuovamente Lord Gough scese in campo con l'esercito britannico ma questa volta la fortuna non fu dalla sua parte e dopo il massacro della battaglia di Chillianwalla, le autorit\u00e0 britanniche gli preferirono Sir Charles Napier. Egli venne nuovamente sconfitto dai sikh nella Battaglia di Gujarat (febbraio 1849), il che segn\u00f2 irrimediabilmente la sua sostituzione anche a causa di contrasti sorti circa le tattiche da lui utilizzate nell'ambito di queste operazioni. Lord Gough ritorn\u00f2 quindi in Inghilterra ed ottenne il titolo di \"Visconte Gough di Goojerat nel Punjab e della citt\u00e0 di Limerick\" ricevendo gli omaggi di entrambe le camere parlamentari. Gli venne accordata quindi una pensione di 2000 sterline annue e decise di ritirarsi dalla scena militare. Nel 1854 venne nominato Colonnello delle Royal Horse Guards, e due anni dopo venne inviato in Crimea in rappresentanza della sovrana inglese per investire il maresciallo francese Aimable P\u00e9lissier ed altri ufficiali delle insegne dell'Ordine del Bagno.\nLe onorificenze aumentarono anche per lo stesso Gough negli ultimi anni della sua vita: divenuto cavaliere dell'Ordine di San Patrizio (il primo a ricevere questa onorificenza senza appartenere alla Par\u00eca d'Irlanda), divenne anche Consigliere Privato e Gran Commendatore dell'Ordine della Stella d'India nel novembre del 1862, unitamente alla nomina a Feldmaresciallo.\nMor\u00ec a Londra nel 1869 e in suo ricordo rimane oggi il Mount Gough sull'isola di Hong Kong che da lui prese il nome."}
{"id": "3166843", "revid": "834", "url": "https://it.wikipedia.org/wiki?curid=3166843", "title": "TV Mania", "text": "TV Mania \u00e8 stato un talk game andato in onda per due puntate su Rai 2, in seconda serata nell'ottobre 2010, nel quale la televisione \u00e8 insieme argomento di discussione e oggetto di gioco. Oltre al conduttore Simone Annicchiarico vi sono anche interventi comici di Gabriella Germani e Angela Melillo come ospite fisso.\nLa gara si svolge tra due coppie formate da un vip e da un concorrente \u201cspeciale\u201d vincitore di un altro programma Rai, dibattendo sui temi caldi dell'attualit\u00e0 televisiva e affrontando nei giochi in maniera leggera e divertita: anticipazioni sul mondo della Tv, rivelazioni sui meccanismi di costruzione dei suoi contenuti e analisi inedite sui dati Auditel.\nIn studio oltre ai concorrenti partecipano un giornalista e un professore di sociologia che, da fronti opposti, aiutano a vedere cosa c'\u00e8 dentro la TV in un contesto sociale, assieme a chi studia, critica e fa televisione con il pubblico in studio.\nIl programma \u00e8 stato cancellato dai palinsesti dopo due puntate, andate in onda il 4 e l'11 ottobre."}
{"id": "3166845", "revid": "35608330", "url": "https://it.wikipedia.org/wiki?curid=3166845", "title": "Tv Mania", "text": ""}
{"id": "3166847", "revid": "535313", "url": "https://it.wikipedia.org/wiki?curid=3166847", "title": "Josef Brudzinski", "text": ""}
{"id": "3166848", "revid": "729019", "url": "https://it.wikipedia.org/wiki?curid=3166848", "title": "Stazione di Gaggiano", "text": "La stazione di Gaggiano \u00e8 una fermata ferroviaria posta sulla linea Milano-Mortara, a servizio dell'omonimo comune.\nStoria.\nLa stazione fu attivata nel 1870, in contemporanea con la tratta da Milano a Vigevano, che completava la linea Milano-Mortara.\nNel 1965 venne attivato l'esercizio a trazione elettrica, a corrente continua alla tensione di 3 kV.\nIn seguito al raddoppio del binario, attivato il 7 dicembre 2009, venne declassata a fermata, mantenendo i 2 binari precedenti. Nella stessa occasione i marciapiedi furono dotati di pensiline.\nStrutture ed impianti.\nLa fermata conta 2 binari, uno per ogni senso di marcia, serviti da 2 banchine laterali collegate da un sottopassaggio.\nIl fabbricato viaggiatori, risalente all'epoca di apertura della linea, \u00e8 oggi utilizzato come sede per alcune associazioni civiche. In alcuni orari ad alta frequentazione (in particolare di primo mattino lavorativo) offrono servizio di rivendita biglietti o caff\u00e8. Altrimenti la rivendita pi\u00f9 vicina si trova ad alcuni minuti di cammino.\nIn passato, era presente un piccolo scalo merci, fornito di un magazzino merci ancora esistente.\nMovimento.\nLa fermata \u00e8 servita dai treni della linea S9 (Saronno-Milano-Albairate) del servizio ferroviario suburbano di Milano, con frequenza semioraria.\nServizi.\nLa stazione \u00e8 classificata da RFI nella categoria \"Silver\".\nLe banchine a servizio dei binari sono collegate tra loro tramite un sottopassaggio pedonale."}
{"id": "3166850", "revid": "478814", "url": "https://it.wikipedia.org/wiki?curid=3166850", "title": "Maha Sura Singhanat", "text": "Era il fratello minore di Buddha Yodfa Chulaloke, detto anche Rama I, il re fondatore della dinastia Chakri del Siam, l'odierna Thailandia. Come generale combatt\u00e9 varie campagne militari al fianco del fratello, che quando divenne re lo insign\u00ec del titolo di Palazzo Davanti (o Maha Uparaj), spettante all'erede al trono. \u00c8 tuttora venerato dai thailandesi come eroe nazionale per il ruolo che ebbe nella riunificazione del paese e nel respingere le invasioni birmane. Fu talmente coraggioso e spietato durante le battaglie che i birmani lo soprannominarono \"Tigre\".\nInfanzia e giovent\u00f9.\nNacque col nome di Bunma il 1\u00ba novembre 1744 da una famiglia aristocratica durante il regno del sovrano di Ayutthaya Borommakot. Il padre Thongdee, di lontane origini mon, era un dignitario di corte, \"Segretario Reale del Siam settentrionale\" e \"Guardiano dello Stemma Reale\". Era inoltre discendente di Kosa Pan, che aveva guidato la missione siamese in Francia nel XVII secolo, inviata da re Narai. La madre Daoreung, di origine cinese, era figlia di un ricco possidente di Samut Songkhram. Il fratello che sarebbe diventato re alla nascita si chiamava Thong Duang ed era maggiore di 8 anni. Da bambino Bunma entr\u00f2 a corte come paggio reale.\nNel 1767, quando la capitale Ayutthaya era cinta d'assedio dai birmani di re Hsinbyushin e prossima alla caduta, Bunma riusc\u00ec a fuggire e a unirsi alla famiglia a Samut Songkrham. Ayutthaya fu espugnata e rasa al suolo il 7 aprile 1767 e il sovrano Ekat'at trov\u00f2 la morte durante la fuga.\nCarriera militare.\nIl fratello Thong Duang, di stanza a Ratchaburi di cui era governatore dal 1758, gli consigli\u00f2 di radunare degli uomini e con questi unirsi all'armata che il suo amico d'infanzia Taksin aveva organizzato a Chonburi. Con Taksin part\u00ec all'attacco delle forze birmane che presidiavano i resti della capitale, sconfiggendo il nemico e costringendolo alla fuga il 7 novembre 1767. Taksin fu acclamato re dai suoi soldati e spost\u00f2 la capitale a Thonburi, fondando il nuovo Regno di Thonburi. Per il valore dimostrato Bunma, fu nominato Phra Maha Montri, un alto incarico della Polizia Reale.\nAlla caduta di Ayutthaya, il Siam allo sbando si era frazionato in 6 parti guidate da locali signori della guerra, e Taksin si era impadronito delle due di Chonburi e Ayutthaya. Nel periodo successivo si dedic\u00f2 alla riunificazione del paese. Nel 1768 i due fratelli, diventati generali, guidarono un esercito a sconfiggere il signore di Phimai a Korat. Al ritorno Taksin nomin\u00f2 Bunma \"Phraya\" Anuchitraja. Dopo aver combattuto i birmani nei loro ripetuti tentativi di riconquistare il Siam, nel 1769 Anuchitraja insieme al fratello condusse l'esercito che sottomise il signore di Fang, guadagnandosi i titoli di \"Chao Phraya Surasi\", equivalente a quello di marchese, governatore di Phitsanulok e difensore delle frontiere settentrionali.\nNel 1771 Surasi accorse in aiuto dell'altro generale e governatore Phraya Phichai, la cui Provincia di Phichai era stata invasa dai birmani, e insieme respinsero il nemico. Nel 1774, ai due fratelli fu assegnato il compito di conquistare il Regno Lanna, da oltre due secoli caduto in mano ai birmani. Con l'aiuto del re lanna Kawila di Lamphang, riuscirono a liberare Chiang Mai e Surasi prese in moglie Sri Anocha, la sorella di Kawila.\nNegli anni successivi, Surasi fu al fianco del fratello nelle grandi spedizioni che sottomisero dapprima i regni laosiani di Vientiane, Luang Prabang e Champasak, e poi quello di Cambogia. Le campagne laotiane valsero a Thong Duang, che gi\u00e0 in precedenza era stato nominato \"Chao Phraya Chakri\" (primo ministro), il titolo di \"Somdet Chao Phraya Maha Kshatriyaseuk\", equiparabile a quello di duca, la pi\u00f9 alta onorificenza mai attribuita in Thailandia. Quando nel 1782 Somdet Chao Phraya torn\u00f2 a Thonburi per sedare la rivolta che aveva spodestato Taksin, Surasi rimase a comandare le truppe che avevano appena riconquistato la Cambogia. Il ritorno in Siam del fratello segn\u00f2 la fine del Regno di Thonburi dopo soli 14 anni di vita. Somdet Chao Phraya sottomise i ribelli il 6 aprile 1782, fece decapitare Taksin e si fece acclamare nuovo re nominando il fratello Bunma Maha Sura Singhanat Palazzo Davanti, titolo spettante all'erede al trono. Il nipote Anurak Devesh ricevette il titolo di Palazzo Dietro spettante al vicer\u00e9. Molto tempo dopo la sua morte Somdet Chao Phraya avrebbe ricevuto il nome regale postumo di Buddha Yodfa Chulaloke e di Rama I il Grande.\nLa capitale fu trasferita a Bangkok, un piccolo villaggio sulla sponda opposta del fiume Chao Phraya rispetto a Thonburi. Il nuovo monarca vi fece costruire il sontuoso Grande Palazzo Reale e cominci\u00f2 a ingrandire la nuova citt\u00e0 che ribattezz\u00f2 Rattanakosin, la citt\u00e0 del Buddha di Smeraldo. Il Siam divenne il Regno di Rattanakosin (che nel 1932 sarebbe diventato un regno costituzionale con il nome di Regno del Siam, mentre nel 1939 avrebbe mutato il nome in Regno di Thailandia), retto dalla nuova dinastia Chakri, che tuttora guida il paese.\nIl Palazzo Davanti.\nIl Palazzo Davanti, oltre che un titolo onorifico, era anche il complesso di edifici dove l'erede al trono risiedeva, e fu costruito \"davanti\" al Palazzo Reale. Lo stesso Maha Sura Singhanat si occup\u00f2 della sua realizzazione.\nIl titolo sarebbe stato abolito nel 1885 da re Rama V e il complesso fu in parte abbattuto. Una sua parte ospita oggi il Museo nazionale di Bangkok e l'Universit\u00e0 Thammasat.\nNel 1785, il nuovo re birmano Bodawpaya scaten\u00f2 quella che in Thailandia \u00e8 conosciuta come la guerra dei nove eserciti, tante furono le armate impiegate dai birmani per attaccare su nove fronti diversi. Maha Sura Singhanat guid\u00f2 l'esercito siamese a respingere gli attacchi sia nel sud che nell'ovest del Paese. Ovunque seppe infliggere sconfitte al nemico costringendolo a ritirarsi. L'anno seguente Bodawpaya invase nuovamente il Siam ma con un unico esercito, che entr\u00f2 in Siam e si accamp\u00f2 a Tin Dan Daeng a nord-ovest di Bangkok. Nuovamente Maha Sura Singhanat fu a capo della difesa e per l'ennesima volta costrinse i birmani alla fuga.\nNel 1802 i birmani cinsero d'assedio Chiang Mai e Rama I invi\u00f2 a difenderla Maha Sura Singhanat, che raggiunta la citt\u00e0 si ammal\u00f2. Il re mand\u00f2 allora in suo soccorso il \"Palazzo Dietro\", il vicer\u00e9 Anurak Devesh. Prima che questi sopraggiungesse e malgrado la malattia, il \"Palazzo Davanti\" riusc\u00ec a liberare Chiang Mai e critic\u00f2 aspramente la scelta del fratello, con il quale i rapporti si incrinarono definitivamente.\nMorte.\nCol fisico minato da anni di dure battaglie, Maha Sura Singhanat nel 1803 si ammal\u00f2 gravemente e neg\u00f2 l'udienza al re che venne a visitarlo. Maha Sura Singhanat espresse il desiderio che i suoi beni fossero ereditati esclusivamente dai suoi discendenti. Dopo la sua morte, avvenuta il 3 novembre 1803, il titolo di \"Palazzo Davanti\" e erede al trono pass\u00f2 al figlio del sovrano, il principe Isarasundhorn, che sarebbe divenuto re Rama II."}
{"id": "3166853", "revid": "113118359", "url": "https://it.wikipedia.org/wiki?curid=3166853", "title": "L'occhio del drago", "text": ""}
{"id": "3166855", "revid": "1442080", "url": "https://it.wikipedia.org/wiki?curid=3166855", "title": "Bank Austria Tennis Trophy 2004 - Singolare", "text": "Il singolare del torneo di tennis Bank Austria Tennis Trophy 2004, facente parte dell'ATP Tour, ha avuto come vincitore Feliciano L\u00f3pez che ha battuto in finale Guillermo Ca\u00f1as 6-4, 1-6, 7-5, 3-6, 7-5."}
{"id": "3166860", "revid": "729019", "url": "https://it.wikipedia.org/wiki?curid=3166860", "title": "ATP World Tour Finals 2010", "text": "Il Barclays ATP World Tour Finals 2010 \u00e8 stato un torneo di tennis che si \u00e8 disputato a Londra, nel Regno Unito, dal 21 al 28 novembre 2010 sul campo di cemento indoor dell'O2 Arena. \u00c8 stato l'evento conclusivo dell'ATP World Tour 2010, a cui hanno partecipato i primi 8 giocatori della classifica ATP sia di singolare che di doppio. Si \u00e8 trattata della 41\u00aa edizione per quanto riguarda il torneo di singolare e della 36\u00aa per quanto riguarda quello di doppio.\nQualificazioni.\nRegolamento.\nGli 8 giocatori che hanno accumulato il maggior numero di punti validi nei tornei del Grande Slam, dell'ATP World Tour 2010 e nella Coppa Davis 2010 ottengono la qualificazione per il torneo. I punti validi comprendono tutti quelli ottenuti nel 2010, pi\u00f9 quelli derivati dalla finale di Coppa Davis 2009 e da tutti i tornei Challenger disputati dopo l'ATP World Tour Finals 2009.\nPer qualificarsi, un giocatore che ha terminato la stagione 2009 fra i primi 30 deve partecipare ai quattro tornei Slam e ad otto tornei ATP World Tour Masters 1000 nel corso del 2010. Inoltre vengono conteggiati per la classifica i suoi 4 migliori risultati nei tornei ATP World Tour 500 series e i migliori 2 nei tornei ATP World Tour 250 series. Ai giocatori che non parteciperanno ad uno di questi eventi vengono conteggiati 0 punti per il torneo. Il Monte Carlo Masters \u00e8 diventato facoltativo dal 2009, e se un giocatore decide di parteciparvi il risultato sar\u00e0 conteggiato come uno dei 4 tornei 500. La Coppa Davis viene anch'essa conteggiata come un torneo 500, se il giocatore non avr\u00e0 disputato un numero sufficiente di tornei di questa fascia, e se non avr\u00e0 ottenuto risultati migliori nei 250 o nei Challenger. Il World Team Championships viene conteggiato come torneo 250, se il giocatore non ha disputato abbastanza tornei di questa fascia. Se il giocatore (ad esempio per infortunio) non pu\u00f2 partecipare ai tornei prestabiliti, nei 18 tornei validi per la classifica vengono conteggiati i risultati migliori nei tornei 250 o Challenger.\nUn giocatore che \u00e8 impossibilitato a partecipare ai tornei a causa di un infortunio, non riceve alcuna penalit\u00e0. L'ATP World Tour Finals 2010 conter\u00e0 come un 19\u00ba torneo aggiuntivo nella classifica degli otto qualificati.\nSingolare.\nIl 7 giugno vincendo per la 5\u00aa volta il Roland Garros Rafael Nadal \u00e8 stato il 1\u00ba a qualificarsi per il Masters di fine anno.\nRafael Nadal ha vinto 7 titoli durante l'anno, pi\u00f9 di qualunque altro giocatore durante il tour del 2010. Nadal ha iniziato l'anno raggiungendo la finale del Qatar ExxonMobil Open e perdendo contro Nikolaj Davydenko per 0-6, 7-68, 6-4. Agli Australian Open ha perso nei quarti di finale contro Andy Murray. Nadal ha vinto il suo primo titolo dell'anno e il suo primo da 11 mesi al Rolex Masters di Monte-Carlo, dove ha sconfitto in finale Fernando Verdasco per 6-0, 6-1. Questo \u00e8 stato il suo sesto titolo consecutivo a Monte Carlo. Ha poi continuato a vincere i 3 successivi tornei, raccogliendo 24 vittorie consecutive. Ha vinto gli Internazionali d'Italia, quinto titolo a Roma, sconfiggendo in finale il connazionale David Ferrer per 7-5, 6-2. Nadal ha vinto il torneo di casa del Mutua Madrilena Madrid Open, per la prima volta, vendicando la sconfitta 2009 sconfiggendo Roger Federer col punteggio di 6-4, 7-65. Nadal ha vinto anche gli Open di Francia, vincendo per la quinta volta il titolo e vendicando la sua sconfitta contro Robin S\u00f6derling dell'anno prima. S\u00f6derling ha perso per 6-4, 6-2, 6-4, con questa vittoria Nadal ha anche recuperato il n\u00ba 1 della classifica mondiale ai danni di Roger Federer. La striscia vincente di Nadal \u00e8 stato interrotta dal connazionale Feliciano L\u00f3pez nei quarti di finale del torneo del Queen's perdendo per 7-65, 6-4. Nadal ha vinto anche a Wimbledon, dove ha sconfitto in finale Tom\u00e1\u0161 Berdych per 6-3, 7-5, 6-4 conquistando il suo secondo titolo e il suo primo \"Old World Triple\". Nadal ha poi completato il Career Golden Slam, con la sua prima vittoria agli US Open contro Novak \u0110okovi\u0107 battuto per 6-4, 5-7, 6-4, 6-2 dopo che la pioggia aveva rimandato la finale. Nadal ha conquistato anche il Rakuten Japan Open battendo in finale Ga\u00ebl Monfils per 6-1, 7-5. Lo spagnolo non ha partecipato all'ultimo Masters della stagione, il BNP Paribas Masters, a causa di un infortunio alla spalla. Questa \u00e8 la sua quarta partecipazione al Masters dove ha raggiunto la semifinale due volte: nel 2006 e nel 2007. Nel 2008 non ha partecipato.\nIl 30 agosto vincendo contro Brian Dabul nel 1\u00ba turno degli US Open ha raggiunto la qualificazione per il Masters.\nRoger Federer ha iniziato l'anno vincendo l'Australian Open, il suo sedicesimo titolo del Slam battendo in finale Andy Murray per 6-3, 6-4, 7-611. Federer non ha raggiunto una finale fino al Mutua Madrilena Madrid Open, dove era il campione in carica ma ha perso nella rivincita della finale del 2009 contro Rafael Nadal per 6-4, 7-65. Federer \u00e8 stato battuto nelle successive due finali che ha raggiunto: al Gerry Weber Open e nella Rogers Cup perdendo contro Lleyton Hewitt 3-6, 7-64, 6-4, che pone fine alla striscia di 15 vittorie consecutive e contro Andy Murray 7-5, 7-5. Federer ha poi difeso il titolo nel Masters di Cincinnati, battendo l'americano Mardy Fish per 65-7, 7-61, 6-4. Ha poi raggiunto la sua quarta finale ai Masters 1000 nel Masters di Shanghai dove ha perso contro Andy Murray per 6-3, 6-2. Federer ha vinto il suo terzo titolo dell'anno nello Stockholm Open sconfiggendo in finale Florian Mayer per 6-4, 6-3 ed eguagliando cos\u00ec Pete Sampras con 64 titolo vinti in carriera. Federer ha poi superato l'americano vincendo il suo 65\u00ba titolo della carriera nel Davidoff Swiss Indoors superando in finale Novak \u0110okovi\u0107 per 6-4, 3-6, 6-1. Questo titolo lo colloca in quarta posizione nell'elenco di tutti i tempi. Federer ha raggiunto le semifinali degli US Open e, come campione in carica, ha perso nei quarti di finale a Wimbledon e al Roland Garros. Durante l'Open di Francia, Federer ha vinto la sua 700\u00aa partita dell'ATP Tour e la sua 150\u00aa sulla terra battuta. Mentre a Wimbledon Federer ha registrato la sua 200\u00aa vittoria in un torneo del Grande Slam. Federer ha vinto il Masters 4 volte: nel 2003, 2004, 2006 e 2007. Questa \u00e8 la sua nona apparizione alla manifestazione.\nIl 9 ottobre raggiungendo la semifinale al Masters di Shanghai ha ottenuto la qualificazione per il Masters.\nNovak \u0110okovi\u0107 ha raggiunto il no. 2 della classifica mondiale, dopo l'Australian Open. \u0110okovi\u0107 ha difeso il titolo per la prima volta al Barclays Dubai Tennis Championships sconfiggendo Michail Ju\u017enyj per 7-5, 5-7, 6-3. Il serbo ha avuto problemi prima con il suo servizio e poi con la sua salute, durante la stagione sulla terra battuta e sull'erba. \u0110okovi\u0107 ha raggiunto la sua prima finale in torneo del Grande Slam dopo la vittoria degli Australian Open 2008 agli US Open. \u0110okovi\u0107 ha sconfitto Roger Federer nella semifinale con il punteggio di 5-7, 6-1, 5-7, 6-2, 7-5, salvando due match point sul 5-4 contro il suo servizio nel set finale. In finale \u0110okovi\u0107 ha perso contro Rafael Nadal in quattro set 6-4, 5-6, 6-4, 6-2. \u0110okovi\u0107 \u00e8 andato a vincere il suo secondo titolo dell'anno al China Open sconfiggendo in finale David Ferrer 6-2, 6-4. Al Davidoff Swiss Indoors, da campione in carica, ha raggiunto la finale ma ha perso contro Roger Federer 4-6, 6-3, 1-6. Nei tornei del Grande Slam, il serbo \u00e8 riuscito a raggiungere i quarti di Finale sia agli Australian Open che all'Open di Francia, e le semifinali al Torneo di Wimbledon. \u00c8 stato membro della squadra serba di Coppa Davis, con la quale ha vinto tutte le sue cinque partite disputate permettendo alla Serbia di raggiungere la prima finale di Coppa Davis. \u0110okovi\u0107 \u00e8 alla sua quarta partecipazione al Masters, dopo aver vinto nel 2008.\nIl 13 ottobre raggiungendo il 3\u00ba turno al Masters di Shanghai Murray si \u00e8 qualifato per il Masters di fine anno.\nAndy Murray ha iniziato l'anno, raggiungendo la sua seconda finale in uno Slam agli Australian Open, dove ha sconfitto Rafael Nadal nei quarti di finale, ma ha perso contro Roger Federer in finale per 6-3, 6-4, 7-611. Dopo la perdita contro Federer, Murray ha avuto un brutto periodo e una pessima forma raggiungendo solo 2 quarti di finale in otto tornei. Tuttavia, Murray ha raggiunto al torneo di Wimbledon le semifinali perdendo contro Rafael Nadal per 6-4, 7-66, 6-4. Lo scozzese ha poi raggiunto la finale nel Farmers Classic, ma \u00e8 stato sconfitto in finale dall'americano Sam Querrey per 5-7, 7-62, 6-3. Murray ha vinto il suo primo titolo dell'anno nella Rogers Cup dove era il campione in carica, sconfiggendo in finale Roger Federer 7-5, 7-5. Murray ha battuto in finale ancora Roger Federer per 6-3, 6-2 vincendo il suo secondo titolo nel corso dell'anno al Masters di Shanghai. Nei tornei del Slam, Andy \u00e8 uscito subito al Roland Garros e agli US Open, rispettivamente nel quarto e terzo turno. Questa \u00e8 la sua terza apparizione al Masters dove ha raggiunto le semifinali nel 2008.\nIl 23 ottobre raggiungendo i quarti di finale nello Stockholm Open S\u00f6derling si \u00e8 qualificato per il Masters.\nRobin S\u00f6derling ha vinto il suo primo titolo della serie 500 al ABN AMRO World Tennis Tournament battendo Michail Ju\u017enyj che si \u00e8 ritirato sul punteggio di 6-4, 2-0 a causa di un infortunio al bicipite femorale destro. Ha poi raggiunto la finale del Barcelona Open Banco Sabadell perdendo in finale contro Fernando Verdasco 6-3, 4-6, 6-3. Agli Open di Francia, S\u00f6derling ha sconfitto Roger Federer nei quarti di finale con il punteggio di 3-6, 6-3, 7-5, 6-4. Egli ha poi raggiunto la finale per il secondo anno consecutivo, ma ha perso contro Rafael Nadal per 6-4, 6-2, 6-4. Ha raggiunto la sua quarta finale dell'anno nel torneo di svedese dello Swedish Open, dove era il campione in carica ma ha perso in finale contro Nicol\u00e1s Almagro per 5-7, 6-3, 2-6. Negli altri Slam ha raggiunto i quarti di finale del Torneo di Wimbledon e agli US Open, e il primo turno agli Australian Open. Ha anche raggiunto le semifinali al BNP Paribas Open, al Sony Ericsson Open e all'Open di Valencia. A met\u00e0 novembre ha vinto il BNP Paribas Masters battendo Ga\u00ebl Monfils per 6-1, 7-61 raggiungendo il suo best ranking: il 4\u00ba posto. Questa \u00e8 la sua seconda apparizione al Masters.\nL'11 novembre Roddick ha raggiunto la qualificazione per il Masters.\nAndy Roddick ha iniziato l'anno in forma perfetta, vincendo il Brisbane International battendo in finale Radek \u0160t\u011bp\u00e1nek per 7-62, 7-67. La stagione 2010 \u00e8 stata la sua decima stagione consecutiva in cui ha vinto almeno un titolo ATP. Ha poi raggiunto la finale del SAP Open di San Jose, ma ha perso contro Fernando Verdasco per 3-6, 6-4, 6-4. Ha poi raggiunto la finale del BNP Paribas Open, la sua prima finale in un Masters quando ha vinto il Cincinnati Masters 2006, ma ha perso contro il croato Ivan Ljubi\u010di\u0107 per 7-63, 7-65. Tuttavia, al Sony Ericsson, Roddick ha vinto dove ha battuto in semifinale Rafael Nadal per 4-6, 6-3, 6-3 e alla fine ha vinto il titolo battenndo in finale Tom\u00e1\u0161 Berdych per 7-5, 6-4, conquistato il suo quinto Masters 1000 della carriera. Roddick anche perso tutta la stagione europea sulla terra battuta. Nei torneo dello Slam non \u00e8 stato in grado di andare nelle fasi finali dei tornei: ha raggiunto il secondo turno agli US Open, il terzo turno agli Open di Francia, il quarto turno al Torneo di Wimbledon e i quarti di finale agli Australian Open. Altri risultati degni di nota della stagione 2010 sono stati la semifinale del Torneo Master 1000 di Cincinnati, i quarti di finale al Master 1000 di Parigi-Bercy, e la semifinale al Torneo ATP 500 di Basilea. Roddick si \u00e8 qualificato per l'ottavo anno consecutivo al Masters dove ha raggiunto le semifinali nel 2003, 2004 e 2007.\nTom\u00e1\u0161 Berdych ha avuto quest'anno un grande trionfo, raggiungendo il n\u00ba6 della classifica mondiale. Anche se Berdych \u00e8 l'unico giocatore tra gli otto a non aver mai vinto un torneo nel corso dell'anno, ha fatto una grande impressione nei tornei del Slam. Berdych \u00e8 stato in grado di rendere la prima semifinale agli Open di Francia perdendo contro Robin S\u00f6derling dopo aver vinto contro Andy Murray negli ottavi di finale. Al Torneo di Wimbledon ha battuto il n\u00ba 2 del mondo Roger Federer per 6-4, 3-6, 6-1, 6-4 nei quarti di finale e il n\u00ba 3 del mondo Novak \u0110okovi\u0107 per 6-3, 7-6, 6-3 in semifinale, per raggiungere cos\u00ec la prima finale sull'erba londinese, dove ha perso contro il n\u00ba 1 del mondo Rafael Nadal per 6-3, 7-5, 6-4. Berdych \u00e8 stato in grado di raggiungere la finale al Sony Ericsson Open dove ha perso contro l'americano Andy Roddick per 7-5, 6-4. Il ceco ha perso al primo turno degli US Open e al secondo turno degli Australian Open. Berdych \u00e8 anche l'unico esordiente del torneo.\nDavid Ferrer ha avuto una rinascita quest'anno tornando nella top 10 dopo 2 anni. Ferrer \u00e8 riuscito a vincere due titoli entrambi della categoria 500. Il suo primo \u00e8 stato il Abierto Mexicano Telcel dove ha sconfitto in finale il connazionale Juan Carlos Ferrero per 6-3, 3-6, 6-1 e nel Valencia 500 battendo il finalista a sorpresa Marcel Granollers per 7-5, 6-3. Ferrer ha raggiunto la sua prima finale in un Masters 1000 di finale agli Internazionali d'Italia perdendo contro il campione in carica Rafael Nadal per 7-5, 6-2. Ferrer \u00e8 stato anche in grado di raggiungere altre due finali al Copa Telmex perdendo contro Juan Carlos Ferrero per 5-7, 6-4, 6-3 e la finale nel China Open, stavolta perdendo contro la testa di serie Novak \u0110okovi\u0107 6-4, 6-2. Ferrer \u00e8 stato anche in grado di raggiungere le semifinali del Monte-Carlo Rolex Masters, del Barcelona Open Banco Sabadell e del Mutua Madrilena Madrid Open. Nei torneo dello Slam \u00e8 stato in grado di raggiungere il quarto turno del Torneo di Wimbledon e agli US Open, il terzo turno degli Open di Francia e il secondo turno degli Australian Open. Ferrer partecipa per la 2\u00aa volta al torneo di fine anno dopo aver raggiunto la finale nel 2007.\nDoppio.\nIl 30 agosto, le prime due squadre a qualificarsi sono state quella dei campioni in carica dei fratelli Bob Bryan e Mike Bryan e i campioni del 2008, Daniel Nestor e Nenad Zimonji\u0107.\nBob Bryan e Mike Bryan hanno cominciato l'anno difendendo il titolo agli Australian Open sconfiggendo la coppia formata da Nestor e Zimonjic per 6-3, 6-7 (5), 6-3. Hanno anche difeso il titolo nei successivi due tornei: il Delray Beach International Tennis Championships e lo U.S. Men's Clay Court Championships battendo rispettivamente in finale Philipp Marx e Igor Zelenay per 6-3, 7-6 (3) e Stephen Huss e Wesley Moodie per 6-3, 7-5. Hanno inoltre vinto i Masters 1000 degli Internazionali BNL d'Italia 2010 sconfiggendo i compatrioti John Isner e Sam Querrey e del Mutua Madrilena Madrid Open contro Nestor e Zimonjic. Poi hanno fatto una buona corsa alle US Open Series vincendo il Farmers Classic battendo in finale Eric Butorac e Jean-Julien Rojer per 6-7 (6), 6-2, [10-7]. Hanno poi vinto i 3 successivi tornei: la Rogers Cup battendo 7-5, 6-3 Benneteau e Llodra, il Cincinnati Masters battendo 6-3, 6-4 su Bhupathi e Mirnyi e l'ultimo Slam dell'anno, gli US Open sconfiggendo la squadra asiatica formata da Rohan Bopanna e Aisam-ul-Haq Qureshi per 7-6 (5), 7-6(4). Hanno poi vinto il 10\u00ba e l'11\u00ba titolo nel China Open sconfiggendo Fyrstenberg e Matkowski per 6-1, 7-6 (5) [63] e nel Davidoff Swiss Indoors, ancora una volta sconfitto contro Zimonjic e Nestor per 6-3, 3-6, [10-3].\nDaniel Nestor e Nenad Zimonji\u0107 hanno iniziato l'anno vincendo il Medibank International Sydney sconfiggendo in finale Ross Hutchins e Jordan Kerr per 6-3, 7-6 (5). Hanno inoltre vinto l'ABN AMRO World Tennis Tournament superando Simon Aspelin e Paul Hanley per 6-4, 4-6, [10-7]. Hanno avuto una buona stagione nei tornei europei giocati sulla terra rossa vincendo tre titoli: il Monte-Carlo Rolex Masters sconfiggendo Bhupathi e Mirnyi che si sono ritirati sul punteggio di 6-3, 2-0, il Barcelona Open Banco Sabadell battendo Hewitt e Knowles per 4-6, 6 -3, [10-6] e gli Open di Francia battendo Dlouh\u00fd e Paes per 7-5, 6-2. Hanno vinto il loro sesto titolo dell'anno al Bank Austria-TennisTrophy contro il team polacco formato da Fyrstenberg e Matkowski per 7-5, 3-6, [10-5]. Hanno raggiunto la finale del BNP Paribas Open perdendo contro L\u00f3pez e Nadal per 7-6(8), 6-3. Hanno anche raggiunto la finale degli Australian Open, del Mutua Madrilena Madrid Open e del Davidoff Swiss Indoors tutte perse contro la squadra formata dai Bryan. Hanno annunciato che questo \u00e8 il loro ultimo torneo che giocano insieme.\nIl 14 settembre, J\u00fcrgen Melzer e Philipp Petzschner si sono qualificati dopo che la squadra formata da Rohan Bopanna e Aisam-ul-Haq Qureshi non \u00e8 riuscita a vincere gli US Open.\nJ\u00fcrgen Melzer e Philipp Petzschner hanno giocato insieme per la prima volta quest'anno. Insieme hanno vinto due titoli: il PBZ Zagreb Indoors contro Cl\u00e9ment e Rochus battuti per 3-6, 6-3, [10-8] [72] e il Torneo di Wimbledon battendo Lindstedt e Tecau per 6-1, 7-5, 7-5. Questo \u00e8 il primo titolo del Grande Slam sia per Melzer che per Petzschner. Petzschner anche raggiunto la finale del Mercedes Cup con Christopher Kas, ma ha perso contro la squadra argentina formata da Berlocq e Schwank in due tie-break. Melzer d'altra parte ha raggiunto due finali, vincendo la Rolex Masters di Shanghai con Leander Paes sconfiggendo Fyrstenberg e Matkowski per 7-5, 4-6, [10-5], e perdendo nel Thailand Open con Jonathan Erlich contro Kas e Troicki per 6-4, 6-4.\nIl 23 ottobre, la squadra di Lukas Dlouh\u00fd e Leander Paes \u00e8 stata la 4\u00aa a qualificarsi per il Masters.\nLuk\u00e1\u0161 Dlouh\u00fd e Leander Paes hanno vinto solo un titolo nel corso dell'anno: il Sony Ericsson Open, dove hanno sconfitto in finale Bhupathi e Mirnyi per 6-2, 7-5. Essi hanno inoltre raggiunto altre quattro finali, ma tutte per: al Brisbane International perdendo contro Chardy e Gicquel per 6-3, 7-6(5), nel Barclays Dubai Tennis Championships contro Aspelin e Hanley per 6-2, 6-3, presso gli Open di Francia, contro i campioni uscenti Nestor e Zimonjic per 7-5, 6-2 e nell'erba dell'UNICEF Open contro Lindstedt e Tecau per 1-6, 7-5, [10-7].\nIl 10 novembre la squadra formata da \u0141ukasz Kubot e Oliver Marach \u00e8 stata la quinta a qualificarsi.\n\u0141ukasz Kubot e Oliver Marach hanno vinto due titoli quest'anno: uno sulla terra del Movistar Open dove hanno sconfitto Starace e Zeballos per 6-4, 6-0 e al Abierto Mexicano Telcel contro Fognini e Starace per 6-0, 6-0. Essi hanno anche raggiunto la finale del Brasil Open perdendo contro Cuevas e Granollers per 7-5, 6-4. Marach ha anche vinto un titolo con Santiago Ventura: il BMW Open contro Butorac e Kohlmann battuti per 5-7, 6-3, [16-14]. Kubot ha anche vinto un titolo con Juan Ignacio Chela: il BCR Open Romania sconfiggendo Granollers e Ventura per 6-2, 5-7, [13-11].\nL'11 novembre, il team polacco formato da Mariusz Fyrstenberg e Marcin Matkowski e la squadra di Mahesh Bhupathi e Maks Mirny si sono qualificate per il Masters.\nMariusz Fyrstenberg e Marcin Matkowski sono entrati nella top 10 della classifica di doppio e hanno vinto anche un titolo come squadra: l'AEGON International battendo il team britannico di Fleming e Skupski per 6-3, 5-7, [10-8]. Avevano ottenuto una buona prestazione dopo gli US Open raggiungendo quattro finali ma tutte perse: al Malaysian Open contro Cermak e Mertinak per 7-6 (3), 7-6 (5), al China Open contro i Bryan per 6-1, 7-6 (5), al Rolex Masters di Shanghai contro Melzer e Paes per 7-5, 4-6, [10-5], e al Bank Austria-TennisTrophy contro Nestor e Zimonjic per 7-5, 3-6, [10-5].\nMahesh Bhupathi e Maks Mirny raggiunto quattro finali nei tornei della categoria Masters 1000 perdendo in tre occasioni. Al Sony Ericsson Open hanno perso contro Dlouh\u00fd e Paes per 6-2, 7-5, al Monte-Carlo Rolex Masters contro Nestor e Zimonjic a causa del ritiro sul punteggio di 6-3, 2-0, e al Cincinnati Masters contro i Bryan per 6-3, 6-4. Al BNP Paribas Masters 2010 hanno vinto il loro unico titolo dell'anno, battendo 7-5, 7-5 Ram e Knowles. Essi hanno anche raggiunto la finale del Valencia Open 500, dove sono stati battuti dai fratelli Murray per 7-6(8), 5-7, [10-7].\nIl 13 novembre, Wesley Moodie e Dick Norman hanno preso l'ultimo posto dopo che Frantisek Cermak e Michal Mertinak sono stati sconfitti da Mahesh Bhupati e Maks Mirny.\nWesley Moodie e Dick Norman insieme non hanno raggiunto nessuna finale quest'anno. Moodies ha raggiunto la finale degli U.S. Men's Clay Court Championships con Stephen Huss perdendo contro i Bryan per 6-3, 7-5. La loro migliore performance \u00e8 stata il raggiungimento della semifinale nell'Open di Francia e nel Torneo di Wimbledon.\nMontepremi e punti.\nIl montepremi totale del torneo \u00e8 di 5 milioni di dollari\nRound Robin.\nGiorno 1: 21 novembre.\nNel primo match del gruppo B lo scozzese Andy Murray ha battuto lo svedese Robin S\u00f6derling in 3 set col punteggio di 6-2, 6-4. Lo svizzero Roger Federer ha sconfitto per 6-1 6-4 lo spagnolo David Ferrer alla sua seconda apparizione nel Masters di fine anno.\nGiorno 2: 22 novembre.\nIl serbo Novak \u0110okovi\u0107 ha battuto per 6-3, 6-3, il ceco Tom\u00e1\u0161 Berdych. Lo spagnolo Rafael Nadal ha sconfitto per 3-6, 7-65, 6-4 lo statunitense Andy Roddick.\nGiorno 3: 23 novembre.\nLo svizzero Roger Federer ha sconfitto per 6-4 6-2 lo scozzese Andy Murray. Lo svedese Robin S\u00f6derling ha sconfitto lo spagnolo David Ferrer per 7-5, 7-5.\nGiorno 4: 24 novembre.\nIl ceco Tom\u00e1\u0161 Berdych ha battuto lo statunitense Andy Roddick con il punteggio di 7-5, 6-3. Lo spagnolo Rafael Nadal ha battuto per 7-5, 6-2 il serbo Novak \u0110okovi\u0107.\nGiorno 5: 25 novembre.\nLo svizzero Roger Federer ha vinto per 7-65, 6-3 contro lo svedese Robin S\u00f6derling. Andy Murray ha battuto David Ferrer sconfitto per 6-2, 6-2.\nGiorno 6: 26 novembre.\nLo spagnolo Rafael Nadal ha avuto la meglio sul ceco Tom\u00e1\u0161 Berdych sconfitto con il punteggio di 7-6(3) 6-1. Il serbo Novak \u0110okovi\u0107 ha sconfitto l'americano Andy Roddick per 6-2 6-3.\nGiorno 7: 27 novembre.\nIl maiorchino Rafael Nadal ha battuto lo scozzese Andy Murray con il punteggio di 7\u20136(5), 3\u20136, 7\u20136(6).\nNella seconda semifinale lo svizzero Roger Federer ha battuto il serbo Novak \u0110okovi\u0107 concedendo 5 game e vincendo per 6\u20131, 6\u20134.\nGiorno 8: 28 novembre.\nLo svizzero Roger Federer ha vinto il suo quinto \"Masters\" di fine anno battendo in finale Rafael Nadal con il punteggio di 6-3, 3-6, 6-1."}
{"id": "3166863", "revid": "62004", "url": "https://it.wikipedia.org/wiki?curid=3166863", "title": "Rik van Linden", "text": ""}
{"id": "3166865", "revid": "810736", "url": "https://it.wikipedia.org/wiki?curid=3166865", "title": "Tarzan the Invincible", "text": "Tarzan the Invincible \u00e8 un romanzo scritto da Edgar Rice Burroughs, il quattordicesimo del Ciclo di Tarzan. Il romanzo \u00e8 stato originariamente pubblicato a puntate sulla rivista \"Blue Book\" dall'ottobre del 1930 all'aprile del 1931 con il titolo di \"Tarzan, Guard of the Jungle\".\n\u00c8 inedito in italiano.\nTrama.\nTarzan, la sua amica scimmia \"Nkima\", e il capo \"Muviro\" e la sua trib\u00f9 di fedeli guerrieri \"Waziri\" prevengono l'invasione dei comunisti sovietici nella citt\u00e0 perduta di \"Opar\". \nNella storia \u00e8 anche presentato il leone alleato di Tarzan \"Jad-Bal-Ja\".\nIl libro segna l'ultima apparizione di Opar e della figura di La nel Ciclo di Tarzan, nell'eccezione delle storie di \"Tarzan and the Tarzan Twins\" (1936), che sono state pubblicate successivamente ma sono cronologicamente collocate precedentemente.\nAdattamento a fumetti.\nIl libro \u00e8 stato adattato nella serie a fumetti di Tarzan pubblicata dalla Gold Key Comics nei numeri 182-183, datati febbraio e marzo 1970, per la sceneggiatura di Gaylord DuBois e i disegni di Doug Wildey.\nCopyright.\nIl copyright per questa storia \u00e8 scaduto in Australia, e ora e l\u00ec di pubblico dominio. Il testo \u00e8 disponibile attraverso il Progetto Gutenberg."}
{"id": "3166866", "revid": "767487", "url": "https://it.wikipedia.org/wiki?curid=3166866", "title": "You're Fired", "text": "You're Fired \u00e8 un film muto del 1919 diretto da James Cruze. Il soggetto \u00e8 tratto da \"The Halberdier of the Little Rheinschloss\", un racconto di O. Henry che era stato portato sullo schermo gi\u00e0 nel 1912 da Oscar Apfel con il film \"Thirty Days at Hard Labor\".\nTrama.\nBill Deering \u00e8 un play boy che si innamora di Helen Rogers, una ragazza della buona societ\u00e0. Ma il padre di lei si oppone al loro fidanzamento, asserendo che Bill non riuscir\u00e0 a far niente di buono nella vita. Lo sfida, anzi, a riuscire a tenersi un lavoro per almeno tre mesi: se non verr\u00e0 licenziato, Rogers dar\u00e0 il suo consenso al matrimonio.Per riuscire nell'intento, Bill \u00e8 costretto a tutta una serie di escamotages per non perdere neanche un giorno di lavoro: quando, infatti, sta per essere licenziato da un lavoro, riesce a procurarsene subito un altro, in modo da essere sempre occupato in maniera continuativa.Perde uno dopo l'altro tutta una serie di lavori, finch\u00e9 non ne trova uno in un ristorante: deve vestirsi da cavaliere e stare in posa come fosse un elemento decorativo. \u00c8 l'ultimo giorno dei tre mesi di prova e Helen viene a cenare al ristorante, in compagnia di un altro dei suoi pretendenti.\nProduzione.\nIl film fu prodotto dalla Jesse L. Lasky Feature Play Company e dalla Famous Players-Lasky Corporation\nDistribuzione.\nDistribuito dalla Paramount Pictures e dalla Famous Players-Lasky Corporation, il film usc\u00ec nelle sale il 15 giugno 1919. In Spagna venne distribuito con il titolo \"\u00a1Queda usted despedido!\".Il film fu considerato perduto per molti anni, finch\u00e9 non ne venne ritrovata una copia in positivo negli archivi russi della Gosfilmofond. Trascritta in digitale, \u00e8 stata donata alla Library of Congress di Washington e presentata il 20 ottobre 2010."}
{"id": "3166868", "revid": "287204", "url": "https://it.wikipedia.org/wiki?curid=3166868", "title": "Jiri Novak", "text": ""}
{"id": "3166869", "revid": "1305772", "url": "https://it.wikipedia.org/wiki?curid=3166869", "title": "Asterix and the Magic Cauldron", "text": "Asterix and the Magic Cauldron (lett. \"Asterix e il calderone magico\") \u00e8 un videogioco di avventura dinamica pubblicato nel 1986 per Amstrad CPC, Commodore 64 e ZX Spectrum dalla Melbourne House e basato sul fumetto francese \"Asterix\".\nSul mercato statunitense usc\u00ec anche una versione del gioco per Commodore 64 intitolata Ardok the Barbarian, edita da Spinnaker Software, che toglie i riferimenti al fumetto, sostituendo Asterix con un personaggio generico.\nTrama.\nIl giocatore controlla Asterix nella missione di ritrovare tutti i pezzi del calderone, in modo che il druido Panoramix sia in grado di preparare la pozione magica che rende i galli fortissimi al punto di competere con l'esercito romano. L'ambientazione include il villaggio di Asterix, le foreste circostanti, vari accampamenti romani e Roma stessa.\nModalit\u00e0 di gioco.\nIl gioco si svolge lungo una serie di schermate con visuale 2.5D collegate fra loro, tra le quali Asterix pu\u00f2 muoversi liberamente, sebbene per accedere ad alcune zone \u00e8 necessario trovare le rispettive chiavi. In molti degli ambienti Asterix \u00e8 costantemente seguito da Obelix, che per\u00f2 non ha una parte attiva nel gioco.\nSe Asterix si imbatte in cinghiali selvatici o centurioni romani li deve affrontare in un picchiaduro uno contro uno. Ogni volta che c'\u00e8 uno scontro, viene mostrata una finestra con un ingrandimento dell'area in cui esso si svolge e le barre di energia dei due contendenti.\nI cinghiali uccisi vengono aggiunti alla scorta di cibo che Asterix e Obelix consumano con il passare del tempo; si pu\u00f2 perdere una vita per la fame, oltre che venendo sconfitti in combattimento.\nSi ha a disposizione una fiasca di pozione magica, utilizzabile una sola volta per partita, che rende temporaneamente Asterix invincibile.\nAccoglienza.\nIl gioco ottenne giudizi medi dalla critica dell'epoca. Sebbene apprezzato esteticamente, non lo \u00e8 altrettanto dal punto di vista della giocabilit\u00e0. Inoltre, ogni volta che si cambia schermata il programma impiega diversi secondi per generare la nuova immagine e questi tempi morti vengono segnalati come difetto.\nInoltre nella versione Commodore 64 uno dei pezzi da recuperare \u00e8 molto difficile da trovare in quanto completamente nascosto dallo scenario, problema che a volte veniva scambiato per un bug che rende incompletabile il gioco."}
{"id": "3166871", "revid": "729019", "url": "https://it.wikipedia.org/wiki?curid=3166871", "title": "Stazione di Trezzano sul Naviglio", "text": "La stazione di Trezzano sul Naviglio \u00e8 una fermata ferroviaria posta lungo la ferrovia Milano-Mortara che serve l'omonimo comune.\nStoria.\nLa fermata di Trezzano sul Naviglio fu attivata nel 1987.\nCon il raddoppio del binario, attivato il 7 dicembre 2009, la fermata fu completamente ricostruita, passando da 1 a 2 binari, con la costruzione di pensiline e il miglioramento degli accessi.\nStrutture ed impianti.\nLa fermata conta 2 binari, uno per ogni senso di marcia, serviti da 2 banchine laterali collegate da un sottopassaggio.\nMovimento.\nLa fermata \u00e8 servita dai treni della linea S9 (Saronno-Milano-Albairate) del servizio ferroviario suburbano di Milano, con frequenza semioraria."}
{"id": "3166872", "revid": "1442080", "url": "https://it.wikipedia.org/wiki?curid=3166872", "title": "Davidoff Swiss Indoors 2004 - Singolare", "text": "Il singolare del torneo di tennis Davidoff Swiss Indoors 2004, facente parte dell'ATP Tour, ha avuto come vincitore Ji\u0159\u00ed Nov\u00e1k che ha battuto in finale David Nalbandian 5-7, 6-3, 6-4, 1-6, 6-2."}
{"id": "3166873", "revid": "33689", "url": "https://it.wikipedia.org/wiki?curid=3166873", "title": "Sharp PC-5000", "text": "Lo Sharp PC-5000 era un pionieristico computer di tipo laptop, annunciato dalla Sharp Corporation giapponese nel 1983. Come il GRiD Compass, che lo precedeva, ed il contemporaneo Gavilan SC, impiegava un design a \"libro\" in cui il video si chiudeva sopra la tastiera.\nIl PC-5000 era quasi completamente compatibile con l'IBM PC. Utilizzava infatti lo stesso processore Intel 8088 a 4.77-MHz ed eseguiva MS-DOS 2.0 (in ROM). Aveva 128 kilobyte di memoria interna (era uno dei pochi computer ad utilizzare la memoria a bolle), che poteva essere espansa attraverso l'inserimento di cartucce. Gli slot per le cartucce accettavano anche cartucce ROM contenenti software, come il linguaggio di programmazione Extended BASIC e la suite software EasyPac. Quest'ultima conteneva il word processor EasyWrite II, il programma per realizzare report EasyReport, ed il software per terminale EasyComm che era stato concepito per poter essere usato con il modem interno. Era caratterizzato dall'avere un display a cristalli liquidi (LCD) da 640\u00d780-pixel (80-caratteri per 8-linee), una tastiera con tasti a corsa completa, ed un floppy disk drive esterno doppio da 5.25-pollici. Una caratteristica distintiva del computer era la sua stampante termica opzionale che doveva essere montata nel corpo stesso della macchina. \u00c8 forse dovuto a questo componente incorporato che il design dell'involucro del PC-5000 assomiglia molto a quello delle macchine da scrivere elettroniche dell'epoca.\nIl computer era pi\u00f9 facilmente \"portabile/trasportabile\" dei popolari computer Compaq Portable od Osborne 1, anche se la macchina pesava ben 5 kg (11\u00a0lb)."}
{"id": "3166874", "revid": "486946", "url": "https://it.wikipedia.org/wiki?curid=3166874", "title": "Asterix &amp; Obelix XXL 2", "text": ""}
{"id": "3166875", "revid": "767487", "url": "https://it.wikipedia.org/wiki?curid=3166875", "title": "\u00c8 stato morto un ragazzo", "text": "\u00c8 stato morto un ragazzo \u00e8 un documentario a sfondo biografico e sociale uscito nel 2010, scritto, diretto, scenografato e montato da Filippo Vendemmiati. Racconta la vicenda del caso Aldrovandi, studente di Ferrara ucciso nella notte del 25 settembre 2005 da quattro agenti di Polizia.\nTrama.\nI fatti narrati partono all'alba del 25 settembre 2005, quando Federico si trova vicino all'ippodromo di Ferrara, luogo in cui avviene l'incontro con una pattuglia di polizia. Passate alcune ore da quell'episodio, la sua famiglia apprende della sua scomparsa. La parte successiva del film tenta di ricostruire la verit\u00e0 di ci\u00f2 che accadde veramente quella mattina, ripercorrendo le ricostruzioni fatte dalla polizia e le testimonianze di amici e conoscenti. In seguito viene seguita l'istituzione del processo e vengono presentati numerosi documenti degli archivi Rai registrati da alcuni dei protagonisti.\nProduzione.\nLa creazione \u00e8 stata possibile grazie al lavoro del regista, che ha raccolto numerosi documenti originali, spezzoni di inchiesta, filmati d'archivio e inserti narrativi da tutte le fonti disponibili, forte anche del suo lavoro di giornalista presso la sede RAI di Bologna.\nDistribuzione.\nIl 2 settembre 2010 viene distribuito il DVD del film insieme al libro che porta lo stesso titolo, nella collana Promo Music Books, di Corvino Meda Editore. Il film \u00e8 stato presentato l'8 settembre 2010 alla 67\u00aa Mostra internazionale d'arte cinematografica di Venezia.\nIl 25 gennaio 2011 viene trasmessa la prima nazionale di \"\u00c8 stato morto un ragazzo\", gratuitamente su Internet in diretta dal blog di Beppe Grillo.\nIl 21 maggio 2011 viene infine trasmesso su Rai 3 in seconda serata.\nIl 1\u00ba aprile 2013 viene reso disponibile online; a renderlo noto Stefano Corradino e Giuseppe Giulietti, direttore e portavoce di Articolo 21, liberi di...\nAccoglienza.\nDopo l'uscita, il film \u00e8 stato supportato da numerosi enti ed istituzioni, tra cui l'associazione Articolo 21, liberi di..., la Federazione Nazionale Stampa Italiana e la Regione Emilia-Romagna (che ha dato al film il suo patrocinio)."}
{"id": "3166877", "revid": "31886", "url": "https://it.wikipedia.org/wiki?curid=3166877", "title": "Bruno Abbatini", "text": "Carriera.\nGiocatore.\nComincia a muovere i primi passi nel Cynthia. Notato dai dirigenti della Roma viene acquistato e poi girato prima all'Ostia Mare e poi alla Tevere Roma.\nNella stagione 1961-1962 gioca in Serie A per la Roma. La prima partita contro il Padova nel dicembre del 1961, la seconda da titolare contro l'Udinese. Nella stessa stagione scende in campo da titolare nel derby di Coppa Italia contro la Lazio vinto dai giallorossi 6-4 dcr.\nViene poi ceduto al , mentre dal 1963 al 1965 gioca invece due stagioni con la maglia del Padova totalizzando 61 presenze e 4 gol.\nGioca inoltre per e Sora.\n\u00c8 stato soprannominato in dialetto genzanese \"Schiccher\u00f2\", in onore del suo tiro prodigioso che impensier\u00ec molti portieri della sua epoca.\nAllenatore.\nDivenuto allenatore ha guidato la Viterbese, il Cynthia, l'Aprilia, il Nemi, il Cassino, l'Ariccia, il Pomezia e il Pro Cisterna. Riesce a vincere sette campionati (seppur due a pari merito).\nRiconoscimenti.\nIl 30 giugno 2018, dopo una votazione unanime del consiglio comunale, gli viene intitolato il campo sportivo di Genzano di Roma.\nPalmar\u00e8s.\nAllenatore.\nSerie D: 2.\nCynthia: 1981/1982 (pari merito con il Foligno), 1989/1990 (pari merito con il Formia).\nPromozione Laziale: 3.\nCynthia: 1970/1971\nPro Cisterna: 1982/1983\nCassino: 1994/1995\nPrima Categoria Laziale: 2.\nAprilia: 1972/1973\nAriccia: 1974/1975"}
{"id": "3166882", "revid": "767487", "url": "https://it.wikipedia.org/wiki?curid=3166882", "title": "The Love Burglar", "text": "The Love Burglar \u00e8 un film muto del 1919 diretto da James Cruze. La sceneggiatura di Walter Woods si basa sul lavoro teatrale \"One of Us\" di Jack Lait e Joseph Swerling che aveva debuttato a Broadway il 9 settembre 1918 dopo essere stato presentato in precedenza a Los Angeles.\nTrama.\nDavid Strong, dopo essersi battuto con Coast-to-Coast Taylor, il capo di una gang che aveva aggredito suo fratello, viene scambiato per The Colt Kid, un criminale appena uscito di galera. \nDavid, che in realt\u00e0 \u00e8 un ricco appartenente della buona societ\u00e0, per difendere Joan Grey, una cantante di cabaret, si fa passare per il suo fidanzato. La ragazza, infatti, \u00e8 oggetto delle non gradite attenzioni di Taylor e lei e David finiscono per sposarsi anche se non consumano il matrimonio. Taylor, che vuole sbarazzarsi di David, organizza una rapina a casa degli Strong, dove si sta svolgendo la cerimonia di nozze di Elsie, la sorella di David. Per il furto, viene accusato proprio David che finisce in carcere insieme a Joan. I due sono salvati dall'intervento della signora Strong che riconosce il figlio. Elsie, da parte sua, riconosce in Joan una compagna di scuola: la giovane ammette che \u00e8 stato il fascino degli ambienti malavitosi a portarla nei bassifondi. Lei e David, che si sono innamorati uno dell'altra, possono finalmente cominciare a vivere insieme come marito e moglie.\nProduzione.\nIl film fu prodotto dalla Famous Players-Lasky Corporation.\nDistribuzione.\nIl copyright del film, richiesto dalla Famous Players-Lasky Corp., fu registrato il 23 giugno 1919 con il numero LP13898.\nDistribuito dalla Famous Players-Lasky Corporation e dalla Paramount Pictures, il film usc\u00ec nelle sale cinematografiche statunitensi il 13 luglio 1919.\nNon si conoscono copie ancora esistenti della pellicola che viene considerata presumibilmente perduta."}
{"id": "3166886", "revid": "1442080", "url": "https://it.wikipedia.org/wiki?curid=3166886", "title": "St. Petersburg Open 2004 - Singolare", "text": "Il singolare del torneo di tennis St. Petersburg Open 2004, facente parte dell'ATP Tour, ha avuto come vincitore Michail Ju\u017enyj che ha battuto in finale Karol Beck 6\u20132, 6\u20132."}
{"id": "3166892", "revid": "6923", "url": "https://it.wikipedia.org/wiki?curid=3166892", "title": "SAM Coup\u00e9", "text": "Il SAM Coup\u00e9 \u00e8 un home computer a 8 bit commercializzato in Gran Bretagna dalla fine del 1989 al 1992. Inizialmente fu prodotto da Miles Gordon Technology (MGT), l'azienda che aveva realizzato per lo ZX Spectrum le schede di espansione DISCiPLE e +D. Quando nel 1990 la societ\u00e0 fall\u00ec, i suoi fondatori crearono una nuova societ\u00e0, la SAM Computer Limited (SAMCo), e continuarono la vendita del computer fino al 1992, quando anche SAMCo fall\u00ec.\nIl SAM Coup\u00e9 era pensato come un anello di congiunzione tra i computer a 8 bit e quelli a 16 bit, ma ebbe scarso successo. Una sua caratteristica, sulla quale la pubblicit\u00e0 puntava molto, \u00e8 la retrocompatibilit\u00e0 con il software per ZX Spectrum. Le macchine a 8 bit stavano ormai tramontando, e a chi voleva passare a computer superiori si offriva la possibilit\u00e0 di mantenere anche il software accumulato per il vecchio Spectrum. Il SAM Coup\u00e9 si guadagn\u00f2 in tal modo il soprannome di \"Super Spectrum\", ma era ingiustamente riduttivo. Le sue capacit\u00e0 sono in realt\u00e0 pi\u00f9 vicine a quelle dell'Atari ST che a quelle dello Spectrum.\nCaratteristiche tecniche.\nIl computer era basato su una CPU Zilog Z80B operante a 6\u00a0MHz e conteneva un chip ausiliario ASIC, comparabile con l'ULA dello Spectrum, che serviva per alleggerire la CPU dei compiti di gestione della sincronizzazione dei dati dello schermo.\nIl modello base montava 256\u00a0kB di memoria, che poteva essere espansa internamente a 512\u00a0kB: usando una scheda di espansione esterna, si potevano aggiungere altri 4 MB di RAM (a pacchetti di 1 MB l'uno), per un totale massimo di 4,5 MB. A causa delle limitazioni dello Z80, che poteva indirizzare solo 64\u00a0kB di memoria, la RAM del computer era suddivisa in blocchi da 16\u00a0kB l'uno: gli indirizzi dei 4 blocchi visibili alla CPU erano impostati mediante l'utilizzo delle sue porte di I/O e la tecnica del bank switching.\nLa memoria di massa principale erano le cassette a nastro magnetico: opzionalmente si potevano installare 1 o 2 unit\u00e0 a dischi per floppy da 3\u00bd\".\nL'audio era gestito dal chip Philips SAA 1099, che forniva 6 canali stereo ad 8 ottave.\nIl SAM Coup\u00e9 era capace di 4 modalit\u00e0 grafiche:\nLa tavolozza era composta da 128 colori, indirizzati tramite una tabella che accettava in input una stringa di 7 bit: 2 per il rosso, 2 per il verde, 2 per il blu ed 1 bit extra che selezionava una tonalit\u00e0 pi\u00f9 intensa di tutti e tre i componenti. Il computer era dotato di un connettore SCART non standard utilizzando il quale la tavolozza si riduceva a 16 colori.\nQuando il SAM Coup\u00e9 era in modo 1 venivano introdotti dei tempi di attesa aggiuntivi per rallentare la velocit\u00e0 della CPU in modo da ottenere una velocit\u00e0 di esecuzione del codice e dei segnali di sincronizzazione del video quasi identici a quelli dello ZX Spectrum.\nIl computer conteneva un encoder che generava il segnale video per il modulatore RF miscelando i dati RGB del Motorola MC1377P con i segnali di sincronizzazione dell'ASIC.\nI 32\u00a0kB di ROM contenevano il codice necessario al boot del computer, il software per accedere ai dischi ed un interprete BASIC, il SAM BASIC, derivato dal Beta BASIC disponibile per lo ZX Spectrum. La ROM non includeva nessun sistema operativo: questo doveva essere caricato usando i comandi codice_1 oppure codice_2 oppure ancora premendo il tasto codice_3. Il sistema fornito era inizialmente il SAMDOS, di cui in seguito ne fu offerta una versione migliorata denominata MasterDOS: quest'ultima, rispetto alla prima, aveva tempi minori di accesso ai dischi, poteva gestire pi\u00f9 file, supportava il Real-time clock ed aveva altre migliorie.\nIl BASIC era molto avanzato ed includeva i comandi per gestire gli sprite e per disegnare figure in grafica vettoriale quali linee e cerchi. Il sistema di coordinate dello schermo era variabile e poteva essere scalato e centrato arbitrariamente. Offriva anche un sistema di \"registrazione\" delle sequenze di comandi grafici che potevano essere ripetute in seguito per evitare la lentezza dell'interprete BASIC, un modo che ricordava molto le display list dell'OpenGL.\nProblemi con la memoria video.\nLa RAM interna era condivisa fra la circuiteria video e la CPU, con quest'ultima che doveva attendere che l'ASIC avesse terminato il suo accesso, condizione detta \"memory contention delay\": a causa di ci\u00f2 il processore del SAM Coup\u00e9 risultava essere solo del 14% pi\u00f9 veloce rispetto alla CPU dello ZX Spectrum dato che per gestire le modalit\u00e0 grafiche ad alta risoluzione doveva essere svolto molto pi\u00f9 lavoro. Ad esempio, lo schermo in modalit\u00e0 3 o 4 utilizzava circa 4 volte la RAM della modalit\u00e0 1 (quella identica allo ZX Spectrum) per cui era necessario svolgere nello stesso tempo 4 volte i calcoli richiesti dallo ZX Spectrum per gestire lo schermo.\nA parziale compensazione c'era una gestione dei pixel colorati migliorata rispetto a quella dello ZX Spectrum: le operazioni software su grafica a bassa risoluzione erano pi\u00f9 semplici delle equivalenti dello Spectrum e, di solito, anche pi\u00f9 veloci.\nL'attesa che la CPU doveva rispettare prima di accedere alla memoria si applicava a qualunque operazione condotta in RAM, non solo a quelle sulla memoria utilizzata per le informazioni relative allo schermo, come nel caso dello ZX Spectrum. Se il SAM Coup\u00e9 avesse offerto la gestione degli sprite e dello scorrimento del video in hardware le prestazioni nei giochi sarebbero state senz'altro superiori ma, purtroppo, la mancanza di spazio sul wafer di silicio dell'ASIC non permise di integrare tali circuiterie.\nDurante il tracciamento dell'area di 256\u00d7192 pixel dell'immagine dello schermo il processore poteva accedere alla memoria solo durante 1 dei suoi 8 cicli clock, o \"t-state\"; durante il disegno del bordo ci\u00f2 era possibile solo 1 volta ogni 4 cicli clock, che si traduceva nel non poter eseguire molte delle istruzioni i cui timing erano multipli di 4. Nei modi grafici 3 e 4 lo schermo poteva essere disabilitato completamente, eliminando il problema delle attese forzate e potendo sfruttare tutti i 6\u00a0MHz di velocit\u00e0 della CPU. Il codice contenuto nella ROM era affetto da tale limite solo nel momento in cui doveva accedere all'area di memoria RAM.\nUnit\u00e0 dischi.\nIl SAM Coup\u00e9 utilizzava delle unit\u00e0 dischi a 3,5\" prodotte da Citizen che venivano alloggiate sotto la tastiera, con lo sportellino disponibile frontalmente. Come nel caso dei dischi rigidi IDE, questi dispositivi non contenevano solo le unit\u00e0 dischi ma anche i controller, un WD1772-02, con il vantaggio che il computer poteva utilizzare entrambi i lettori contemporaneamente.\nA causa di un errore nel progetto del computer, se si riavviava la macchina lasciando un dischetto nell'unit\u00e0 questo poteva andare incontro a problemi di corruzione dei dati. Il problema poteva essere risolto mediante un intervento tecnico.\nI dischi a doppia densit\u00e0 usavano un formato a 2 lati, 80 tracce per lato e 10 settori per traccia, con 512 byte per settore: il risultato era una capacit\u00e0 totale di 800\u00a0kB, con la directory che ne occupava circa 20\u00a0kB ed i restanti 780 a disposizione dell'utente. I file erano memorizzati con la stessa struttura impiegata dall'interfaccia +D di MGT, con l'aggiunta di codici usati per i tipi di file del SAM Coup\u00e9. Il firmware dei controller delle unit\u00e0 dischi era compatibile con i dischi del PC IBM ed i programmi erano perci\u00f2 in grado di leggere i dischi formattati FAT.\nPorte di espansione.\nIl computer offriva diverse porte di espansione, tra cui:\nCuriosamente il modulatore RF era integrato nell'unit\u00e0 di alimentazione del computer e collegato tramite un connettore alimentazione/TV: a causa di questa scelta il segnale soffriva di interferenze elettromagnetiche generate dal convertitore AC-DC. Per ovviare a questo problema gli utenti pi\u00f9 esperti modificavano il computer togliendo il modulatore dall'interno e tenendolo come una unit\u00e0 separata.\nA causa di un difetto di progettazione, quando 2 joystick erano collegati insieme (tramite l'apposito sdoppiatore), essi interferivano l'uno con l'altro.\nAl connettore Euroconnector potevano essere collegati fino a 4 dispositivi differenti grazie all'uso del SAMBUS, una interfaccia da collegare all'Euroconnector che forniva 4 porte di espansione ed anche un orologio integrato. Se si collegavano dispositivi con un elevato consumo energetico, il SAMBUS richiedeva un alimentatore aggiuntivo.\nCompatibilit\u00e0 con lo ZX Spectrum.\nPer la retrocompatibilit\u00e0 con il software per ZX Spectrum si utilizza un programma emulatore che veniva fornito sia su disco sia su cassetta e che si pu\u00f2 eseguire con 5 opzioni, corrispondenti a vari periodi di produzione del software.\nIl programma opera caricando in memoria una copia della ROM dello ZX Spectrum e poi passando alla modalit\u00e0 grafica 1, che riproduce la modalit\u00e0 dello schermo dello ZX Spectrum e la velocit\u00e0 del suo processore (non proprio uguale).\nLa compatibilit\u00e0 effettiva \u00e8 solo parziale. Inizialmente la MGT dichiar\u00f2 che il 90% delle cassette per ZX Spectrum avrebbe funzionato sul SAM Coup\u00e9, poi ridimension\u00f2 al 75%, ma dall'esperienza degli utenti una stima pi\u00f9 realistica \u00e8 il 50-60%.\nLa MGT non acquis\u00ec la licenza per utilizzare la ROM ufficiale dello Spectrum, invece l'emulatore incluso si serve di una ROM riscritta da capo e ridotta all'osso. Questo \u00e8 il principale motivo delle incompatibilit\u00e0. In seguito sono apparsi emulatori di pubblico dominio che usano la vera ROM dello Spectrum.\nL'emulazione \u00e8 limitata al modello 48K, mentre lo ZX Spectrum 128K non pu\u00f2 essere emulato perch\u00e9 la mappa della sua memoria \u00e8 incompatibile con quella del SAM Coup\u00e9. In aggiunta, anche il chip deputato alla generazione del suono \u00e8 differente. L'unico modo era convertire i programmi modificando il codice originale.\nSiccome il SAM Coup\u00e9 non gira alla stessa identica velocit\u00e0 dello Spectrum neanche in modalit\u00e0 emulazione, molti sistemi anti-copia per i programmi su cassetta basati su caricatori modificati non funzionavano. Questo obblig\u00f2 MGT a sviluppare una speciale interfaccia chiamata Messenger che pu\u00f2 catturare la memoria di uno ZX Spectrum collegato ad essa e riversarne il contenuto su un disco del SAM Coup\u00e9, cos\u00ec da poter utilizzare il programma in un secondo momento. Il Messenger si collega al SAM Coup\u00e9 tramite la porta rete e allo Spectrum tramite la porta di espansione: la presenza su numerosi SAM Coup\u00e9 di pulsanti di break guasti (necessari per attivare il software del Messenger) costrinse MGT a offrire anche una scheda con pulsante di break da collegare al SAM Coup\u00e9 tramite la porta di espansione.\nKaleidoscope.\nIl Kaleidoscope (letteralmente \"Caleidoscopio\"), facente parte dell'Hardware Kit presentato da SAMCo poco prima della sua bancarotta, estende la tavolozza del SAM Coup\u00e9 a 32.768 colori mantenendo la retrocompatibilit\u00e0 con le applicazioni gi\u00e0 in circolazione. Nonostante il kit fosse gi\u00e0 completo, pochi esemplari arrivarono sul mercato dato che il fallimento di SAMCo ne cess\u00f2 la produzione.\nStoria.\nNel corso della sua breve esistenza i diritti sul SAM Coup\u00e9 sono stati detenuti da tre differenti societ\u00e0. Si stima che in totale siano state vendute circa 12.000 unit\u00e0, tra SAM Coup\u00e9 e SAM \u00c9lite.\nMiles Gordon Technology, plc..\nMiles Gordon Technology Plc (MGT) \u00e8 stata l'azienda che ha progettato il computer. Nata inizialmente come produttore di schede di espansione per lo ZX Spectrum, present\u00f2 il SAM Coup\u00e9 quasi alla fine del 1989, saltando le vendite natalizie e ritrovandosi con diverse macchine invendute in magazzino. Ci\u00f2 fu dovuto a un ritardo nella produzione del circuito ASIC da parte di un fornitore esterno; solo 200 unit\u00e0 vennero distribuite prima della fine dell'anno. Anche le unit\u00e0 disco aggiuntive soffrirono un ritardo di parecchie settimane, e quando uscirono avevano pure un baco nel DOS che non faceva eseguire automaticamente il bootstrap e dovette essere rapidamente corretto.\nLe vendite non furono mai esaltanti perch\u00e9 il computer arriv\u00f2 durante il periodo in cui si affermarono i computer a 16 bit quali l'Atari ST e il Commodore Amiga. La stampa inizialmente ebbe una buona impressione del SAM Coup\u00e9 e del suo prezzo conveniente, di 170\u00a3 nel Regno Unito, ma in realt\u00e0 per portarlo al livello di un Atari ST bisognava comprare anche l'espansione di memoria e l'unit\u00e0 dischi e il tutto finiva per costare 300\u00a3, praticamente come l'Atari ST e non molto meno del potente Amiga (400\u00a3). Inoltre anche i PC IBM compatibili iniziavano a diffondersi in ambito non professionale, togliendo ulteriori quote di mercato. A questo si devono poi sommare la scarsit\u00e0 di software disponibile per la macchina, dato che molti produttori non pubblicarono giochi o applicazioni per il SAM Coup\u00e9 a causa della sua poca popolarit\u00e0, e i problemi al BIOS della macchina, che costrinse MGT a spedire una nuova ROM ai circa 8.000 possessori dei computer gi\u00e0 in circolazione per risolvere i problemi che affliggevano la macchina. Tutto ci\u00f2 port\u00f2 al fallimento di MGT, che chiuse nel giugno del 1990.\nSAM Computers Ltd..\nImmediatamente dopo il fallimento di MGT i suoi fondatori, Alan Miles e Bruce Gordon, rilevarono gli assetti della societ\u00e0 ed il 6 agosto 1990 fondarono una nuova compagnia chiamata SAM Computers Limited (SAMCo). Il prezzo del SAM Coup\u00e9 con 1 unit\u00e0 dischi fu portato sotto le 200 sterline e contemporaneamente uscirono nuovi giochi e nuovo hardware. SAMCo fall\u00ec il 15 luglio 1992.\nWest Coast Computers.\nLe propriet\u00e0 di SAMCo furono acquistate da West Coast Computers nel novembre del 1992. Con le rimanenze di magazzino essa assembl\u00f2 una macchina messa in commercio come SAM \u00e9lite: essenzialmente era un Coup\u00e9 offerto solo nella versione a 512\u00a0kB e con un connettore esterno per stampanti. L'unit\u00e0 dischi di Citizen, che era stata ritirata dal mercato europeo nel 1990, fu sostituita da una unit\u00e0 da 3,5\" standard. La vendita del computer e lo sviluppo di nuove periferiche termin\u00f2 alla fine del 1994. West Coast Computers continu\u00f2 a produrre software fino al 1998 come Format Publications pubblicandolo sull'omonima rivista \"Format\". West Coast Computers \u00e8 stata messa in liquidazione nel febbraio del 2005.\nSAM il robot.\nIdeato da Mel Croucher e disegnato da Robin Evans, SAM il robot era la mascotte che rappresentava il computer. Apparve nel manuale utente ed in altre pubblicazioni di MGT, e divenne poi un vero e proprio personaggio nel gioco \"SAM Strikes Out!\".\nSoftware.\nIl SAM Coup\u00e9, povero di software commerciale, aveva per\u00f2 diverse pubblicazioni su disco dedicate, come le riviste \"FRED\" e \"SAMCo Newsdisk\".\nVideogiochi.\nMolti grandi produttori britannici di videogiochi si dichiararono potenzialmente interessati a supportare il SAM Coup\u00e9 se la macchina avesse venduto abbastanza. La U.S. Gold in particolare afferm\u00f2 che avrebbe sviluppato una conversione di \"Strider\" in tempi rapidissimi, praticamente mescolando l'esistente programma della versione ZX Spectrum con l'esistente grafica della versione Atari ST. \"Strider\" non arriv\u00f2 mai, n\u00e9 alcun grande editore pubblic\u00f2 mai nulla. Il primo gioco commerciale usc\u00ec solo nel giugno 1990, sei mesi dopo il lancio del computer, e fu \"Defenders of the Earth\" della Enigma Variations.\nSi conoscono 100-150 giochi, contando anche produzioni amatoriali e di retrogaming.\nSecondo una selezione fatta dalla rivista \"Retro Gamer\", i dieci pi\u00f9 grandi giochi per SAM Coup\u00e9 sono \"Prince of Persia\", \"Lemmings\", \"Manic Miner\", \"Escape from the Planet of the Robot Monsters\", \"Defender\" (versione non ufficiale uscita molto tardi, nel 1998), \"Legend of Eshan\", \"T'n'T\", \"Waterworks\", \"Stratosphere\", \"Invasion II\" (altro titolo tardo, del 2004). \"Prince of Persia\" in particolare fu il primo titolo di vero impatto, dello stesso livello qualitativo delle versioni a 16 bit, e quanto di pi\u00f9 simile ci fu a una killer application per il SAM Coup\u00e9.\nFlash!\n\"Flash!\", un pacchetto grafico, era l'unica applicazione completa offerta in \"bundle\" con il SAM Coup\u00e9 e, per questo, probabilmente il pi\u00f9 noto programma per il computer. Scritto da Bo Jangeborg, autore dei programmi \"The Artist\" e \"The Artist II\" per gli ZX Spectrum, opera in tutte e quattro le modalit\u00e0 grafiche, converte i disegni da una modalit\u00e0 all'altra e ha anche alcune funzioni di base per l'animazione grafica. Il programma lavora solo su immagini a tutto schermo, ma il principale limite del programma era quello di non far vedere per intero l'immagine mentre l'utente ci lavorava sopra. Con l'acquisto del mouse veniva offerta una copia del software modificata per supportare tale dispositivo.\nProduttori software.\nPrima che la macchina fosse distribuita alcuni produttori software annunciarono la disponibilit\u00e0 di giochi e programmi per il SAM Coup\u00e9: tali annunci furono quasi tutti smentiti perch\u00e9 la scarsa diffusione del computer scoraggi\u00f2 molte aziende nel cimentarsi con la pubblicazione di software.\nIn genere solo alcune compagnie si cimentarono nella produzione di software, spesso lavorando esclusivamente per questo computer.\nEnigma Variations.\nUno dei primi produttori software a pubblicare titoli per il SAM Coup\u00e9 fu Enigma Variations Ltd. Tra i giochi pubblicati sono da annoverare i porting di \"Defenders of the Earth\", \"Escape from the Planet of the Robot Monsters\", \"\" (basato sulla serie La banda dei cinque), \"Klax\", \"Pipe Mania\" e i titoli originali SAM \"SAM Strikes Out\" (con SAM il robot), \"Futureball\" e \"Sphera\".\nRevelation.\nRevelation Software fu la divisione software di SAMCo. Fondata nel 1992 per sopperire alla mancanza di produttori software, ha pubblicato diversi titoli tra cui gli originali \"Astroball\", \"Batz 'n' Balls\", \"Legend of Eshan\", \"Sophistry\" e \"Wop Gamma\", e \"Hexagonia\", ispirato da \"Atomix\".\nI porting includono \"Elite\" (nient'altro che la versione per lo ZX Spectrum 48K distribuita su dischetto), \"Prince of Persia\", \"Manic Miner\", \"Lemmings\" e \"Splat!\".\nDopo il fallimento di SAMCo, Revelation visse ancora in una societ\u00e0 congiunta fondata con West Coast Computers: i giochi erano pubblicati con l'etichetta Format Publications dalla rivista \"Format\".\nFRED Publishing.\nCreatasi separandosi dall'omonima rivista, FRED Publishing \u00e8 arrivata relativamente tardi sulla scena ma ha supportato la macchina molto pi\u00f9 a lungo di qualunque altra software house. I suoi titoli pi\u00f9 noti sono le conversioni di \"Lemmings\" e di \"Oh No! More Lemmings!\", ma la societ\u00e0 ha anche prodotto giochi originali quali \"Boing\", \"The Bulgulators\", \"Dyzonium\", \"Football League Manager\", \"Impatience/Triltex\", \"Momentum\", \"Parallax\", \"Waterworks\" e \"Witching Hour\".\nPhoenix Software Systems.\nQuesta etichetta pubblic\u00f2 sia titoli propri quali \"Dyadic\" sia di altri produttori, come il MasterBASIC e il MasterDOS. Lo stesso gruppo era impegnato nel progetto della rivista \"SAM Prime\".\nQuazar.\nQuesta societ\u00e0 fu fondata solo nel 1995 e il suo primo prodotto fu una scheda audio, a cui affianc\u00f2 anche una rivista con dischetto. Pi\u00f9 tardi produsse anche alcuni videogiochi tra cui \"Stratosphere\" e la trilogia \"Money Bags\". Al 2021 Quazar \u00e8 ancora attiva: continua la produzione di software e hardware e pubblica regolarmente una rivista, \"SAM Revival\".\nEmulazione.\nIl SimCoupe \u00e8 un emulatore del SAM Coup\u00e9 scritto e mantenuto da Simon Owen: \u00e8 basato sul precedente progetto \"XCoupe\" di Allan Skillman ed \u00e8 disponibile per numerose piattaforme, tra cui Microsoft Windows, macOS, Linux/Unix, AmigaOS 4, Pocket PC, QNX, GP2X e PlayStation Portable."}
{"id": "3166895", "revid": "1442080", "url": "https://it.wikipedia.org/wiki?curid=3166895", "title": "Stockholm Open 2004 - Singolare", "text": "Il singolare del torneo di tennis Stockholm Open 2004, facente parte dell'ATP Tour, ha avuto come vincitore Thomas Johansson che ha battuto in finale Andre Agassi 3\u20136, 6\u20133, 7\u20136(4)."}
{"id": "3166915", "revid": "1654832", "url": "https://it.wikipedia.org/wiki?curid=3166915", "title": "Mariangela D'Abbraccio", "text": "Biografia.\nMariangela D'Abbraccio \u00e8 figlia e nipote d'arte: il suo ramo materno \u00e8 costituito da artisti teatrali napoletani. Il nonno era violinista nell'orchestra del Teatro San Carlo, la nonna pittrice e la madre regista. A 15 anni inizia a studiare recitazione alla Fersen e all'Actor Studio di Roma, oltre che danza al Balletto Nazionale di Roma. Debutta diretta da Eduardo De Filippo. Diventa protagonista del teatro italiano lavorando con Giorgio Albertazzi. Nella compagnia di Luca De Filippo, con \"Ditegli sempre di s\u00ec\" \u00e8 diretta dallo stesso Eduardo. Sempre di Eduardo De Filippo, per la regia di Egisto Marcucci nella compagnia di Valeria Moriconi, interpreta \"Filumena Marturano\".\n\u00c8 Rosy, la transessuale, nella commedia \"Il genio\" di Damiano Damiani e Raffaele La Capria, per la regia di Giorgio Albertazzi, con il quale condivider\u00e0 alcune stagioni teatrali con gli spettacoli: \"Dannunziana\", da Gabriele D'Annunzio, \"Svenimenti\" di Anton \u010cechov, per la regia di Antonio Calenda, \"Il ritorno di Casanova\" di Tullio Kezich da Arthur Schnitzler, regia di Armand Delcampe. Interpreta alcune commedie di successo come: \"Fiore di cactus\", \"I Massibili\" con Arturo Brachetti, e \"Twist\" con Marco Columbro.\nAl Festival di Spoleto \u00e8 \"Sunshine\", la ragazza di peep-show, nella commedia di William Mastrosimone per la regia di Marco Mattolini. Interpreta \"Uno, nessuno e centomila\" di Luigi Pirandello per la regia di Marco Mattolini e \"Sei personaggi in cerca d'autore\" per la regia di Giuseppe Patroni Griffi, che le varr\u00e0 il Premio Flaiano come migliore attrice. Di William Shakespeare interpreta \"Molto rumore per nulla\" per la regia di Armando Pugliese, \"Lady Macbeth\" con Massimo Venturiello, e il ruolo della Regina in \"Amleto\", nell'edizione di Walter Le Moli.\nPer Anton \u010cechov \u00e8 Masha, nelle \"Tre sorelle\", con Chiara Noschese e Amanda Sandrelli. Inizia quindi una lunga collaborazione con la scrittrice Dacia Maraini, partendo con lo spettacolo \"Camille Claudel\" per il Festival di Spoleto. Sempre nell'ambito della collaborazione con la Maraini, interpreta \"Nella citt\u00e0 l'inferno\", adattamento dalla sceneggiatura di Suso Cecchi D'Amico, per la regia di Francesco Tavassi, \"Maria Stuarda\", con Elisabetta Pozzi e \"Teresa la ladra\" con musiche e canzoni originali di Sergio Cammariere e sempre per la regia di Francesco Tavassi, che la dirige anche in \"Anna dei miracoli\" di William Gibson, nella \"Gatta sul tetto che scotta\" di Tennessee Williams, e \"Amarafemmena\", un concerto-spettacolo dedicato alla canzone napoletana.\nPer la Sony Music incide il cd \"Il cuore di Tot\u00f2\", contenente tre inediti e le pi\u00f9 belle canzoni del grande attore. Torna a collaborare con Luca De Filippo, con il quale debutta al Teatro San Carlo di Napoli con \"Napoli milionaria\", di Eduardo, nel ruolo di Donna Amalia, diretta da Francesco Rosi. Per il cinema \u00e8 stata diretta da Franco Zeffirelli nella \"Traviata\", da Peter Del Monte in \"Tracce di vita amorosa\", e da Giovanni Veronesi in \"Per amore, solo per amore\". Carlo Vanzina la dirige in \"A spasso nel tempo - L'avventura continua\", dove reinterpreta la Loren di \"Pane, amore e...\". Nel 2002 fa parte del cast del film di Piergiorgio Gay \"La forza del passato\", in concorso alla mostra di Venezia.\nPer la TV \u00e8 diretta da F. Costa in \"Passioni\" (1993), e in \"Tutti gli uomini sono uguali\" e \"Il commissario\", di A. Capone. In concorso alla Festa del Cinema di Roma interpreta \"L'uomo privato\", per la regia di E. Greco. Nella stagione teatrale 2008 \u00e8 in scena con \"La rosa tatuata\" di Tennessee Williams per la regia di Francesco Tavassi. Per la tv interpreta anche il personaggio di Monica Cirillo nella soap opera di Rai 3 \"Un posto al sole\", \u00e8 nel cast di \" L'uomo privato \" di Emidio Greco.\nIn teatro porta in scena i diari segreti di Marilyn Monroe in \" Marilyn Monroe fragments \" regia di C. Giordano - al Festival dei due mondi di Spoleto debutta con \" Dopo il silenzio\" tratto dal libro di Pietro Grasso \" Liberi tutti \" regia di A. Pizzech - Torna di nuovo in scena con Giorgio Albertazzi in \"Borges Piazzolla\", per la regia di Francesco Tavassi. Nel 2016 \u00e8 Filumena in \"Filumena Marturano\" di E. De Filippo al Festival dei due mondi di Spoleto affiancata da Geppy Gleijeses ( Domenico Soriano ) per la regia di Liliana Cavani. Lo spettacolo \u00e8 stato portato in tourn\u00e9e in Italia e all'estero per tre stagioni consecutive.\nVita privata.\nHa diviso vita privata e palcoscenico con Giorgio Albertazzi. \u00c8 sposata con il regista teatrale Francesco Tavassi, \u00e8 anche sorella di Milly D'Abbraccio."}
{"id": "3166918", "revid": "1851848", "url": "https://it.wikipedia.org/wiki?curid=3166918", "title": "Pasquale Cavicchia", "text": "Carriera.\nComincia a giocare nel Pescara. Dopo aver giocato nella Maceratese nel 1962 viene ceduto alla Fiorentina, con cui disputa il campionato di Serie A 1962-1963, esordendo in massima serie a Firenze il 28 ottobre 1962 in Fiorentina-Palermo (3-1), e realizzando 4 reti (di cui tre in tre incontri consecutivi contro SPAL, e ) in soli 7 incontri disputati.\nNel 1963 passa al Padova in Serie B dove rimane fino al 1965 per poi passare alla in Serie C.\nTorna in serie B con la Salernitana nella stagione 1966-1967, chiusa dai granata all'ultimo posto.\nHa successivamente giocato in Serie C con Anconitana, con cui vinse la classifica cannonieri del girone B nella stagione 1969.1970 e .\nIn carriera ha totalizzato complessivamente 7 presenze e 4 reti in Serie A e 80 presenze e 13 reti in Serie B."}
{"id": "3166919", "revid": "729019", "url": "https://it.wikipedia.org/wiki?curid=3166919", "title": "San Juan Nepomuceno (nave)", "text": "Il San Juan Nepomuceno \u00e8 stato un vascello costruito a Guarnizo nel 1766 in servizio nella Armada Espa\u00f1ola tra il 1766 e il 1805, quando prese parte alla battaglia di Trafalgar. In seguito fu utilizzato dalla Royal Navy fino al 1818.\nCostruzione.\nLa nave fu costruita a Guarnizo nel 1766 su progetto di Francisco Gautier; assieme ad essa si costruirono altre cinque navi dalle caratteristiche simili, la \"San Pascual\", la \"San Francisco de As\u00eds\", la \"San Lorenzo\", la \"San Agust\u00edn\" e la \"Santo Domingo\".\nIl vascello fu dotato di 74 cannoni: 24 cannoni da 24 libbre, 30 cannoni da 18 libbre e 16 cannoni da 8 libbre.\nServizio.\nNel 1767 la nave comp\u00ec la sua prima missione, scortando le navi che portavano nello Stato Pontificio i gesuiti cacciati dal Sudamerica dal re Carlo III. Tra il 1781 e il 1783 fu impiegata nelle acque dei Caraibi per fare da scorta a mercantili nordamericani, spagnoli e francesi in funzione anti-britannica.\nNel 1793, sotto il comando di Jos\u00e9 de Esca\u00f1o, partecip\u00f2 nel Mar Mediterraneo alle azioni militari contro la Francia rivoluzionaria. Assieme ad una squadra britannica partecip\u00f2 allo sbarco, all'occupazione militare e alla successiva evacuazione della piazza di Tolone.\nNel 1797 fece parte della squadra che, sotto il comando dell'ammiraglio Jos\u00e9 de C\u00f3rdoba prese parte alla battaglia di Capo San Vincenzo ma non partecip\u00f2 alle azioni di guerra. Per il suo comportamento nella battaglia il comandante, Antonio Bunzo, fu sospeso due anni.\nNel 1803 la nave pass\u00f2 sotto il comando di Cosme de Churruca, che ottenne il permesso di armarla e prepararla a sua discrezione, ma non riusc\u00ec a completare le modifiche preventivate a causa di invidie e dissapori presenti nell'Armada Espa\u00f1ola.\nBattaglia di Trafalgar.\nNel 1805 il San Juan Nepomuceno prese parte alla battaglia di Trafalgar, dove fu circondata da sei navi britanniche e si arrese solo dopo aver subito la morte di 100 persone a bordo, tra le quali lo stesso Cosme de Churruca. Alla nave, catturata dalla Royal Navy, fu in seguito cambiato il nome in \"HSM San Juan\"; fu utilizzata a Gibilterra come pontone, nave prigione, ammiraglia di flottiglia e infine come nave di rappresentanza fino alla vendita nel 1818."}
{"id": "3166927", "revid": "6923", "url": "https://it.wikipedia.org/wiki?curid=3166927", "title": "Gran Premio di superbike di N\u00fcrburgring 2008", "text": ""}
{"id": "3166930", "revid": "1305772", "url": "https://it.wikipedia.org/wiki?curid=3166930", "title": "M.U.L.E.", "text": "M.U.L.E. \u00e8 un videogioco strategico a turni della Ozark Softscape, pubblicato nel 1983 dalla Electronic Arts. Fu originariamente scritto per Atari 400/800, e successivamente convertito per Commodore 64, Nintendo Entertainment System e altri.\nModalit\u00e0 di gioco.\nAmbientato sull'immaginario pianeta Irata (Atari al contrario), un piccolo pianeta in via di colonizzazione, il gioco \u00e8 un esercizio dell'economia della domanda e offerta applicato a una competizione che coinvolge i quattro giocatori, con il computer che occupa automaticamente tutti i posti lasciati vacanti da giocatori umani. Ai giocatori \u00e8 data la possibilit\u00e0 di scegliere la razza dei propri coloni, fra Mechtron, Gollum, Packer Bonzo\u00efd, sferoidi, Flapper, Leggite e umanoidi. Ogni razza ha vantaggi e svantaggi, e va scelta in base alla strategia che il giocatore intende attuare. All'inizio del gioco, il protagonista comandato dal giocatore \u00e8 fornito di 1000 $ in contanti, da spendere per cibo ed energia. Per vincere la partita con il massimo dei punti, non \u00e8 sufficiente solo accumulare quanta pi\u00f9 ricchezza, ma anche collaborare con gli altri giocatori per la sopravvivenza della colonia.\nFondamentale nel gioco \u00e8 l'acquisto e l'utilizzo dei robot \"M.U.L.E.\" (Multiple Use Labor Element, \"elemento di manodopera multiuso\", ma la parola \"mule\" significa anche mulo) per sviluppare e produrre risorse dai propri terreni. A seconda di come esso \u00e8 dotato, un M.U.L.E. pu\u00f2 essere configurato per la raccolta di energia, alimentari, Smithore (la materia di cui i M.U.L.E. sono costruiti), e Crystite (un minerale prezioso disponibile solo nella modalit\u00e0 \"Torneo\"). I giocatori devono equilibrare l'offerta e la domanda di ognuno di questi elementi, comprando ci\u00f2 di cui hanno bisogno, e vendendo ci\u00f2 di cui non hanno bisogno. I giocatori possono anche decide di creare una scorta, rifiutandosi di vendere i propri prodotti agli altri giocatori o al negozio, aumentando cos\u00ec il prezzo del prodotto nei turni successivi. Soltanto la Crystite non viene influenzata da considerazioni di domanda e offerta, in quanto considerata merce di esportazione.\nOgni risorsa prodotta ha un'utilit\u00e0 che esula la semplice compra-vendita. Per esempio, se un giocatore \u00e8 a corto di cibo, ci sar\u00e0 meno tempo da utilizzare durante il proprio turno. Allo stesso modo, se un giocatore \u00e8 a corto di energia, alcuni lotti di terreno non produrranno nulla, mentre una carenza di Smithore aumenter\u00e0 il prezzo dei M.U.L.E. al negozio e gli impedir\u00e0 la creazione di nuovi esemplari.\nI giocatori dovranno far fronte anche ad alcuni eventi casuali come le fughe dei M.U.L.E, l'attivit\u00e0 delle macchie solari, i furti dei pirati spaziali, i meteorite ed altri eventi che possono avere effetti sia distruttivi che benefici. I giocatori possono anche cacciare i wampus, creature di montagna la cui cattura prevede una ricompensa in denaro. Il gioco presenta un sistema di bilanciamento degli eventi casuali che interessano solo un singolo giocatore, in modo che gli eventi favorevoli non accadono mai al giocatore al primo posto, mentre gli eventi sfavorevoli non accadranno mai al giocatore in ultima posizione. Questa stessa politica di bilanciamento di gioco \u00e8 applicata nei casi di \"pareggi\". Quando per esempio due giocatori vogliono comprare una risorsa allo stesso presso, otterr\u00e0 la vincita il giocatore in posizione meno favorevole.\nAccoglienza.\n\"M.U.L.E.\" fu molto apprezzato dalla stampa specializzata. Nel 1996, \"Computer Gaming World\" ha nominato \"M.U.L.E.\" come terzo miglior videogioco per computer di tutti i tempi. Ci\u00f2 nonostante, il gioco vendette soltanto 30000 copie. \"M.U.L.E.\" \u00e8 arrivato quinto nella classifica \"Ten Greatest PC Games Ever\" (I dieci migliori videogiochi PC) pubblicato sulla rivista \"PC World\" nel 2009."}
{"id": "3166935", "revid": "767487", "url": "https://it.wikipedia.org/wiki?curid=3166935", "title": "The Valley of the Giants", "text": "The Valley of the Giants \u00e8 un film muto del 1919 diretto da James Cruze che aveva come interpreti principali Wallace Reid, Grace Darmond, William Brunton, Charles Ogle, Ralph Lewis, Alice Terry. La sceneggiatura di Marion Fairfax si basa sul romanzo omonimo di Peter B. Kyne, apparso originariamente nell'agosto 1918 su \"The Red Book Magazine\".\nProdotto dalla Famous Players-Lasky Corporation, il film venne distribuito in sala il 31 agosto 1919.\nFu durante le riprese di questo film che Wallace Reid rimase ferito molto seriamente a causa di un incidente ferroviario: l'attore continu\u00f2 comunque a lavorare ma, per attenuare i dolori, cominci\u00f2 a far uso di morfina di cui divent\u00f2 presto dipendente, cosa che lo port\u00f2 prematuramente alla morte nel gennaio 1923.\nTrama.\nRitornato a casa dopo l'universit\u00e0, Bryce Cardigan scopre che la \"Valle dei giganti\", il meraviglioso posto dove ha passato la sua infanzia e dove \u00e8 sepolta sua madre, \u00e8 in pericolo a causa dei guai finanziari in cui \u00e8 incorso suo padre. Cardigan padre, che ha costruito la vicina citt\u00e0 di Sequoia, potrebbe perdere le sue propriet\u00e0 a favore del colonnello Pennington, un finanziere senza scrupoli. Quando Bryce viene a sapere che l'albero gigantesco che proteggeva la tomba della madre \u00e8 stato abbattuto da Jules Rondeau, uno dei capisquadra di Pennington, si batte con lui.\nBryce salva poi Pennington e sua nipote Shirley da morte certa. Ma il colonnello non cede a una sua richiesta di poter usare la ferrovia per trasportare i tronchi. Bryce, allora, progetta insieme a un tecnico ferroviario, Buck Ogilvy, una linea alternativa che andrebbe a collegarsi alla linea ferroviaria principale. Shirley, innamorata di Bryce, appoggia i suoi sforzi mentre Pennington cerca disonestamente di contrastarlo. Pennington, che ha cercato di corrompere il sindaco, viene smascherato: la valle torna ai Cardigan e Bryce e Shirley possono sposarsi.\nProduzione.\nIl film fu prodotto dalla Famous Players-Lasky Corporation. \u00c8 conosciuto anche con il titolo \"In the Valley of the Giants\", titolo con il quale in origine avrebbe dovuto chiamarsi il film.\nDistribuzione.\nIl copyright del film, richiesto dalla Famous Players-Lasky Corp., fu registrato il 21 luglio 1919 con il numero LP14010. Distribuito dalla Famous Players-Lasky Corporation e dalla Paramount Pictures, il film - presentato da Jesse L. Lasky - usc\u00ec nelle sale cinematografiche statunitensi il 31 agosto 1919.\nLa pellicola fu considerato perduta per molti anni, finch\u00e9 non ne venne ritrovata una copia in positivo negli archivi russi della Gosfilmofond. Trascritta in digitale, \u00e8 stata donata alla Library of Congress di Washington e presentata il 20 ottobre 2010.\nVersioni cinematografiche.\nIl romanzo \"Valley of the Giants\" di Peter B. Kyne \u00e8 stato adattato per lo schermo in diverse versioni cinematografiche:"}
{"id": "3166936", "revid": "1573940", "url": "https://it.wikipedia.org/wiki?curid=3166936", "title": "Psittacula himalayana", "text": "Il parrocchetto testardesia (Psittacula himalayana () \u00e8 un uccello della famiglia degli Psittaculidi. Del tutto simile al parrocchetto testaprugna, dal quale differisce sostanzialmente per la colorazione del capo tendente al grigio violaceo e per la taglia attorno ai 40\u00a0cm, vive nella zona dell'Himalaya, tra i 1350 e i 2500 metri."}
{"id": "3166940", "revid": "1543377", "url": "https://it.wikipedia.org/wiki?curid=3166940", "title": "Shan shui", "text": "Shan shui \u00e8 uno stile di pittura cinese che riguarda o raffigura panorami o paesaggi naturali, usando pennello e inchiostro in luogo di colori pi\u00f9 convenzionali. I soggetti pi\u00f9 ricorrenti in questa forma artistica sono montagne, fiumi e spesso cascate.\nStoria.\nLa pittura \"shan shui\" inizi\u00f2 a diffondersi durante il V secolo, sotto la dinastia Song meridionale. Questo stile fu in seguito caratterizzato da un gruppo di artisti paesaggisti come Zhang Zeduan, per la maggior parte gi\u00e0 famosi, che realizzarono dipinti di paesaggi su larga scala. Si trattava di dipinti solitamente incentrati sulle montagne, che erano da tempo luoghi sacri in Cina, in quanto visti come le case degli immortali e quindi vicine al cielo. Anche l'interesse filosofico per la natura o per le connotazioni mistiche del naturalismo potrebbe aver contribuito all'ascesa della pittura paesaggistica. L'arte dello \"shan shui\", come molti altri stili della pittura cinese, ha un forte riferimento all'immaginario e ai motivi del taoismo, che esercitarono su di essa una profonda influenza. Alcuni autori hanno suggerito che l'enfasi taoista sulla piccolezza della presenza umana nella vastit\u00e0 del cosmo o l'interesse neoconfuciano per i modelli o principi che sottendono tutti i fenomeni, naturali e sociali, abbia condotto alla natura fortemente strutturata dello \"shan shui\".\nConcetti.\nLa maggior parte dei dizionari e delle definizioni dello \"shan shui\" dicono che il termine include tutti gli antichi dipinti cinesi con immagini di montagne e acque. I pittori cinesi contemporanei, tuttavia, ritengono che soltanto i dipinti che, oltre a raffigurare tali soggetti, seguono specifiche convenzioni di forma, stile e funzione possano essere definiti \"shan shui\". Quando i pittori cinesi usano lo \"shan shui\", non tentano di presentare un'immagine di ci\u00f2 che hanno visto nella natura, ma di ci\u00f2 che hanno pensato della natura. A nessuno importa se i colori e le immagini dipinte somiglino o no all'oggetto reale.\nSecondo Ch'eng Hsi:\nLo\" shan shui\" \u00e8 un tipo di pittura che va contro la comune definizione di ci\u00f2 che \u00e8 un dipinto. Lo\" shan shui\" rifiuta il colore, la luce, l'ombra e il lavoro personale con il pennello,non \u00e8 una finestra aperta per l'occhio dell'osservatore, ma \u00e8 un oggetto per la mente dell'osservatore e quindi assomiglia pi\u00f9 a un veicolo della filosofia.\nComposizioni.\nI dipinti dello \"shan shui\" sono caratterizzati da un complicato e rigoroso insieme di regole quasi mistiche riguardanti l'equilibrio, la composizione e la forma. In particolare, tutti i dipinti \"shan shui\" dovrebbero avere tre componenti essenziali:\n\"I Sentieri\" - I percorsi dei sentieri non dovrebbero mai essere rettilinei, ma piuttosto serpeggiare come un torrente. Questo aiuta ad accrescere la profondit\u00e0 del paesaggio aggiungendo strati. Il sentiero pu\u00f2 essere costituito dal fiume o da un sentiero che corre lungo di esso, o ancora dal tracciato del sole attraverso il cielo oltre il versante della montagna. Il concetto \u00e8 di non creare mai modelli inorganici, ma di imitare invece i modelli che la natura crea.\n\"La Soglia\" - Il sentiero dovrebbe condurre ad una soglia. La soglia \u00e8 l\u00e0 per abbracciare chi guarda e deve offrirgli uno speciale benvenuto. La soglia pu\u00f2 essere la montagna, o la sua ombra sul terreno, oppure il suo squarcio nel cielo. Il concetto \u00e8 sempre che una montagna o il suo confine devono essere chiaramente definiti.\n\"Il Cuore\" - Il cuore \u00e8 il punto focale del dipinto e tutti gli elementi dovrebbero condurre ad esso. Il cuore definisce il significato del dipinto. Il concetto dovrebbe essere che ciascun dipinto ha un unico punto focale e che tutte le linee naturali del dipinto si dirigono all'interno verso questo punto.\nElementi e colori.\nLo \"shan shui\" \u00e8 dipinto e progettato in accordo con la teoria cinese dei cinque elementi, che rappresentano varie parti del mondo naturale; esso si basa pertanto su specifiche istruzioni per i colori da adoperare nelle diverse \"direzioni\" del dipinto, cos\u00ec come riguardo a quelli che dovrebbero dominare.\nLe interazioni positive tra gli Elementi sono:\nGli Elementi che reagiscono positivamente si dovrebbero usare insieme. Ad esempio, l'Acqua completa sia il Metallo che il Legno; Perci\u00f2, un pittore combinerebbe il Blu e il Verde o il Blu e il Bianco. C'\u00e8 un'interazione positiva tra la Terra e il Fuoco, cos\u00ec un pittore mescolerebbe il Giallo e il Rosso.\nLe interazioni negative tra gli Elementi sono:\nOvviamente, gli elementi che interagiscono negativamente non si dovrebbero mai usare insieme. Ad esempio, il Fuoco non interagir\u00e0 positivamente con l'Acqua o con il Metallo, perci\u00f2 un pittore non sceglierebbe di mescolare il Rosso e il Blu oppure il Rosso e il Bianco.\nConnessione con la poesia.\nLo \"shan shui\" influenz\u00f2 anche un movimento poetico, che fu infatti chiamato \"poesia \"shan shui\"\". Talvolta, le poesie erano destinate ad essere considerate insieme ad una particolare opera d'arte, altre volte erano intese come \"arte testuale\" che invocava un'immagine nella mente del lettore.\nInfluenza.\nAnimazione e cinema.\nLa forma d'arte dello \"shan shui\" \u00e8 divenuta molto popolare, al punto che un'animazione cinese del 1988 intitolata \"Sensazioni dalla montagna e dall'acqua\" (inglese: \"Feeling from Mountain and Water\"; cinese: ) usa lo stesso stile artistico e perfino il termine per il titolo del film. Per giunta, molti recenti film e opere teatrali prodotti in Cina, specificamente \"La foresta dei pugnali volanti\" e \"Hero\", usano elementi dello stile stesso nella scenografia, come pure gli aspetti elementali per conferire \"equilibrio\".\nCostruzioni.\nIl termine \"shan shui\" talvolta viene usato per ricomprendere l'architettura di giardini e di paesaggi, in particolare nell'ambito del \"feng shui\"."}
{"id": "3166941", "revid": "1573940", "url": "https://it.wikipedia.org/wiki?curid=3166941", "title": "Psittacula finschii", "text": "Il parrocchetto testagrigia (Psittacula finschii () \u00e8 un uccello della famiglia degli Psittaculidi. Per alcuni autori \u00e8 una sottospecie dello \"P. himalayana\"; quasi identico a questo, con la testa color ardesia, \u00e8 diffuso in un areale che va dall'est dell'Himalaya all'Indocina. L'habitat di questo pappagallo \u00e8 costituito da foreste tra i 650 e i 3800 metri di quota. Ha taglia attorno ai 40\u00a0cm."}
{"id": "3166942", "revid": "1087579", "url": "https://it.wikipedia.org/wiki?curid=3166942", "title": "Gaetano Grano", "text": "Fu inoltre storico, antiquario, studioso di numismatica e paleografia, di storia naturale, fisica, filosofia e legge.\nBiografia.\nTerzultimo genito di una nobile casata siciliana, fu educato dai Gesuiti, fu precettore di retorica nella Reale Accademia Carolina, della quale, nel 1780, gli fu conferita la carica di bibliotecario, che mantenne fino alla morte nel 1828. Nel 1784 si laure\u00f2 in medicina. Priore di S. Maria della Latina nel 1786. Nel 1789 \u00e8 nominato Giudice ecclesiastico della Regia Udienza e nel 1791 divenne Giudice delegato della Regia Monarchia in Messina. Fu nel 1806 tra i fondatori del Museo Civico Peloritano. Nel 1814 venne fatto membro della commissione per la compilazione dei codici del Regno delle Due Sicilie. Fu pi\u00f9 volte Presidente dell'Accademia Peloritana dei Pericolanti e Socio dell\u2019Accademia degli Zelanti di Acireale. Giudice Interino del Regio Tribunale di Monarchia in Sicilia nel 1817 e sempre nello stesso anno divenne Abate-Regio Priore di S. Andrea di Piazza, fu inoltre Vescovo in Partibus della Santissima Basilica di Terra Santa, Consigliere di Ferdinando I delle Due Sicilie e nel 1821 Luogotenente Generale in Sicilia, (Vicer\u00e9), carica da lui rifiutata. .\nAttivit\u00e0 letteraria.\nFu in corrispondenza con numerosi personaggi di rilievo della cultura del tempo come Domenico Scin\u00e0, il Landolina ed il Gregorio. In particolar modo collabor\u00f2 con Jakob Philipp Hackert per la stesura delle \u201cMemorie De' Pittori Messinesi 1792\u201d, dove il Grano vi soppresse il proprio nome all'atto della pubblicazione e come riconobbe lo stesso Hackert, \u201cle notizie per la stesura di un cos\u00ec corposo testo gli venivano dal Monsignor Gaetano Grano.\u201d Collabor\u00f2 anche con l'Abate Lazzaro Spallanzani contribuendo non poco allo svolgimento del testo \u201cViaggi alle due Sicilie e in alcune parti dell'Appennino\u201d. . Nella sua dimora, Palazzo Grano .era presente una delle pi\u00f9 pregiate collezioni naturalistiche del meridione oltre ad una splendida pinacoteca dove tra gli altri spiccava una tela del Tintoretto. Collezione dispersa in seguito, dal pronipote il Cav. Giuseppe Grano-Castelli. Monsignor Grano pubblic\u00f2 poco dei suoi lavori. Di lui si ricorda \u201cL'Orazione per la morte di Carlo III di Borbone\u201d, Napoli 1789; \u201cOsservazioni sugli ultimi terremoti del Per\u00f9 paragonati con quei di Sicilia e Calabria\u201d 1797, che possono leggersi nell'ottantesimo volume del \u201cGiornale letterario di Napoli\u201d. Scrisse la \u201cGuida alla Citt\u00e0 di Messina\u201d pubblicata nel 1826, anche per questa opera il Grano volontariamente vi soppresse il nome. Si ricordano \"Le Iscriptiones e i Carmina\" che furono raccolti da Giovanni Rosso e portati alla pubblicazione postumi nel 1829. Solo 180 anni dopo sono stati ripubblicati i testi: \" Memorie De' Pittori Messinesi\" e la \"Guida alla Citt\u00e0 di Messina\", con il suo nome.\nOnori.\nUn busto in marmo, opera del Franzoni, discepolo del Canova e di Bertel Thorvaldsen, fu posto per volont\u00e0 del senato cittadino nella sala del Museo Civico Peloritano, busto distrutto nel disastroso terremoto di Messina del 1908.\nAnche l'Accademia Peloritana dei Pericolanti commission\u00f2 un ritratto di Monsignor Grano e ugualmente questa opera andr\u00e0 persa nel terremoto del 1908.\nMentre il Monumento funebre in marmo sempre del Franzoni un tempo collocato nella chiesa di S. Nicol\u00f2 dei Cistercenzi, si trova oggi presso il Museo Regionale di Messina.\nLa Citt\u00e0 di Messina ha dedicato una Via al Grano, attuale Via Monsignor Gaetano Grano."}
{"id": "3166946", "revid": "1573940", "url": "https://it.wikipedia.org/wiki?curid=3166946", "title": "Psittacula roseata", "text": "Il parrocchetto facciarosa (Psittacula roseata ) \u00e8 un uccello della famiglia degli Psittaculidi.\nDescrizione.\nSi tratta di una specie del tutto simile alle altre del genere \"Psittacula\", affine per abitudini allo \"P. cyanocephala\" e a lui molto somigliante; ha come caratteristica peculiare una colorazione rosacea della testa; la taglia \u00e8 attorno ai 30\u00a0cm.\nDistribuzione e habitat.\nAbita le foreste non troppo fitte, le savane, le aree coltivate, fino ai 1500 metri di quota, in un areale che si estende dalla parte orientale dell'Himalaya, al sud della Cina, a tutta l'Indocina."}
{"id": "3166948", "revid": "1240990", "url": "https://it.wikipedia.org/wiki?curid=3166948", "title": "Societ\u00e0 della Fede di Ges\u00f9", "text": "La Societ\u00e0 della Fede di Ges\u00f9 venne fondata nel 1797 per riunire i membri della disciolta Compagnia di Ges\u00f9 (dichiarata estinta nel 1773): dopo la ricostituzione dell'ordine (1814) la Societ\u00e0 cess\u00f2 di esistere. I membri della congregazione erano detti padri della Fede o, dal nome del fondatore, paccanaristi.\nStoria.\nLa Societ\u00e0 della Fede sorse per far rivivere sotto altro nome la Compagnia di Ges\u00f9. La congregazione venne fondata, con l'approvazione del cardinale vicario Giulio Maria della Somaglia, il 15 agosto 1797 presso l'oratorio del Caravita di Roma da Niccol\u00f2 Paccanari, un ex soldato originario della Valsugana.\nLa prima casa dei paccanaristi fu a Spoleto. Papa Pio VI promosse la loro unione con la Societ\u00e0 dei Padri del Sacro Cuore, una compagnia fondata in Belgio nel 1794 con le stesse finalit\u00e0. Paccanari condusse le trattative con il loro superiore, Joseph Varin, e il 18 aprile 1799 ad Hagenbrunn venne sancita l'unione dei due istituti: bench\u00e9 i padri del Sacro Cuore fossero pi\u00f9 numerosi, la nuova congregazione prese il nome di Societ\u00e0 della Fede di Ges\u00f9 e Paccanari ne fu il superiore generale.\nI paccanaristi, grazie al sostegno di Maria Anna d'Asburgo, ottennero la chiesa di San Silvestro al Quirinale, presso la quale venne stabilita la sede generalizia; la Societ\u00e0 ebbe un notevole sviluppo specialmente in Francia, Germania e Inghilterra, grazie all'azione di Joseph Varin.\nDopo il riconoscimento dei gesuiti di Russia e la parziale ricostituzione della Compagnia a Napoli e in Inghilterra, molti paccanaristi lasciarono la Societ\u00e0 per entrare nell'ordine. Gli ostacoli posti da Paccanari al passaggio di religiosi alla Compagnia di Ges\u00f9 spinsero Varin a rompere l'unione (1804).\nIntanto Paccanari, accusato di vari reati e processato dal Sant'Uffizio, venne condannato al carcere e all'interdizione dall'esercizio del ministero sacerdotale. Gli ultimi padri della Fede si unirono ai gesuiti dopo la completa restaurazione dell'ordine (1814)."}
{"id": "3166949", "revid": "1833487", "url": "https://it.wikipedia.org/wiki?curid=3166949", "title": "Ice La Fox", "text": "Biografia.\nDi discendenza cubana e portoricana, Ice La Fox \u00e8 nata a Miami, Florida e cresciuta a Los Angeles, California. \u00c8 una pornostar di seconda generazione: sua madre \u00e8 l'ex attrice e regista pornografica Angela DeAngelo.\nIce ha esordito sulle scene a 18 anni, nel 2001. Nel 2007 \u00e8 rimasta fuori dalle scene per un anno, durante il quale si \u00e8 operata al seno passando da una seconda a una quinta."}
{"id": "3166950", "revid": "767487", "url": "https://it.wikipedia.org/wiki?curid=3166950", "title": "The Gulf Between", "text": "The Gulf Between \u00e8 un film muto del 1917. Girato a colori, fu diretto da Wray Physioc (Wray Bartlett Physioc).\nTrama.\nUna ragazzina smarrita non trova pi\u00f9 i suoi genitori e viene allevata da un anziano capitano di mare che l'ama come una figlia. Ormai cresciuta, la ragazza si innamora di un giovanotto appartenente a una facoltosa famiglia, ma i genitori di lui si oppongono a una qualsiasi loro relazione, reputando la giovane alla stessa stregua di un \"topo da fogna\".\nSaranno poi lieti di accettarla nella loro famiglia quando la fanciulla si riveler\u00e0 essere la figlia perduta e a lungo cercata di una coppia di loro amici, ricchi e di classe sociale elevata.\nProduzione.\nFu la prima pellicola a colori prodotta con un procedimento che venne chiamato Technicolor Process 1. Il processo venne sviluppato da Herbert T. Kalmus, Daniel F. Comstock e W. Burton Wescott per la loro societ\u00e0, la Kalmus, Comstock and Wescott, Inc.\nIl film venne girato in Florida, a Jacksonville e nei dintorni della citt\u00e0 dalla Technicolor Motion Picture, che aveva sede a Boston.\nDistribuzione.\nIl copyright del film, richiesto dalla Technicolor Motion Picture Corp., fu registrato il 6 febbraio 1918 con il numero LU12026. Il film venne presentato in prima in visione privata il 21 settembre 1917 all'Aeolian Hall di New York. Usc\u00ec nelle sale cinematografiche statunitensi il 25 febbraio 1918.\nNon si conoscono copie ancora esistenti della pellicola che viene considerata presumibilmente perduta."}
{"id": "3166952", "revid": "2110845", "url": "https://it.wikipedia.org/wiki?curid=3166952", "title": "Julie Vlasto", "text": "Biografia.\nVinse nel 1924 l'Open di Francia (singolare femminile) battendo in finale Jeanne Vaussard con il punteggio di 6-2, 6-3. Ai giochi della VIII Olimpiade ottenne una medaglia d'argento nella gara femminile individuale, l'oro and\u00f2 a Helen Wills.\nInoltre vinse due titoli di doppio femminile all'Open di Francia in coppia con Suzanne Lenglen, nel 1925 vinsero Evelyn Colyer e Kitty McKane Godfree con 6-1, 9-11, 6-2 e l'anno successivo, nel 1926 la stessa coppia con un risultato pi\u00f9 netto: 6-1, 6-1."}
{"id": "3166956", "revid": "204012", "url": "https://it.wikipedia.org/wiki?curid=3166956", "title": "Diddie Vlasto", "text": ""}
{"id": "3166957", "revid": "287204", "url": "https://it.wikipedia.org/wiki?curid=3166957", "title": "Philippine International 1973", "text": "Il Philippine International 1973 \u00e8 stato un torneo di tennis giocato sul cemento. \u00c8 stata la 1\u00aa edizione del Philippine International che fa del Commercial Union Assurance Grand Prix 1973. Si \u00e8 giocato a Manila nelle Filippine dal 15 al 21 ottobre 1973.\nCampioni.\nSingolare.\n Ross Case ha battuto in finale Geoff Masters 6\u20131, 6\u20130\nDoppio.\n Marcelo Lara / Sherwood Stewart hanno battuto in finale J\u00fcrgen Fassbender / Hans-J\u00fcrgen Pohmann 6\u20132, 6\u20130"}
{"id": "3166962", "revid": "184755", "url": "https://it.wikipedia.org/wiki?curid=3166962", "title": "Madonna col Bambino (Gentile da Fabriano Ferrara)", "text": "La Madonna col Bambino \u00e8 un dipinto a tempera e oro su tavola (58x48 cm) di Gentile da Fabriano, databile al 1400-1405 circa e conservato nella Pinacoteca nazionale di Ferrara.\nStoria.\nL'opera, che fu sicuramente tagliata della parte inferiore, faceva parte della collezione di Enea Vendeghini, il quale aveva acquistato tutti i suoi pezzi sul mercato antiquario locale o da chiese e conventi del territorio: venne quindi eseguita in tutta probabilit\u00e0 per la stessa Ferrara, probabilmente per la devozione privata, come suggeriscono le dimensioni contenute. Caratteristiche stilistiche la fanno datare ai primi del Quattrocento, quando l'artista era a Venezia, da cui inviava le proprie opere nelle altre corti.\nFino al 1980, prima di essere restaurata, la tavola veniva considerata di un seguace di Gentile, a causa delle spesse ridipinture che impedivano una lettura efficace dell'opera.\nDescrizione e stile.\nLa Madonna col Bambino in braccio era probabilmente raffigurata a mezzobusto, ma con il bordo spostato pi\u00f9 in basso, senza il taglio dei piedini di Ges\u00f9 e con forse il braccio completo di Maria fino al gomito. Nonostante la superficie abrasa \u00e8 possibile apprezzare la stesura pittorica di alcune parti del dipinto, tipiche di Gentile, come la dolce capigliatura bionda di Maria, il turgore acceso delle carni, i pomelli rossi delle guance, questi ultimi vicini stilisticamente alla \"Madonna in trono\" di Perugia. \nCome tipico delle tavole di Gentile, l'oro \u00e8 lavorato con estrema cura. Ad esempio nell'aureola di Maria corre l'iscrizione in caratteri gotici \"\", le frasi iniziali dell'Ave Maria in latino. Il risvolto del manto di Maria mostra una puntinatura dorata, derivata dalle miniature di Giovannino de' Grassi.\nIl Bambino, interessato da una caduta di colore, compie una complessa torsione come per liberarsi dall'abbraccio materno, secondo un vivace naturalismo che non era infrequente in area lombarda durante il periodo del gotico internazionale. I suoi occhi cercano qualcosa che doveva trovarsi nella parte tagliata del dipinto, magari un uccellino, simbolo della Passione, o altro. "}
{"id": "3166963", "revid": "767487", "url": "https://it.wikipedia.org/wiki?curid=3166963", "title": "Francesco Longobardi", "text": "Carriera.\nCresce cestisticamente nel vivaio della Juvecaserta Basket, con la quale disputa complessivamente sette stagioni non continuative.\nProprio con il club campano fa il suo esordio in massima serie nel campionato 1985-86, mentre il 21 maggio 1991 si laurea campione d'Italia battendo in finale l'Olimpia Milano. In quella stagione Longobardi colleziona venticinque presenze, quattordici assist e venti punti.\nNella massima serie Longobardi gioca anche con Dinamo Sassari, Scaligera Verona e Roseto Basket.\nDopo aver indossato nelle serie minori moltissime casacche sui parquet di mezza Italia, nel 2004-05 si stabilisce nell'Olimpia Basket Matera, club che guida da capitano per sei stagioni in Serie B1.\nConclude la sua carriera alla Cestistica Bernalda.\nNell'estate 2014 diventa il nuovo general manager dell'Olimpia Matera."}
{"id": "3166964", "revid": "287204", "url": "https://it.wikipedia.org/wiki?curid=3166964", "title": "Violet Luv", "text": ""}
{"id": "3166966", "revid": "838137", "url": "https://it.wikipedia.org/wiki?curid=3166966", "title": "Trattamento UHT", "text": ""}
{"id": "3166967", "revid": "838137", "url": "https://it.wikipedia.org/wiki?curid=3166967", "title": "Trattamento HTST", "text": ""}
{"id": "3166968", "revid": "339392", "url": "https://it.wikipedia.org/wiki?curid=3166968", "title": "Frati zoccolanti", "text": ""}
{"id": "3166969", "revid": "339392", "url": "https://it.wikipedia.org/wiki?curid=3166969", "title": "Grass-track", "text": ""}
{"id": "3166970", "revid": "158913", "url": "https://it.wikipedia.org/wiki?curid=3166970", "title": "Arnon", "text": ""}
{"id": "3166972", "revid": "1543377", "url": "https://it.wikipedia.org/wiki?curid=3166972", "title": "Attore virtuale", "text": "Un essere umano virtuale o clone digitale indica la creazione o la ricreazione di un essere dalle sembianze e dalla voce umana utilizzando immagini e suoni creati a computer. Il processo di creazione di un umano virtuale da utilizzare in un film per sostituire un attore esistente \u00e8 una pratica che, dopo il libro del 1992, \u00e8 conosciuta come Schwarzeneggerizzazione e in generale gli uomini virtuali utilizzati nei film vengono definiti \"sintespiani\", \"attori virtuali\", \"vattori\", \"star cibernetiche\" o \"attori silicentrici\". Ci sono diverse ramificazioni legali relativamente alla clonazione digitale di attori reali, per quanto riguarda il copyright e i diritti di personalit\u00e0. Tra le persone che sono gi\u00e0 state virtualmente clonate vi sono Bill Clinton, Marilyn Monroe, Fred Astaire, Ed Sullivan, Elvis Presley, Anna Marie Goddard, e George Burns. Coincidenza, i dati di base di Arnold Schwarzenegger per creare un Arnold digitale (la testa per lo meno) sono gi\u00e0 stati elaborati.\nIl nome Schwarzeneggerizzazione proviene dal libro del 1992 \"Et Tu, Babe\" di Mark Leyner. In una scena, pag 50-51, uno dei personaggi chiede alla commessa di una videoteca di sostituire con un Arnold Schwarzenegger digitale vari attori di diversi film quali, tra gli altri, \"Rain Man - L'uomo della pioggia\" (sostituendo sia Tom Cruise che Dustin Hoffman), \"My Fair Lady\" (sostituendo Rex Harrison), \"Amadeus\" (sostituendo F. Murray Abraham), il \"Diario di Anna Frank\" (sostituendo Anna Frank), \"Gandhi\" (sostituendo Ben Kingsley) e \"La vita \u00e8 meravigliosa\" (sostituendo James Stewart). Schwarzeneggerizzazione \u00e8 il nome che Leyner ha dato a questo processo. Solo 10 anni dopo, la Schwarzeneggerizzazione \u00e8 diventata realt\u00e0.\nNel 2002, Schwarzenegger, Jim Carrey, Kate Mulgrew, Michelle Pfeiffer, Denzel Washington, Gillian Anderson, e David Duchovny si erano tutti fatti scannerizzare la testa per creare modelli digitali al computer di loro stessi.\nL'inizio della storia.\nI primi visi animati generati da computer si trovano nel film del 1985 \"Tony de Peltry\" e nel videoclip della canzone di Mick Jagger \"Hard Woman\" (tratta da \"She's the boss\"). Le prime persone vere ad avere un doppione digitale sono state Marilyn Monroe e Humphrey Bogart in un film del 1987 creato da Nadia Magnenat Thalmann e Daniel Thalmann per il centenario della Engineering Society of Canada (la societ\u00e0 degli ingegneri). Nel film, che \u00e8 stato creato da sei persone nel giro di un anno, si vedono la Monroe e Bogart incontrarsi in un bar a Montr\u00e9al. I personaggi sono presentati in 3 dimensioni e sono in grado di parlare, mostrare emozioni e stringersi la mano.\nNel 1987, la societ\u00e0 Kleizer-Walczak Construction Company ha avviato il suo progetto Synthespian (da \"synthetic thespian\" = attore sintetico), con l'obiettivo di creare \"personaggi che sembrano vivi sulla base di animazioni digitali di modelli in argilla\".\nNel 1988, \"Tin Toy\" \u00e8 stato il primo film completamente creato a computer a vincere un Premio oscar (miglior cortometraggio animato). Nello stesso anno Mike the Talking Head (Mike la testa parlante) una testa animata la cui espressione facciale e postura del cranio erano controllate in tempo reale da un \"burattinaio\" usando un controller apposito, fu sviluppato dalla Silicon Graphics, e debutt\u00f2 dal vivo al SIGGRAPH. Il film del 1989, \"The Abyss\", diretto da James Cameron, conteneva una scena in cui si vedeva un volto generato al computer su uno pseudopodio acquoso.\nNel 1991, \"Terminator 2\", anch'esso diretto da Cameron, ormai fiducioso, dopo la sua esperienza con The Abyss, delle possibilit\u00e0 offerte dagli effetti generati al computer, utilizz\u00f2 un corredo di attori sintetici animati sul momento, compresi dei modelli virtuali della faccia di Robert Patrick. The Abyss conteneva solo una scena con grafica informatica foto-realistica (che venisse rappresentata realisticamente su pellicola). \"Terminator 2\", invece, contiene oltre 40 sequenze del genere, sparse in tutto il film.\nNel 1997, la Industrial Light &amp; Magic lavor\u00f2 sulla creazione di un attore virtuale composto da parti del corpo di vari attori reali.\nIl film S1m0ne (2002) parla proprio di un regista (interpretato da Al Pacino) che ricorre ad un'attrice interamente creata al computer (ma basandosi sulle caratteristiche di attrici reali, che possono essere modificate a piacimento), chiamata Simone (Da \"Simulation One\"), per sostituire nei suoi film le attrici in carne ed ossa e non dover sopportare e far fronte ai loro capricci.\nIl successo di Simone sar\u00e0 per\u00f2 tale da offuscare completamente il regista, che alla fine si vedr\u00e0 costretto a trovare un modo per eliminarla.\nSimone era interpretata da una vera attrice (Rachel Roberts), che, per alcune scene, era stata digitalizzata al computer, ma, per creare pi\u00f9 mistero, durante la lavorazione, venne fatto credere che Simone fosse stata veramente interamente creata al computer; inoltre, quando il film usc\u00ec nei cinema, nei crediti l'attrice non veniva citata, ma veniva riportato \"Nel ruolo di se stessa - Simone\".\nL'ascesa delle macchine.\nA partire dal XXI secolo gli attori virtuali sono diventati realt\u00e0. Il volto di Brandon Lee, morto nel 1994 nel corso della realizzazione del film \"Il corvo - The Crow\", \u00e8 stato sovrapposto in digitale su un doppione del suo corpo, in modo da completare le parti della pellicola che dovevano ancora essere girate. Nel film \"Final Fantasy\" del 2001 sono stati utilizzati degli umani tridimensionali molto realistici ma realizzati a computer e nel 2004 un Laurence Olivier virtuale ha recitato nel film \"Sky Captain and the World of Tomorrow\".\nCritici come Stuart Klawans del \"The New York Times\" hanno espresso la loro preoccupazione relativamente alla perdita \"dell'unica cosa che l'arte dovrebbe preservare: il nostro punto di contatto con la persona vera e insostituibile\". Situazione ancora pi\u00f9 problematica \u00e8 quella del copyright e dei diritti personali. Un attore ha ben poco controllo legale sul suo clone digitale e deve affidarsi alle leggi della privacy per poter esercitare quel poco controllo che gli rimane (il Database e l'Archivio degli Atti di Appropriazione indebita di informazioni proposto dagli USA rafforza queste leggi). Un attore non detiene il copyright del proprio clone digitale a meno che non ne sia il creatore stesso. Robert Patrick, per esempio, avr\u00e0 quel poco controllo legale sul luminoso cyborg metallico, clone di lui stesso, creato per \"Terminator 2\".\nL'uso di un clone digitale per sostituire la professione primaria della persona clonata rappresenta una difficolt\u00e0 da un punto di vista finanziario, perch\u00e9 pu\u00f2 portare ad una diminuzione dei ruoli per l'attore oppure pu\u00f2 essere uno svantaggio nella negoziazione dei contratti, dal momento che il clone pu\u00f2 essere utilizzato dai produttori del film per sostituire l'attore in quel dato ruolo. Rappresenta anche un ostacolo alla carriera, dato che un clone pu\u00f2 essere utilizzato per ruoli che l'attore stesso, conscio dell'effetto che tali ruoli potrebbero avere sulla sua carriera, non accetterebbe mai. Un'identificazione errata dell'immagine di un attore con il ruolo che interpreta danneggia la carriera e gli attori, consci di ci\u00f2, scelgono attentamente i ruoli da interpretare. Ad esempio, Bela Lugosi e Margaret Hamilton vengono principalmente identificate con i loro ruoli nei panni del Conte Dracula e della malvagia Strega dell'Ovest, mentre Anthony Hopkins e Dustin Hoffman hanno ricoperto diversi ruoli. Un clone digitale pu\u00f2 essere utilizzato nel ruolo per esempio di un assassino o di una prostituta, cosa che influenzerebbe l'immagine pubblica dell'attore e, di conseguenza, le sue possibilit\u00e0 di casting future. Sia Tom Waits che Bette Midler hanno vinto delle cause per danni contro persone che avevano utilizzato le loro immagini in pubblicit\u00e0 per cui loro stessi avevano rifiutato di prestarsi.\nNegli USA l'uso del clone digitale in ambito pubblicitario in relazione alla performance della professione primaria di una persona \u00e8 trattato nell'articolo 43 (a) del Lanham Act, che prevede come condizione per gli spot pubblicitari l'accuratezza e la verit\u00e0 di quanto dichiarato e che pone un divieto sulla confusione creata deliberatamente. L'uso dell'immagine di una celebrit\u00e0 implica che quella persona sia d'accordo con il messaggio che pubblicizza. La Corte distrettuale di New York ha deliberato che una pubblicit\u00e0 con un finto Woody Allen violerebbe l'atto a meno che non venga chiaramente espresso nel messaggio che l'attore non ha sottoscritto il prodotto.\nAltri problemi nascono dall'uso postumo di un clone digitale. Barbara Creed sostiene che \"la famosa minaccia di Arnold Schwarzenegger 'Torner\u00f2' potrebbe ora assumere un nuovo significato\". Ben prima che Brandon Lee venisse virtualmente rianimato, il Senato della California ha redatto la bozza di legge Astaire Bill, in risposta alla lobby costituita dalla vedova di Fred Astaire e dal sindacato degli attori che cercavano di restringere l'uso dei cloni digitali di Astaire. Gli studios cinematografici si sono opposti alla legislazione, che nel 2002 doveva ancora essere completata ed entrare in vigore. Diverse societ\u00e0, tra cui Virtual Celebrity Productions nel frattempo hanno comprato i diritti per creare ed utilizzare i cloni digitali di diverse celebrit\u00e0 defunte, come Marlene Dietrich e Vincent Price."}
{"id": "3166974", "revid": "767487", "url": "https://it.wikipedia.org/wiki?curid=3166974", "title": "Schin Kerr", "text": ""}
{"id": "3166976", "revid": "3115", "url": "https://it.wikipedia.org/wiki?curid=3166976", "title": "J\u00e1nos Hajnal", "text": "Biografia.\nUngherese di nascita, si diplom\u00f2 all'Accademia di Budapest, dove ottenne premi e borse di studio; frequent\u00f2 poi le Accademie di Francoforte, Stoccolma e Roma.\nInizi\u00f2 la sua carriera artistica come illustratore di libri, attivit\u00e0 che continu\u00f2 a coltivare anche in seguito.\nA diciott'anni comp\u00ec il suo primo viaggio in Italia, recandosi a piedi da Budapest a Firenze per ammirare l'arte italiana.\nSi trasfer\u00ec definitivamente in Italia, a Roma, nel 1948, all'et\u00e0 di trentacinque anni.\nQui la sua opera si incentr\u00f2 prevalentemente sulle vetrate artistiche e sui mosaici.\nOttenne la cittadinanza italiana per meriti artistici nel 1958.\nNel 1992 gli fu conferita dal Presidente della Repubblica Ungherese la Croce al Valore Civile, la pi\u00f9 alta onorificenza ungherese in campo culturale. Fu nominato all'unanimit\u00e0 dal Consiglio dell'Universit\u00e0 ungherese \"Magister Rerum Artium Honoris Causa\" dell'Accademia di Belle Arti di Budapest.\nNel 2002 fu nominato commendatore dell'Ordine al merito della Repubblica italiana dal Presidente Ciampi.\n\u00c8 morto a Roma il 9 ottobre 2010.\nOpere.\nVetrate del Duomo di Milano.\nLa collaborazione di Hajnal con la Veneranda fabbrica del Duomo di Milano risale al 1953, quando vinse il concorso per la realizzazione di tre vetrate istoriate di 35 m\u00b2 per la facciata del Duomo. Le vetrate, inaugurate nel 1955, rappresentano \"La Chiesa\" (altezza 5,75 m), \"La Trinit\u00e0\" (altezza 9,50 m) e \"La Sinagoga\" (altezza 5,75 m).\nSempre per il Duomo di Milano, Hajnal ha realizzato nel 1988 una grande vetrata di 25 m\u00b2 e alta 18 m circa, detta \"La vetrata dei Cardinali\", inaugurata nel 1989. Si trova nella navata esterna destra e rappresenta due pastori della Chiesa Ambrosiana: il card. Alfredo Ildefonso Schuster e il card. Andrea Carlo Ferrari, entrambi beatificati. Con quest'opera si \u00e8 completata la serie delle vetrate istoriate realizzate per il Duomo a partire dal Quattrocento.\nVetrate per l'Aula Paolo VI in Vaticano.\nL'opera che ha dato a Giovanni Hajnal grande fama \u00e8 la realizzazione delle grandi vetrate ovali che danno luce all'interno dell'Aula Paolo VI, in Vaticano, detta anche Aula Nervi dal nome del progettista Pier Luigi Nervi, o Salone delle Udienze. Inaugurata nel 1971, pu\u00f2 ospitare fino a 12000 persone ed \u00e8 coperta da una volta parabolica che concentra l'attenzione del pubblico verso il palco, dove Pericle Fazzini realizz\u00f2 la scultura bronzea della Resurrezione nel 1977. Le due vetrate di Hajnal misurano 180 m\u00b2.\nAltre vetrate.\nVetrate di Hajnal si possono ammirare a Roma nelle chiese di San Leone Magno, Santa Maria Goretti, Sant'Angela Merici e San Pietro Nolasco, nel Collegio Scozzese, nella chiesa nazionale canadese, nella basilica di Santa Francesca Romana, nel nuovo carcere di Rebibbia, nella chiesa nazionale svedese di Santa Brigida a piazza Farnese, nella chiesa conventuale di Santa Brigida all'Olgiata, nell'Istituto delle Suore Orsoline di Roma in via Nomentana, eccetera. Tra le opere romane pi\u00f9 notevoli e recenti, il rosone della facciata della basilica di Santa Maria Maggiore (diametro 450 cm), del 1995.\nHajnal ha realizzato vetrate in molte altre localit\u00e0 italiane: Velletri, Vetralla, Prato, Gaeta, Teramo, Frosinone, Avezzano, Carpinello Casciano (Napoli), Milano (chiesa Sant'Angela Merici), Catania, Udine, Castagno d'Elsa in Toscana, Bari, Sorrento, Lavello (Potenza), Chieti, l'Aquila, Farfa, Formia, Tarquinia, Carsoli, Latina, Santuario di Montevergine, eccetera. Tra le opere pi\u00f9 recenti di particolare importanza, sono le tre monumentali vetrate di 263 m\u00b2 che rappresentano la Trinit\u00e0, realizzate nel 1999 per la Basilica di San Francesco da Paola a Paola (CS).\nHajnal ha inoltre realizzato vetrate a San Paolo del Brasile, a Hartford nel Connecticut, ad Oakland, a Lucerna e cos\u00ec via. Tra i lavori pi\u00f9 recenti realizzati all'estero, da segnalare le tre grandiose vetrate per la cattedrale di Palma di Maiorca, Spagna (1995).\nOpere musive.\nHajnal \u00e8 anche un grande artista del mosaico. Le sue opere musive si possono ammirare in tutt'Italia e all'estero. A Roma, nelle Chiese di San Leone Magno e dei SS. Pietro e Paolo all'EUR, nel Collegio Scozzese, nella Chiesa Nazionale Canadese, nella ex Sede della direzione dei Monopoli di Stato, nell'Istituto delle Figlie di Maria Immacolata sulla via Cassia, eccetera. E inoltre: a Velletri, Bari, Frascati, Teramo, Molfetta, Firenze, Chieti, Gaeta, Formia, Tarquinia, San Benedetto del Tronto e cos\u00ec via. Particolarmente notevoli sono il grandioso mosaico di 182 m\u00b2 realizzato nel 1980 per il Santuario di Montevergine (Avellino) e quello di 130 m\u00b2 realizzato nel 2000-2001 per la Basilica di San Francesco da Paola a Paola (Cosenza). Importanti opere musive sono state realizzate anche a Caracas, a St. Paul nel Minnesota, a Lincoln nel Nebraska, a Dublino e altrove.\nIllustrazione di libri.\nLe vetrate e i mosaici di Hajnal parlano soprattutto il linguaggio del sacro. Ma nella sua attivit\u00e0 solo apparentemente secondaria di illustratore di libri (il suo \u201cprimo mestiere\u201d), si ritrovano rappresentazioni sia sacre, sia profane.\nNel 1969 ha realizzato 120 illustrazioni per il libro di Marcello Camilucci \"N\u00e9 angelo n\u00e9 bestia\". Nel 1971, 15 disegni per il libro di Cesare Basini, \"Impressioni Romane\".\nNel 1986, 32 quadri a tempera per illustrare la vita di San Guglielmo, fondatore del Monastero di Montevergine, per il libro \"Episodi della vita di San Guglielmo\", a cura di Giovanni Mongelli. Nel 1989, 20 quadri a tempera, per illustrare un libro del cardinale Virgilio No\u00e8. Nel 2000 \u00e8 stato pubblicato il libro \"Il fascino di Dio\", di Fernando Rojo Martinez, con illustrazioni a tempera di Santi e Beati agostiniani.\nCome illustratore ha collaborato con giornali e riviste. Tra gli altri: \"Avvenire,\" \"Discussione\", \"Fiera letteraria\", \"Osservatore Romano,\" \"Solathia\", \"Ecos\". Per \"Ecos\" ha anche illustrato il volume \"I Racconti di Ecos\", 1984.\nNel 1988 ha disegnato la copertina a colori e sei tavole in bianco e nero per il romanzo \"La soglia della yurta\", di Paolo Andreocci.\nNumerose le incisioni dedicate alla \"Divina Commedia\" di Dante, alle \"Egloghe\" o \"Bucoliche\" di Virgilio, ai \"Sonetti\" di Trilussa, e a \"I viaggi di Gulliver\" di Jonathan Swift.\nFrancobolli.\nHajnal ha disegnato per la Filatelia Vaticana numerose serie di francobolli. Tra l'altro: nel 1983, 4 francobolli per l'Anno Santo straordinario; nel 1985, la serie commemorativa per i Santi Cirillo e Metodio; nel 1993, 4 francobolli per il Congresso Eucaristico Internazionale di Siviglia; nel 1994, 4 francobolli per l'Anno Internazionale della Famiglia e nel 1998, 5 francobilli dedicati ai Viaggi del Papa. Il numero 1/2006 della rivista \"Cronaca Filatelica\" dedica la copertina \"alle creazioni filateliche di Giovanni Hajnal\".\nAltre opere.\nIn Ungheria i suoi lavori figurano a Budapest, al Museo delle Belle Arti e nel Museo della Capitale, oltre che in collezioni private."}
{"id": "3166994", "revid": "599013", "url": "https://it.wikipedia.org/wiki?curid=3166994", "title": "Padri del Sacro Cuore", "text": "I Padri del Sacro Cuore vennero fondati in Belgio da nobili espatriati francesi per imitare la dissolta Compagnia di Ges\u00f9, soppressa da papa Clemente XIV nel 1773. Dopo la ricostituzione dell'ordine dei gesuiti, i padri del Sacro Cuore vi confluirono.\nStoria.\nLa congregazione venne fondata a Eegenhoven (Lovanio) l'8 maggio 1794 da Fran\u00e7ois-L\u00e9onor de Tourn\u00e9ly e Charles de Broglie, due seminaristi di San Sulpizio a Parigi espatriati dopo lo scoppio della Rivoluzione francese.\nA causa dell'avanzata delle truppe francesi, i primi cinque padri del Sacro Cuore dovettero lasciare il Belgio. Clemente Venceslao di Sassonia, vescovo di Augusta, offr\u00ec loro protezione: diede loro prima una sede a Leitershofen, poi una a G\u00f6ggingen. In Baviera il 15 ottobre 1794 i soci diedero formalmente inizio alla nuova famiglia religiosa consacrandosi ai Sacri Cuori di Ges\u00f9 e Maria ed emettendo la promessa di perseveranza e il voto di speciale obbedienza al papa.\nLa comunit\u00e0 ebbe una sede definitiva ad Hagenbrunn, presso Vienna, in una tenuta messa a disposizione dai canonici regolari di Klosterneuburg. Nel 1797 de Tourn\u00e9ly, superiore della comunit\u00e0, mor\u00ec e il suo successore, Joseph Varin, accett\u00f2 l'unione del suo istituto con la Societ\u00e0 della Fede di Ges\u00f9 di Niccol\u00f2 Paccanari (18 aprile 1799), che aveva le stesse finalit\u00e0.\nBench\u00e9 i padri del Sacro Cuore fossero pi\u00f9 numerosi (erano circa cinquanta, mentre i paccanaristi erano solo 19) e meglio preparati, la nuova societ\u00e0 continu\u00f2 a portare il titolo di quella di Paccanari, che fu anche nominato superiore generale. Nel 1804, poich\u00e9 Paccanari osteggiava il passaggio dei membri della Societ\u00e0 alla Compagnia di Ges\u00f9, parzialmente restaurata in Russia e a Napoli, Varin sciolse l'unione.\nQuando papa Pio VII ripristin\u00f2 completamente la Compagnia di Ges\u00f9 (30 luglio 1814) padri del Sacro Cuore confluirono nell'ordine: Varin emise la sua professione il 19 luglio 1814."}
{"id": "3167000", "revid": "55935", "url": "https://it.wikipedia.org/wiki?curid=3167000", "title": "L'Astr\u00e9e", "text": ""}
{"id": "3167003", "revid": "827882", "url": "https://it.wikipedia.org/wiki?curid=3167003", "title": "Polenta (disambigua)", "text": ""}
{"id": "3167004", "revid": "256896", "url": "https://it.wikipedia.org/wiki?curid=3167004", "title": "Movimento di riforma degli avventisti del settimo giorno", "text": ""}
{"id": "3167005", "revid": "716642", "url": "https://it.wikipedia.org/wiki?curid=3167005", "title": "Instituci\u00f3n Atl\u00e9tica Potencia", "text": "L'Instituci\u00f3n Atl\u00e9tica Potencia, meglio nota semplicemente come Potencia, \u00e8 una societ\u00e0 calcistica di Montevideo, in Uruguay.\nStoria.\nFondato il 13 febbraio 2001, il club ha sede nel quartiere montevideano de La Teja ed \u00e8 uno dei pi\u00f9 giovani attualmente militanti nel campionato uruguaiano.\nNella stagione 2010-2011, il Potencia ha fatto il suo esordio ufficiale nelle competizioni AUF, partecipando al campionato di Segunda Divisi\u00f3n Amateur."}
{"id": "3167010", "revid": "729019", "url": "https://it.wikipedia.org/wiki?curid=3167010", "title": "Tour della Nazionale di rugby a 15 della Francia 1967", "text": "Il Tour della Nazionale di rugby a 15 della 1967 fu il terzo tour primo tour della nazionale francese di rugby a 15 in Sudafrica, dopo quelli del 1958 e 1967.\nNei quattro test ufficiali, prevalse il Sudafrica con 2 vittorie contro 1 (ed un pareggio)"}
{"id": "3167011", "revid": "599013", "url": "https://it.wikipedia.org/wiki?curid=3167011", "title": "Khalil Azmi", "text": ""}
{"id": "3167012", "revid": "35612956", "url": "https://it.wikipedia.org/wiki?curid=3167012", "title": "Sinclair Microdrive", "text": ""}
{"id": "3167013", "revid": "729019", "url": "https://it.wikipedia.org/wiki?curid=3167013", "title": "April Flowers", "text": "Biografia.\nDa sempre dichiarata bisessuale, \u00e8 nata e cresciuta nella piccola comunit\u00e0 di Wasilla nel porto di Anchorage in Alaska. Prima di recitare, ballava nei locali di Las Vegas. La sua carriera di pornostar dura circa 10 anni (1999-2009) e la porta ad interpretare centinaia di film e a 10 nomine all'Adult Video News Awards.\nSolo a fine carriera ha girato un limitato numero di scene di sesso anale; si \u00e8 in seguito sposata.\nIl 16 dicembre 2005 ha dato alla luce il proprio unico figlio."}
{"id": "3167014", "revid": "767487", "url": "https://it.wikipedia.org/wiki?curid=3167014", "title": "La fine del mondo (film 1925)", "text": "La fine del mondo (\"Waking Up the Town\") \u00e8 un film del 1925 diretto da James Cruze e interpretato da Jack Pickford, Norma Shearer, Alec B. Francis e Claire McDowell. Prodotto da Mary Pickford, il film fu distribuito nelle sale dalla United Artists il 14 aprile 1925.\nTrama.\nIn una comunit\u00e0 agricola conosciuta sotto il nome di Rainbow Falls (cascate dell'arcobaleno), Jack Joyce, un giovane inventore ha cercato senza successo di incontrare Curt Horndyke, il banchiere cittadino, nella speranza di poter avere il necessario finanziamento per un suo progetto elettrico che riguarda le cascate. Il giovane incontra una ragazza, Mary Ellen Hope, che \u00e8 venuta dalla citt\u00e0 per visitare i nonni e se ne innamora. I progetti di Jack sembrano a un punto morto per mancanza di fondi. Ma tutto cambia quando Abner Hope, il suo eccentrico padrone di casa, un astrologo nel cui garage lui ha impiantato il laboratorio, il nonno di Mary Ellen, decide di regalargli 18\u00a0000 dollari perch\u00e9, secondo lui, il mondo sta per finire e bisogna divertirsi. Jack, con quei soldi, si compra un'automobile, bei vestiti e tutto quello che non \u00e8 mai riuscito ad avere, impressionando la cittadina e attirando finalmente l'attenzione del banchiere. Il progetto di Jack ha un grande successo. Ma un equivoco lo allontana da Mary Ellen. Durante una tempesta, Jack, lievemente ferito, sogna che il mondo, come aveva predetto Abner Hope, sta per essere distrutto. Quando si sveglia, trova Mary Ellen vicino a lui.\nProduzione.\nIl film fu prodotto dalla Mary Pickford Company.\nDistribuzione.\nDistribuito dall'United Artists, il film usc\u00ec nelle sale cinematografiche USA il 14 aprile 1925 dopo una prima tenuta a New York il 30 marzo 1925. In Spagna, venne distribuito con il titolo \"El despertar de la ciudad\"."}
{"id": "3167015", "revid": "2074539", "url": "https://it.wikipedia.org/wiki?curid=3167015", "title": "Julie Covington", "text": ""}
{"id": "3167016", "revid": "599013", "url": "https://it.wikipedia.org/wiki?curid=3167016", "title": "Nacer Abdellah", "text": ""}
{"id": "3167017", "revid": "729019", "url": "https://it.wikipedia.org/wiki?curid=3167017", "title": "Felicia Fox", "text": ""}
{"id": "3167019", "revid": "2074539", "url": "https://it.wikipedia.org/wiki?curid=3167019", "title": "David Essex", "text": "Essex ha collezionato 19 piazzamenti nella Top 40 delle classifiche dei singoli del Regno Unito, con due piazzamenti alla posizione n. 1. 16 dei suoi album sono entrati nella Top 40."}
{"id": "3167020", "revid": "767487", "url": "https://it.wikipedia.org/wiki?curid=3167020", "title": "Mark Nauseef", "text": "Ha suonato con Ian Gillan, con i Thin Lizzy durante un tour del 1978, con gli Elf, con Gary Moore e con i The Velvet Underground.\nDiscografia.\nJack Bruce\nThe Velvet Underground\nElf\nIan Gillan Band\nThin Lizzy\nGary Moore's G-Force\nPhilip Lynott\nSolista e collaborazioni"}
{"id": "3167023", "revid": "767487", "url": "https://it.wikipedia.org/wiki?curid=3167023", "title": "Dave Flett", "text": "Ha suonato nella Manfred Mann's Earth Band tra il 1975 e il 1978, pubblicando due album. Ha poi partecipato con i Thin Lizzy e con Gary Moore. Negli anni ottanta si \u00e8 ritirato dalle scene."}
{"id": "3167024", "revid": "767487", "url": "https://it.wikipedia.org/wiki?curid=3167024", "title": "Mustafa El Haddaoui", "text": ""}
{"id": "3167027", "revid": "1305772", "url": "https://it.wikipedia.org/wiki?curid=3167027", "title": "Pantomima luminosa", "text": "La pantomima luminosa (\"Pantomime lumineuse\", in francese) \u00e8 un tipo di proiezione animata per teatro ottico inventata da Charles-\u00c9mile Reynaud nel 1888 e proiettata per la prima volta in pubblico al museo Gr\u00e9vin di Parigi nel 1892. \u00c8 stato il primo spettacolo di immagini in movimento proiettate a un pubblico, precedente di tre anni alla prima proiezione di film di Auguste e Louis Lumi\u00e8re.\nStoria.\nNel 1888 Charles-\u00c9mile Reynaud perfeziona un proiettore di pi\u00f9 larga scala, simile ai proiettori che sarebbero stati usati per le proiezioni cinematografiche qualche anno pi\u00f9 tardi. Il 28 ottobre 1892, Reynaud d\u00e0 la prima proiezione pubblica di uno spettacolo di immagini in movimento al museo Gr\u00e9vin di Parigi. Lo spettacolo, annunciato come \"pantomime luminose\" (\"Pantomimes Lumineuses\"), comprende tre sequenze animate: \"Pauvre Pierrot\", \"Un bon bock\" e \"Le clown et ses chiens\", ciascuno costituito da 500-700 lastre di vetro dipinte individualmente dallo stesso Reynaud e della durata di circa 15 minuti. Reynaud, inoltre, opera come proiezionista e lo spettacolo \u00e8 accompagnato da un commento sonoro composto ed eseguito da Gaston Paulin: per le \"pantomime luminose\", oltre all'esecuzione di rumori come commento alle immagini, viene anche composta una vera e propria colonna sonora musicale. Pare infatti che il primo esempio di musica originale per film sia stato nel 1892 proprio la partitura di Paulin per le pantomime di Reynaud.\nLe \"pantomime luminose\" prodotte da Reynaud per il teatro ottico, furono in tutto cinque: \"Un bon bock\" (1888), \"Le clown et ses chiens\" (1890), \"Pauvre Pierrot\" (1891), \"Autour d'une cabine\" (1893), \"Un r\u00eave au coin du feu\" (1894). Di queste, tuttavia, ne sono sopravvissute solamente due, \"Pauvre Pierrot\" e \"Autour d'une cabine\", poich\u00e9 Reynaud stesso ha gettato le altre tre nella Senna in un momento di disperazione.\nNel 1895 Reynaud si trova a doversi confrontare direttamente con la nuova invenzione del cinematografo dei fratelli Lumi\u00e8re, inventa cos\u00ec un nuovo spettacolo, le \"fotopitture animate\", realizzate proiettando una sequenza di fotografie stampate su vetro e colorate a mano, per riprendere le quali inventa un nuovo apparecchio, il foto-scenografo (\"photo-sc\u00e9nographe\"). Con questo sistema realizzer\u00e0 in tutto tre fotopitture animate: \"Guillaume Tell\" (1896), \"Le premier cigare\" (1897) e \"Les clowns Price\" (1898).\nSuccessivamente alla presentazione di \"Guillaume Tell\" le due forme di spettacolo, le proiezioni di pantomime luminose e fotopitture animate, verranno presentate assieme. L'ultima proiezione avviene l'8 febbraio del 1900."}
{"id": "3167028", "revid": "599013", "url": "https://it.wikipedia.org/wiki?curid=3167028", "title": "Rachid Daoudi", "text": ""}
{"id": "3167030", "revid": "400694", "url": "https://it.wikipedia.org/wiki?curid=3167030", "title": "Th\u00e9\u00e2tre Optique", "text": ""}
{"id": "3167031", "revid": "287204", "url": "https://it.wikipedia.org/wiki?curid=3167031", "title": "Guthrie", "text": ""}
{"id": "3167034", "revid": "164044", "url": "https://it.wikipedia.org/wiki?curid=3167034", "title": "Jonathan Parr", "text": "Caratteristiche tecniche.\nParr \u00e8 un calciatore mancino, che pu\u00f2 giocare sulla fascia sinistra del campo, sia sulla linea dei difensori che su quella dei centrocampisti.\nCarriera.\nClub.\nLyn Oslo.\nParr \u00e8 originario di Holmlia e da giovane ha giocato per la squadra locale, ma ha vestito anche le maglie di KFUM Oslo e Hauger, prima di legarsi al Lyn Oslo. Ha esordito nell'Eliteserien il 30 aprile 2006, sostituendo Magnus Powell nella sconfitta casalinga per 1-4 contro lo Stab\u00e6k. Ha totalizzato altre 10 apparizioni in stagione.\nAalesund.\nA marzo 2007, ha firmato un contratto triennale per l'Aalesund. Durante la prima stagione, \u00e8 partito da titolare in 5 occasioni ed \u00e8 subentrato a partita in corso in altre 14. Ha debuttato con la nuova casacca il 9 aprile 2007, nella sconfitta per 2-4 della sua nuova squadra contro lo Start, sostituendo Lasse Olsen. Venti giorni dopo, \u00e8 stato schierato per la prima volta da titolare, nella sconfitta per 3-0 contro l'Odd Grenland. Il 29 luglio 2007 \u00e8 andato in rete per la prima volta in campionato, nel 4-1 dello Aalesund sul Sandefjord. Con la sua squadra, ha vinto il Norgesmesterskapet 2009.\nCrystal Palace.\nIl 16 luglio 2011, l'Aalesund ha raggiunto un accordo per il trasferimento del calciatore agli inglesi del Crystal Palace, soggetto alle visite mediche di rito. Il 19 luglio, il club londinese ha confermato l'ingaggio del calciatore, che ha firmato un contratto dalla durata triennale, mentre la cifra dell'acquisto non \u00e8 stata resa nota. Ha giocato il primo incontro nella Championship il 6 agosto, quando \u00e8 stato titolare nella sconfitta per 2-1 in casa del Peterborough United. Il 13 agosto ha siglato la prima marcatura per gli \"Eagles\", con un colpo di testa su cross di Ryan McGivern, nel successo per 2-0 sul Burnley. Il 13 maggio 2012 ha ricevuto il premio come miglior calciatore dell'anno della squadra.\nL'anno seguente, ha totalizzato 37 presenze in campionato. Ha chiuso anticipatamente la stagione nel mese di aprile, quando durante una sfida con l'Ipswich Town ha subito un infortunio ai legamenti della caviglia. Il Crystal Palace \u00e8 riuscito comunque a guadagnare la promozione nella Premier League, tornando nella massima divisione inglese a distanza di otto anni dall'ultima apparizione.\nUna volta ristabilitosi, gli \u00e8 stato comunque preferito Dean Moxey come terzino titolare. Ha debuttato nella Premier League in data 21 dicembre 2013, sostituendo proprio Moxey nella sconfitta casalinga per 0-3 contro il Newcastle: nella stessa sfida, ha concesso un calcio di rigore ai \"Magpies\". Parr ha giocato da titolare i successivi 8 incontri, sotto la guida nel nuovo tecnico Tony Pulis. Nel quarto turno della FA Cup 2013-2014, gara in cui la sua squadra \u00e8 stata sconfitta per 2-1 dal Wigan, ha subito un infortunio che ha interrotto la serie di partite da titolare. A fine stagione, il Crystal Palace ha centrato la salvezza ed ha comunicato che il contratto di Parr non sarebbe stato rinnovato.\nIpswich Town.\nIl 7 luglio 2014, ha firmato ufficialmente un contratto biennale con l'Ipswich Town, formazione militante nella Championship. Ha esordito in squadra il 30 agosto, schierato titolare nel pareggio per 1-1 sul campo del Derby County. Il 16 settembre ha segnato la prima rete, nel 2-0 sul Brighton. Rimasto in squadra per un anno e mezzo, ha totalizzato 42 presenze e 3 reti.\nStr\u00f8msgodset.\nIl 9 gennaio 2016, lo Str\u00f8msgodset ha annunciato sul proprio sito d'aver trovato l'intesa per il trasferimento di Parr, soggetto ai test medici e al raggiungimento di un accordo sui termini personali del contratto. Il 13 gennaio, Parr ha firmato ufficialmente un contratto con il nuovo club, legandosi fino al 30 giugno 2019.\nIl 24 gennaio 2022 ha annunciato il proprio ritiro dal calcio professionistico.\nNazionale.\nParr ha giocato per diverse selezioni giovanili norvegesi. Dal 2008, ha collezionato 18 apparizioni per la . La prima di queste \u00e8 stata datata 12 giugno 2008, quando ha sostituito Endre Fotland Knudsen nel successo per 1-4 sull'Islanda. L'11 maggio 2010, \u00e8 stato convocato dalla selezione maggiore per la prima volta, per le sfide contro e . Il 29 maggio 2010, ha esordito proprio contro il Montenegro.\nStatistiche.\nPresenze e reti nei club.\n\"Statistiche aggiornate al 25 gennaio 2022.\""}
{"id": "3167036", "revid": "339392", "url": "https://it.wikipedia.org/wiki?curid=3167036", "title": "Butterfly (Smile.dk)", "text": ""}
{"id": "3167037", "revid": "767487", "url": "https://it.wikipedia.org/wiki?curid=3167037", "title": "Un bon bock", "text": "Un bon bock \u00e8 una pantomima luminosa francese del 1888 diretta da Charles-\u00c9mile Reynaud e proiettata per la prima volta al museo Gr\u00e9vin di Parigi il 28 ottobre 1892. Consiste di 700 immagini dipinte individualmente a mano su lastre di vetro per la durata complessiva di 15 minuti di proiezione.\nTrama.\nUn cliente maleducato entra in una birreria dove si trova attratto dalla bella cameriera, cui chiede una birra, lei gliela serve ma mentre la sta corteggiando entra lo sguattero che beve la birra. Il cliente, stupefatto, vede che il suo boccale di birra \u00e8 vuoto e si fa portare un altro boccale.\nEntra un viaggiatore con una valigia, il cliente della birreria lo prende in giro e questi si arrabbia, durante la disputa entra nuovamente in scena lo sguattero, che vuota anche il secondo boccale di birra. Una volta uscito di scena il viaggiatore, il cliente vede che anche il secondo boccale \u00e8 vuoto, si arrabbia e se ne va.\nRimasti soli lo sguattero spiega alla cameriera che \u00e8 stato lui a vuotare i due boccali di birra.\nProduzione.\n\"Un bock bock\" \u00e8 uno dei primi cortometraggi animati mai prodotti, realizzato per il teatro ottico di Charles-\u00c9mile Reynaud, una evoluzione del suo prassinoscopio, sviluppato dal precedente zootropio.\nAssieme a \"Le clown et ses chiens\" e \"Pauvre Pierrot\", \"Un bon bock\" venne proiettato per la prima volta nell'ottobre 1892 al museo Gr\u00e9vin di Parigi, quando Emile Reynaud presenta il suo teatro ottico. Le tre rappresentazioni vennero presentate come \"pantomime luminose\" (\"pantomimes lumineuses\", in francese), e furono le prime animazioni proiettate pubblicamente a pagamento, precedendo cos\u00ec di tre anni l'invenzione del cinematografo dei fratelli Lumi\u00e8re. Reynaud si occup\u00f2 di manovrare personalmente il teatro ottico durante tutta la manifestazione.\nLa proiezione veniva accompagnata da effetti sonori e da una colonna sonora personalmente composta ed eseguita dal musicista Gaston Paulin.\n\"Un bon bock\" \u00e8 considerato un film perduto. Non esiste alcuna copia sopravvissuta, poich\u00e9 Reynaud stesso gett\u00f2 personalmente le due copie in suo possesso nella Senna."}
{"id": "3167038", "revid": "287204", "url": "https://it.wikipedia.org/wiki?curid=3167038", "title": "Metodo storico (filologia)", "text": "Il metodo storico \u00e8 la corrente di critica letteraria italiana della seconda met\u00e0 dell'Ottocento che, influenzata dal Positivismo e dalla storiografia tedesca e in contrapposizione con la tendenza desanctisiana, impresse allo studio della letteratura italiana un'attenzione prevalente agli aspetti storici e testuali, rispetto a quelli estetici. Il Giornale storico della letteratura italiana fu considerato all'epoca quasi un \"organo\" della corrente. Esponenti di rilievo della corrente furono, tra gli altri, Alessandro D'Ancona, Francesco Novati, Pio Rajna, Rodolfo Renier. Contro il \"metodo storico\" come fondamento della critica letteraria si espresse Benedetto Croce, gi\u00e0 in \"Francesco de Sanctis e i suoi critici recenti\" (memoria letta all'Accademia Pontaniana nella tornata del 3 aprile 1898), poi, in modo filosoficamente pi\u00f9 articolato, nella celebre Estetica come scienza dell'espressione e linguistica generale del 1902."}
{"id": "3167042", "revid": "300067", "url": "https://it.wikipedia.org/wiki?curid=3167042", "title": "Aleksandar Trifunovi\u0107 (cestista)", "text": ""}
{"id": "3167044", "revid": "88740", "url": "https://it.wikipedia.org/wiki?curid=3167044", "title": "Hamden", "text": ""}
{"id": "3167045", "revid": "1494169", "url": "https://it.wikipedia.org/wiki?curid=3167045", "title": "Aleksandar Trifunovi\u0107", "text": ""}
{"id": "3167048", "revid": "287204", "url": "https://it.wikipedia.org/wiki?curid=3167048", "title": "Aleksandar Trifunovic", "text": ""}
{"id": "3167050", "revid": "1573940", "url": "https://it.wikipedia.org/wiki?curid=3167050", "title": "Laguz", "text": "La runa \u00e8 identica nella forma alla lettera \"l\" dell'alfabeto retico. Il nome della corrispondente lettera dell'alfabeto gotico (, \ud800\udf3b) \u00e8 \"lagus\".\nDei due nomi della runa in proto-germanico, \"*laguz\" deriva direttamente da quello dei corrispondenti termini in antico inglese ed antico norreno, presenti nei poemi runici. Il termine \"*laukaz\" (che significa \"porro\") \u00e8 stato invece ricavato dalle iscrizioni pi\u00f9 antiche, in cui \u00e8 stato ipotizzato che tale runa abbreviasse appunto la parola \"*laukaz\", simbolo di fertilit\u00e0 (come sulla fibula di B\u00fclach).\nPoemi runici.\nLa runa \"laguz\" \u00e8 nominata in tutti e tre i poemi runici; in quelli norvegese ed islandese \u00e8 chiamata \"l\u00f6gr\", mentre in quello anglosassone viene chiamata \"lagu\"."}
{"id": "3167052", "revid": "114325", "url": "https://it.wikipedia.org/wiki?curid=3167052", "title": "Laukaz", "text": ""}
{"id": "3167054", "revid": "114325", "url": "https://it.wikipedia.org/wiki?curid=3167054", "title": "Lagu", "text": ""}
{"id": "3167056", "revid": "767487", "url": "https://it.wikipedia.org/wiki?curid=3167056", "title": "Pauvre Pierrot", "text": "Pauvre Pierrot \u00e8 una pantomima luminosa francese del 1891 diretta da Charles-\u00c9mile Reynaud e proiettata per la prima volta il 28 ottobre 1892 al museo Gr\u00e9vin di Parigi all'interno del programma delle pantomime luminose. Consiste di 500 immagini dipinte individualmente a mano su lastre di vetro per la durata complessiva di 4 minuti di proiezione.\nTrama.\nArlecchino scavalca il muretto di una casa ed entra nel cortile. Qui si affaccia Colombina che Arlecchino inizia a corteggiare. Suona il campanello, Arlecchino si nasconde dietro una colonna, Colombina va ad aprire ed entra in scena Pierrot con un mandolino. Colombina lo ignora e rientra a casa. Pierrot piange, beve da una bottiglia e inizia a suonare una serenata. Pierrot viene interrotto da un colpo di Arlecchino, poi riprende, canta per intero la sua serenata, ma alla fine viene scacciato dai colpi di Arlecchino che se la ride mentre va incontro a Colombina.\nStoria.\n\"Pauvre Pierrot\" \u00e8 uno dei primi cortometraggi animati mai prodotti, realizzato per il teatro ottico di Charles-\u00c9mile Reynaud, una evoluzione del suo prassinoscopio, sviluppato dal precedente zootropio.\nAssieme a \"Un bon bock\" e \"Le Clown et ses chiens\", \"Pauvre Pierrot\" venne proiettato per la prima volta nell'ottobre 1892 al museo Gr\u00e9vin di Parigi, quando Emile Reynaud presenta il suo teatro ottico. Le tre rappresentazioni vennero presentate come \"pantomime luminose\" (\"pantomimes lumineuses\", in francese), e furono le prime animazioni proiettate pubblicamente ad un pubblico pagante e il primo uso di una sorta di \"film\" perforato. Reynaud si occup\u00f2 di manovrare personalmente il teatro ottico durante tutta la manifestazione.\nLa proiezione veniva accompagnata da effetti sonori e da una colonna sonora personalmente composta ed eseguita dal musicista Gaston Paulin.\n\"Pauvre Pierrot\" \u00e8 una delle sole due pantomime luminose sopravvissute, essendo le altre tre state gettate nella Senna dallo stesso Reynaud in un momento di sconforto."}
{"id": "3167057", "revid": "114325", "url": "https://it.wikipedia.org/wiki?curid=3167057", "title": "Logr", "text": ""}
{"id": "3167059", "revid": "114325", "url": "https://it.wikipedia.org/wiki?curid=3167059", "title": "L\u00f6gr", "text": ""}
{"id": "3167060", "revid": "810736", "url": "https://it.wikipedia.org/wiki?curid=3167060", "title": "Tarzan and the Lion Man", "text": "Tarzan and the Lion Man \u00e8 un romanzo scritto da Edgar Rice Burroughs, diciassettesimo del suo Ciclo di Tarzan. Il romanzo \u00e8 stato originariamente serializzato sulla rivista \"Liberty\" dal novembre 1933 al gennaio 1935. \u00c8 inedito in italiano.\nQuesto romanzo \u00e8 il pi\u00f9 prossimo di tutta la serie a essere una pura storia a fumetti, nel quale Burroughs offre una sfrenata satira al riguardo del trattamento che Hollywood ha riservato al personaggio di Tarzan, arrivando a offrire una parodia del proprio stesso lavoro. Questa storia, nella fattispecie, \u00e8 stata scritta al tempo in cui Johnny Weissmuller aveva iniziato a diventare famoso nel mondo del cinema per la propria interpretazione del personaggio di Tarzan come un analfabeta, con totale dispiacere da parte di Burroughs.\nTrama.\nTarzan e il suo compagno leone \"Jad-bal-ja\" scopre uno scienziato pazzo con una citt\u00e0 di gorilla parlanti. A peggiorare la situazione, una crew di Hollywood decide di condurre le riprese di un film di Tarzan proprio in Africa e porta l\u00ec un attore che \u00e8 l'esatta replica dell'Uomo Scimmia, ma il suo esatto opposto in termini di coraggio e determinazione.\nPi\u00f9 tardi, come \"John Clayton\", Tarzan visita Hollywood per un'audizione per lo stesso ruolo di Tarzan in un film successivo (e l\u00ec viene giudicato inadatto per il ruolo del protagonista perch\u00e9 egli \"non \u00e8 il tipo\").\nAdattamento a fumetti.\nIl libro \u00e8 stato adattato nella serie a fumetti di Tarzan pubblicata dalla \"Gold Key Comics\" nel numero 206, datato febbraio 1972, e nella serie edita dalla DC Comics nei numeri 231-234, datati luglio 1974-gennaio 1975.\nCopyright.\nIl copyright per questa storia \u00e8 scaduto in Australia, e per questa ragione \u00e8 l\u00ec di pubblico dominio. Il testo \u00e8 disponibile attraverso il Progetto Gutenberg."}
{"id": "3167061", "revid": "109376570", "url": "https://it.wikipedia.org/wiki?curid=3167061", "title": "Stemma di Lodi", "text": "Lo stemma di Lodi \u00e8 costituito da uno scudo sannitico di color oro su cui \u00e8 rappresentata una croce rossa; lo scudo \u00e8 timbrato dalla corona di citt\u00e0 ed \u00e8 ornato da fronde verdi di alloro e di quercia annodate con un nastro tricolore.\nStoria.\nLe origini.\nSulle origini dell'emblema c'\u00e8 molta incertezza: alcuni storici sostengono che risalga all'epoca della prima crociata (1095), sebbene non esista alcuna fonte che dimostri la partecipazione della citt\u00e0 all'impresa. La maggior parte degli studiosi individua invece un'origine pi\u00f9 antica, in quanto la croce d'oro in campo rosso deriva dallo stemma dell'imperatore Costantino; i colori sarebbero poi stati invertiti. Secondo tale interpretazione, il vessillo cittadino sarebbe stato creato ancor prima della crociata, per dichiarare la fedelt\u00e0 della citt\u00e0 alla causa ghibellina e per distinguere le milizie laudensi durante le azioni belliche.\nLegami con altri emblemi.\nLa blasonatura o i colori dello stemma di Lodi sono ripresi all'interno di altri simboli, quali gli emblemi di Lodi Vecchio, di Casaletto Lodigiano, di Ossago Lodigiano e della provincia di Lodi.\nLo stemma del comune di Lodi, inoltre, occupava il terzo quarto dell'emblema inquartato adottato dalla provincia di Milano fino al 1992, anno di istituzione della provincia di Lodi. Si trova anche nel primo quarto dell'armoriale del 3\u00ba Reggimento Genio dell'Esercito Italiano.\nRappresentazioni artistiche dello stemma.\nLo scudo dello stemma comunale \u00e8 rappresentato in diversi luoghi della citt\u00e0:\nGonfalone.\nIl gonfalone del comune \u2013 esibito in occasione di tutte le cerimonie ufficiali \u2013 riproduce sul fronte l'iconografia araldica dello stemma e sul retro due scene storiche: la prima \u00e8 dedicata al patrono san Bassiano, mentre la seconda rappresenta Federico Barbarossa \u2013 fondatore di Lodi \u2013 nell'atto di consegnare ai notabili le insegne della nuova citt\u00e0.\nBandiera.\nIl comune di Lodi dispone anche di una bandiera che riprende la blasonatura dello scudo araldico municipale (croce rossa in campo giallo).\nIl vessillo cittadino \u2013 unitamente al tricolore italiano e alla bandiera europea \u2013 \u00e8 esposto a palazzo Broletto e presso le sedi di alcune istituzioni legate al comune, quali la biblioteca, il museo civico, il tribunale ed altri uffici pubblici.\nDal 25 settembre 2010 uno stendardo triangolare con i colori municipali svetta in cima al \"Torrione\" del Castello Visconteo, uno dei monumenti pi\u00f9 significativi della citt\u00e0."}
{"id": "3167063", "revid": "124246891", "url": "https://it.wikipedia.org/wiki?curid=3167063", "title": "Filmografia di Jes\u00fas Franco", "text": "La filmografia di Jes\u00fas Franco \u00e8 alquanto vasta: in 50 anni di carriera ha diretto oltre 180 lungometraggi. I suoi film hanno via via richiesto l'intervento di diverse nazioni per la produzione, sono stati girati in varie lingue e molto spesso sono conosciuti con pi\u00f9 di un titolo."}
{"id": "3167066", "revid": "810736", "url": "https://it.wikipedia.org/wiki?curid=3167066", "title": "Tarzan's Quest", "text": "Tarzan's Quest \u00e8 un romanzo del 1936 scritto da Edgar Rice Burroughs, diciannovesimo del suo Ciclo di Tarzan. \u00c8 inedito in italiano.\nTrama.\nLa moglie di Tarzan, \"Jane Porter\" (nuovamente apparsa per la prima volta da Tarzan e gli uomini formica e qui proposta nella sua ultima apparizione come personaggio principale della serie), viene coinvolta nella ricerca di una sanguinaria trib\u00f9 perduta che sembra possedere una droga volta ad assicurare l'immortalit\u00e0. \nNel contempo Tarzan, la sua compagna scimmia \"Nkima\", il capo \"Muviro\" e i suoi fedeli guerrieri \"Waziri\" appaiono coinvolti nella ricerca della figlia perduta di Muviro, \"Buira\".\nAdattamento a fumetti.\nIl libro \u00e8 stato adattato a fumetti nella serie edita dalla \"Gold Key Comics\" nei numeri 188-189, datati agosto-settembre 1970.\nCopyright.\nIl copyright per questa storia \u00e8 scaduto in Australia, e per questa ragione \u00e8 ora l\u00ec di pubblico dominio. Il testo \u00e8 disponibile attraverso il Progetto Gutenberg."}
{"id": "3167067", "revid": "599013", "url": "https://it.wikipedia.org/wiki?curid=3167067", "title": "Jeanne Vaussard", "text": "Biografia.\nCelebre per aver disputato la finale del Open di Francia (singolare femminile) del 1924 contro Julie Vlasto perdendo con il punteggio di 6-2, 6-3 per la Vlasto, si trattava dell'ultima edizione riservata ai soli residenti in Francia.\nIn seguito parteciper\u00e0 innumerevoli volte alla stessa competizione, alle Internazionali di Francia 1925 giunse al terzo turno venendo eliminata da Evelyn Colyer e nelle'dizione successiva si ferm\u00f2 al secondo turno contro la statunitense Elizabeth Ryan. Parteciper\u00e0 alle edizioni sino al 1932 e il suo miglior risultato sar\u00e0 un quarto di finale perso contro Cornelia Bouman nel 1928."}
{"id": "3167068", "revid": "114325", "url": "https://it.wikipedia.org/wiki?curid=3167068", "title": "\u16da", "text": ""}
{"id": "3167069", "revid": "1784492", "url": "https://it.wikipedia.org/wiki?curid=3167069", "title": "Hrvatski ko\u0161arka\u0161ki klub Zrinjski Mostar", "text": "Il H.K.K. Zrinjski Mostar \u00e8 una societ\u00e0 cestistica avente sede a Mostar, in Bosnia ed Erzegovina. Fondata nel 1992, gioca nel campionato bosniaco."}
{"id": "3167070", "revid": "4711", "url": "https://it.wikipedia.org/wiki?curid=3167070", "title": "HKK Zrinjski Mostar", "text": ""}
{"id": "3167071", "revid": "1543377", "url": "https://it.wikipedia.org/wiki?curid=3167071", "title": "Caspal\u00e1", "text": "Caspal\u00e1 \u00e8 un comune (\"comisi\u00f3n municipal\" in spagnolo) dell'Argentina, appartenente alla provincia di Jujuy, nel dipartimento di Valle Grande.\nIn base al censimento del 2001, nel territorio comunale dimorano 312 abitanti, di cui 177 nella cittadina capoluogo del comune: in quanto a numero di abitanti \u00e8 la pi\u00f9 piccola \"comisi\u00f3n municipal\" della provincia."}
{"id": "3167075", "revid": "1305772", "url": "https://it.wikipedia.org/wiki?curid=3167075", "title": "Fotopittura animata", "text": "La fotopittura animata (\"photo-peintures anim\u00e9es\", in francese) \u00e8 un tipo di proiezione animata per teatro ottico inventata da Charles-\u00c9mile Reynaud nel 1895 e proiettata per la prima volta in pubblico al museo Gr\u00e9vin di Parigi nel 1896. Si tratta di una evoluzione dello spettacolo delle pantomime luminose, avente una sequenza di fotografie su lastra di vetro, in sostituzione delle immagini dipinte a mano, realizzate attraverso uno strumento inventato dallo stesso Reynaud, il foto-scenografo.\nStoria.\nNel 1888 Charles-\u00c9mile Reynaud perfeziona un proiettore di pi\u00f9 larga scala, simile ai proiettori che sarebbero stati usati per le proiezioni cinematografiche qualche anno pi\u00f9 tardi. Il 28 ottobre 1892, Reynaud d\u00e0 la prima proiezione pubblica di uno spettacolo di immagini in movimento al museo Gr\u00e9vin di Parigi. Lo spettacolo, annunciato come \"pantomime luminose\" (\"Pantomimes Lumineuses\"), comprende tre sequenze animate: \"Pauvre Pierrot\", \"Un bon bock\" e \"Le clown et ses chiens\", ciascuno costituito da 500-700 lastre di vetro dipinte individualmente dallo stesso Reynaud e della durata di circa 15 minuti. Reynaud, inoltre, opera come proiezionista e lo spettacolo \u00e8 accompagnato da un commento sonoro composto ed eseguito da Gaston Paulin. Per le \"pantomime luminose\", infatti, oltre all'esecuzione di rumori come commento alle immagini, viene anche composta una vera e propria colonna sonora musicale.\nLe \"pantomime luminose\" prodotte da Reynaud per il teatro ottico, furono in tutto cinque: \"Un bon bock\" (1888), \"Le clown et ses chiens\" (1890), \"Pauvre Pierrot\" (1891), \"Autour d'une cabine\" (1893), \"Un r\u00eave au coin du feu\" (1894). Di queste, tuttavia, ne sono sopravvissute solamente due, \"Pauvre Pierrot\" e \"Autour d'une cabine\", poich\u00e9 Reynaud stesso ha gettato le altre tre nella Senna in un momento di disperazione.\nSuccessivamente alla nascita del cinema e delle \"fotografie in movimento\", anche Reynaud \u00e8 costretto a piegarsi a questa nuova moda e realizza per il suo teatro ottico quelle che chiama \"fotopitture animate\". Si tratta di animazioni realizzate con sequenze di fotografie dipinte a mano, utilizzate al posto dei disegni, riprese attraverso uno strumento ottico creato dallo stesso Reynaud: il foto-scenografo. Di questo tipo di animazioni verranno prodotti da Reynaud i titoli: \"Guillaume Tell\" (1896), \"Le premier cigare\" (1897) e \"Les clowns Price\" (1898). Per la proiezione della terza elabora un nuovo apparecchio, un \"proiettore continuo a specchi oscillanti\", ma il risultato non lo soddisfa e perci\u00f2 abbandona la nuova invenzione e la stessa fotopittura animata non verr\u00e0 mai proiettata.\nSuccessivamente alla presentazione di \"Guillaume Tell\", le proiezioni di pantomime luminose e fotopitture animate, le due forme di spettacolo verranno presentate assieme. L'ultima proiezione avviene l'8 febbraio del 1900."}
{"id": "3167077", "revid": "11959", "url": "https://it.wikipedia.org/wiki?curid=3167077", "title": "Waqidi", "text": ""}
{"id": "3167078", "revid": "1543377", "url": "https://it.wikipedia.org/wiki?curid=3167078", "title": "Pampichuela", "text": "Pampichuela \u00e8 un comune (\"comisi\u00f3n municipal\" in spagnolo) dell'Argentina, appartenente alla provincia di Jujuy, nel dipartimento di Valle Grande.\nIn base al censimento del 2001, nel territorio comunale dimorano 461 abitanti, di cui 159 nella cittadina capoluogo del comune."}
{"id": "3167079", "revid": "767487", "url": "https://it.wikipedia.org/wiki?curid=3167079", "title": "Roberto Bonchio", "text": "Biografia.\nHa partecipato alla Resistenza militando nelle file dei \"comunisti cattolici\", formazione politica poi confluita nel Partito comunista italiano \nDivenuto funzionario di tale partito e direttore delle Edizioni di Cultura Sociale, fond\u00f2 nel 1953 gli Editori riuniti, unendo la sua casa editrice alle Edizioni Rinascita di Valentino Gerratana. Lasciata dopo pi\u00f9 di quaranta anni nel 1995 la direzione degli Editori riuniti, ha proseguito nell'attivit\u00e0 di consulente editoriale per varie case editrici. Bonchio fu anche curatore di numerose opere tra cui si ricordano la \"Storia delle rivoluzioni del XX secolo\" di Eric Hobsbawm e le \"Osservazioni sulla tortura\" di Pietro Verri.\nCollegamenti esterni.\nNecrologio su \"Liberazione\""}
{"id": "3167080", "revid": "757396", "url": "https://it.wikipedia.org/wiki?curid=3167080", "title": "Ko\u0161arka\u0161ki klub Mornar Bar", "text": "Il K.K. Mornar Bar \u00e8 una societ\u00e0 cestistica avente sede nella citt\u00e0 di Antivari, in Montenegro. Fondata nel 1974, disputa il campionato montenegrino.\nRoster 2021-2022.\n\"Aggiornato al 9 dicembre 2021.\""}
{"id": "3167081", "revid": "93556", "url": "https://it.wikipedia.org/wiki?curid=3167081", "title": "Moralista", "text": "Un moralista \u00e8 uno scrittore che propone, in maniera discontinua, riflessioni sui costumi, le usanze e i modi di essere degli uomini, i loro caratteri e modi di vivere\nIl moralista, in senso generico, \u00e8 anche colui che \u00abper carattere, per educazione o per cultura \u00e8 portato a esaminare e valutare l'aspetto morale di qualsiasi questione o situazione\u00bb o chi, nel senso di \"moralizzatore\", pretende, attraverso le sue parole, presunti insegnamenti e, pi\u00f9 raramente, il suo esempio, di dare lezioni di comportamento morale.\nPoetica dei moralisti.\nLo stile degli scrittori moralisti \u00e8 caratterizzato da un procedere discontinuo: i saggi di Montaigne procedono \u00aba salti e a sgambetti\u00bb e senza obbedire a una organizzazione prestabilita: cos\u00ec anche sono la raccolta delle massime di La Rochefoucauld, la scelta delle favole di La Fontaine o l'elenco dei caratteri di La Bruy\u00e8re.\nQuesta forma della scrittura, propria del moralista, contraddistingue il rifiuto per il discorso costruttivo, dimostrativo e prescrittivo mettendo cos\u00ec in discussione l'atteggiamento autoritario e di presunta sapienza che \u00e8 tipica del \"moralizzatore\", vale a dire del filosofo, del teologo o dell'apologeta. La scelta della forma letteraria discontinua, sia che privilegi il disordine, come in Montaigne, sia che valorizzi la concisione come in La Rochefoucauld e Jean de La Bruy\u00e8re, vuole rendere conto e testimonianza dell'infinit\u00e0 diversit\u00e0 dei comportamenti umani e della complessit\u00e0 di una realt\u00e0 incoerente e priva di un senso sicuro.\nI moralisti nella storia.\nLa critica del XIX secolo e dell'et\u00e0 seguenti ha ritenuto che la corrente dei moralisti fosse la caratteristica che pi\u00f9 ha contraddistinto lo spirito della cultura francese del XVII secolo, come reazione al materialismo o all'indifferenza morale e religiosa causata dalle assurdit\u00e0 delle guerre e dell'anarchia civile e religiosa che avevano contrassegnato lo sviluppo della cosiddetta \"societ\u00e0 civile\" che era stata contrapposta alla rozzezza del secolo precedente.\nAl tempo stesso un tale approccio introduce erroneamente una sovrapposizione delle nozioni di moralista e moralizzatore, proprio ci\u00f2 che non sono mai precisamente questi scrittori; inoltre considerando solo la forma degli scritti dei moralisti si evidenzia un'ambiguit\u00e0 di significato: in assenza di un interlocutore a cui riferire esattamente i brani isolati, che si presentano come delle quasi citazioni, un testo come le \"Massime\" di La Rochefoucauld \u00e8 suscettibile di una interpretazione sia agostiniana che libertina.\nL'ipotesi di una \u00abreazione spirituale\u00bb non \u00e8 attendibile, e se si deve stare ai temi trattati, i moralisti come Montaigne o come La Fontaine sono molto pi\u00f9 vicini all'epicureismo che a un intento apologetico.\nSi \u00e8 anche affermato che questa moda letteraria fu incoraggiata dalle famose \"Relazioni\" veneziane dove gli ambasciatori della Repubblica di San Marco si applicavano a descrivere i tratti dei personaggi pi\u00f9 importanti della corte del re di Francia. \u00c8 la nota ipotesi delle \u00abchiavi d'interpretazione\u00bb applicata specificatamente ai \"Caract\u00e8res\" di La Bruy\u00e8re: vi sarebbe cio\u00e8 un personaggio reale contemporaneo nascosto sotto ognuno dei ritratti morali. Lo stesso autore in effetti rifiut\u00f2 una tale lettura della sua opera che veniva ridotta a un divertente documento storico.\nSe dunque si vuole essere precisi e non speculare su una ipotetica \"origine\" dei moralisti, bisogna circoscrivere storicamente la categoria dei moralisti, in senso proprio, alla seconda met\u00e0 del XVII secolo, periodo che segue a quello eroico e romanzesco della Fronda: i moralisti rendono conto e partecipano nello stesso tempo alla \u00abdistruzione degli eroi\u00bb e della loro mitologia che opera durante il regno di Luigi XIV. In una causalit\u00e0 di questo tipo si potranno trovare gli elementi che consentono di spiegare la comparsa di questo tipo di scrittura, contraddistinta da una forma di pessimismo o di una messa in discussione di valori e sentimenti.\nIl modo migliore per capire la specificit\u00e0 dello stile dei moralisti \u00e8 quello di confrontarlo con chi adotta un modo diverso di scrivere: si possono contare numerosi scrittori apparentemente molto vicini alla letteratura moralista, dilettanti di professione, e di valore diverso: Nicolas Coeffeteau, Marin Cureau de La Chambre, Jean-Fran\u00e7ois Senault ou Scud\u00e9ry, oppure i traduttori di moralisti stranieri come dello spagnolo Baltasar Graci\u00e1n. In senso stretto questi autori non possono essere considerati moralisti se non per i temi che essi trattano ma il loro modo d'esprimersi e di pensare \u00e8 radicalmente differente e implica un modo di leggerli molto diverso. Questi autori scegliendo la forma del trattato dimostrativo espongono in modo assertivo e definitivo una verit\u00e0 che essi assumono per certa: mentre, come ha dimostrato Marc Escola , la forma discontinua, definitoria di una scrittura moralista, obbliga il lettore a intervenire e ricostruire i legami molteplici di continuit\u00e0 fra i frammenti e lo lascia largamente responsabile del percorso del significato. \u00c8 questo infatti il modo per i moralisti di esprimere una verit\u00e0 ormai mobile, ondeggiante e labile, di un'ambiguit\u00e0 appena costituitasi dei significati e dei comportamenti, di una realt\u00e0 il cui assetto, per riprendere un'espressione di Montaigne , non \u00e8 pi\u00f9 stabile, e fa provare al lettore questo senso di squilibrio.\nSe si riporta giustamente Montaigne a questa tipologia di scrittori bisogna osservare che egli per primo inventa lo stile dei moralisti e che i suoi \"Essais\" diventano il modello di riferimento per gli scrittori qui considerati.\nSe invece si avvicinano alla stesso modo i \"Pens\u00e9es\" di Pascal alla letteratura moralista si tratter\u00e0 in questo caso di un caso singolo della Storia: i \"Pens\u00e9es\" sono infatti ci\u00f2 che rimane di un progetto fallito, per la morte del suo autore, di apologia del Cristianesimo: essi si offrono al lettore con uno stile dimostrativo e assertivo che non rientra nella letteratura moralista.\nNel XVIII secolo, i differenti generi letterari inventati, o piuttosto dotati di una dignit\u00e0 letteraria, da La Rochefoucauld, La Bruy\u00e8re e La Fontaine, vengono abbondantemente ripresi da una congerie di imitatori e continuatori fra in quali si possono considerare, per la qualit\u00e0 della loro produzione artistica letteraria, Vauvenargues, Chamfort e Rivarol.\nSolo attraverso una raddoppiata estensione della definizione di moralista si \u00e8 potuto procedere a un allargamento del complesso dei moralisti, non senza mettere a mal partito la stessa nozione di scrittore moralista:\nAlcuni tra di loro, segnatamente Esprit, adottano un approccio molto vicino a La Rochefoucault e questi ultimi due hanno in effetti tra loro collaborato alla concezione delle loro rispettive opere.\nVi \u00e8 tuttavia una differenza essenziale tra questi autori e i moralisti in senso stretto tale che sia diverso il modo di lettura e di pensiero irriducibile a punti tematici che pure sono comuni. Collegando il rapporto polemico che intrattiene il moralista con il discorso filosofico, la critica del XIX secolo ha spesso assimilato i moralisti a una branca della filosofia o della fisiognomica: cos\u00ec che si \u00e8 resa inutilizzabile la nozione e si \u00e8 mostrata disattenzione alla specificit\u00e0 formale di quei testi, ai quali si deve il loro successo come il permanere della loro leggibilit\u00e0 ancora oggi e del loro inserimento nella letteratura come \u00e8 stata elaborata tra il XVIII e il XIX secolo.\nAl contrario non vi \u00e8 quasi nessun filosofo che considererebbe questi moralisti come facenti parte della sua disciplina, e ci\u00f2 a ragione. \nCollegamenti esterni.\nAforismi, sentenze e massime di :"}
{"id": "3167083", "revid": "4711", "url": "https://it.wikipedia.org/wiki?curid=3167083", "title": "KK Mornar Bar", "text": ""}
{"id": "3167085", "revid": "124123", "url": "https://it.wikipedia.org/wiki?curid=3167085", "title": "Kitty McKane", "text": "Biografia.\nVinse due volte il Torneo di Wimbledon (singolare femminile): nel 1924 sconfisse Helen Wills 4-6, 6-4, 6-4 e nel 1926 vinse Lil\u00ed de \u00c1lvarez con il punteggio di 6-2, 4-6, 6-3.\nVinse la medaglia d'oro ai Giochi della VII Olimpiade nel doppio in coppia con Margaret McNair, una medaglia d'argento nel doppio misto con Maxwell Woosnam e un bronzo nel singolo. Nelle olimpiadi successive vinse una medaglia d'argento nel doppio con Phyllis Covell e un bronzo nel singolo.\nNel 1925 gioc\u00f2 la finale dell'Open di Francia (singolare femminile) perdendo contro Suzanne Lenglen che la vinse con 6-1, 6-2. Nella sua carriera fu la numero 2 del tennis.\nInoltre vinse diversi tornei di Badminton nel periodo 1920-1925."}
{"id": "3167086", "revid": "1305772", "url": "https://it.wikipedia.org/wiki?curid=3167086", "title": "San Francisco (Jujuy)", "text": "San Francisco \u00e8 un comune (\"comisi\u00f3n municipal\" in spagnolo) dell'Argentina, appartenente alla provincia di Jujuy, nel dipartimento di Valle Grande.\nIn base al censimento del 2001, nel territorio comunale dimorano 377 abitanti, di cui 320 nella cittadina capoluogo del comune."}
{"id": "3167087", "revid": "767487", "url": "https://it.wikipedia.org/wiki?curid=3167087", "title": "Tim Hauser", "text": "Biografia.\nNato nello stato di New York, a sette anni Tim Hauser si trasfer\u00ec con la famiglia nel New Jersey prima a Ocean Township e poi a Asbury Park. Cominci\u00f2 a cantare professionalmente a 15 anni. Fond\u00f2 il quintetto vocale doo-wop The Criterions con il quale registr\u00f2 due singoli per la Cecilia Label, \"I Remain Truly Yours\" e \"Don't Say Goodbye\", alla fine degli anni cinquanta.\nNel 1959 entr\u00f2 alla Villanova University. Negli anni universitari Hauser continu\u00f2 a sviluppare i suoi interessi musicali. Nello stesso periodo form\u00f2 il trio folk Troubadours Three con Tommy West, suo compagno nei The Critterions, e con Jim Ruf. Fece parte anche dei gruppi musicali del suo ateneo, i Villanova Singers e i Villanova Spire o Coventry Lads insieme al suo compagno di studi Jim Croce. Fece inoltre parte dello staff della stazione radio della sua universit\u00e0.\nHauser si laure\u00f2 nel 1963 in economia. Nel 1964 entr\u00f2 nell'aeronautica militare e poi milit\u00f2 nella Guardia Nazionale del New Jersey. Dal 1965 inizi\u00f2 a lavorare nella pubblicit\u00e0 per societ\u00e0 di analisi e di ricerca di mercato e di marketing.\nNel 1969 form\u00f2 la prima incarnazione dei The Manhattan Transfer con Gene Pistilli, Marty Nelson, Erin Dickins and Pat Rosalia. Inizialmente la formazione vocale, un quartetto di due voci maschili e due femminili oltre alla voce solista di Pistilli che ne divenne presto il leader, si orient\u00f2 su un genere country con venature rhythm and blues. Nel 1971 il gruppo realizz\u00f2 l'album \"Jukin\"' per la Capitol Records. Le differenti vedute musicali tra Hauser, che preferiva il jazz, e Pistilli, pi\u00f9 orientato sul country e sul Memphis Sound, portarono presto allo scioglimento del gruppo.\nHauser, a cui ormai non interessava pi\u00f9 il marketing, svolse vari lavori per mantenersi e per poter continuare la sua carriera musicale. Fece anche il tassista e fu proprio sul suo taxi che incontr\u00f2 una giovane passeggera che si scopr\u00ec essere una fan dei primi Manhattan Transfer. Laurel Mass\u00e9 era una giovane aspirante cantante e i due si ritrovarono coinvolti in una lunga discussione da cui emerse che avevano gli stessi gusti musicali. Poco dopo, sempre sul suo taxi, incontr\u00f2 un suonatore di bongo che lo invit\u00f2 ad una festa dove si doveva esibire con un gruppo chiamato Laurel Canyon. Cos\u00ec Tim incontr\u00f2 la giovane cantante Janis Siegel e, insieme a Laurel Mass\u00e9, decise di rifondare i Manhattan Transfer. Con un baritono, un soprano e un contralto, al gruppo mancava solo una voce da tenore. Fu contattato Alan Paul, reduce dal musical \"Grease\", \u00e8 cos\u00ec il quartetto, il 1\u00ba ottobre del 1972, era da considerarsi completo.\nIl nuovo gruppo si esib\u00ec per tre anni nei locali di New York fino a quando fu scoperto da Ahmet Erteg\u00fcn, proprietario della Atlantic Records, che produsse il loro primo album omonimo nel 1975.\nNegli anni successivi Tim Hauser ha sempre mantenuto un ruolo preminente nei Manhattan Transfer, producendo la maggior parte dei loro dischi e firmando buona parte del loro arrangiamenti vocali. Con i Manhattan Transfer ha vinto 9 Grammy Award ottenendo molte altre nomination.\nQuando Erteg\u00fcn fond\u00f2 la Rock and Roll Hall of Fame nel 1986, Hauser fu scelto per far parte della commissione che indicava le nomine, ruolo che svolse per tre anni.\nNel 1993 fu assegnata a Hauser una laurea \"ad honorem\" in musica al Berklee College of Music. La scuola superiore St. Rose High School di Belmar, frequentata da Hauser in giovent\u00f9, ha intitolato dal 1989 un premio a suo nome per gli studenti che eccellono nell'arte teatrale.\nAssorbito dalla produzione e dalla sua carriera con i Manhattan Transfer, Tim Hauser \u00e8 l'unico membro del gruppo a non aver una carriera solista autonoma di rilievo. Il suo unico disco solista, \"Love Stories\", fu pubblicato nel 2007.\nIl 16 ottobre 2014, a causa di un infarto, il leader e fondatore della band muore all'et\u00e0 di 72 anni."}
{"id": "3167088", "revid": "287204", "url": "https://it.wikipedia.org/wiki?curid=3167088", "title": "Ko\u0161arka\u0161ki klub Ulcinj", "text": "Il K.K. Ulcinj \u00e8 una societ\u00e0 cestistica avente sede nella citt\u00e0 di Dulcigno, in Montenegro. Fondata nel 1976, disputa il campionato montenegrino e la Lega Balcanica."}
{"id": "3167089", "revid": "4711", "url": "https://it.wikipedia.org/wiki?curid=3167089", "title": "KK Ulcinj", "text": ""}
{"id": "3167096", "revid": "729019", "url": "https://it.wikipedia.org/wiki?curid=3167096", "title": "Nor-Am Cup 2003", "text": "La Nor-Am Cup 2003 fu la 28\u00aa edizione della manifestazione organizzata dalla Federazione Internazionale Sci.\nLa stagione maschile inizi\u00f2 il 16 novembre 2002 a Loveland, negli Stati Uniti, e si concluse il 15 marzo 2003 a Nakiska, in Canada; furono disputate 21 gare (4 discese libere, 6 supergiganti, 5 slalom giganti, 6 slalom speciali), in 7 diverse localit\u00e0. Lo statunitense Jesse Marshall si aggiudic\u00f2 sia la classifica generale, sia quella di slalom gigante; i suoi connazionali Wade Bishop, Scott Macartney e Tom Rothrock vinsero rispettivamente quelle di discesa libera, di supergigante e di slalom speciale. Lo statunitense Chip Knight era il detentore uscente della Coppa generale.\nLa stagione femminile inizi\u00f2 il 13 novembre 2002 a Loveland, negli Stati Uniti, e si concluse il 14 marzo 2003 a Panorama, in Canada; furono disputate 22 gare (4 discese libere, 6 supergiganti, 6 slalom giganti, 6 slalom speciali), in 7 diverse localit\u00e0. La canadese Brigitte Acton si aggiudic\u00f2 sia la classifica generale, sia quella di supergigante; le statunitensi Bryna McCarty, Jessica Kelley e Kaylin Richardson vinsero rispettivamente quelle di discesa libera, di slalom gigante e di slalom speciale. La canadese Sophie Splawinski era la detentrice uscente della Coppa generale.\nUomini.\nRisultati.\nLegenda:\nDH = discesa libera\nSG = supergigante\nGS = slalom gigante\nSL = slalom speciale\nDonne.\nRisultati.\nLegenda:\nDH = discesa libera\nSG = supergigante\nGS = slalom gigante\nSL = slalom speciale"}
{"id": "3167098", "revid": "484362", "url": "https://it.wikipedia.org/wiki?curid=3167098", "title": "Mohammad Shah Qajar", "text": ""}
{"id": "3167100", "revid": "1442080", "url": "https://it.wikipedia.org/wiki?curid=3167100", "title": "Alfred H\u00f6rtnagl", "text": "Dal 2007 ricopre l'incarico di direttore sportivo del Rapid Vienna"}
{"id": "3167101", "revid": "810736", "url": "https://it.wikipedia.org/wiki?curid=3167101", "title": "Tarzan the Magnificent", "text": "Tarzan the Magnificent \u00e8 un romanzo scritto da Edgar Rice Burroughs, il ventunesimo del Ciclo di Tarzan.\nStoria.\nFu pubblicato in origine come due storie separate a puntate in due diverse riviste \"pulp\": \"Tarzan and the Magic Men\" su \"Argosy\" dal settembre all'ottobre 1936 e \"Tarzan and the Elephant Men\" su \"Blue Book\" dal novembre 1937 al gennaio 1938. Le due storie sono state combinate sotto il titolo comune di \"Tarzan the Magnificent\" nella sua prima edizione come libro, pubblicata nel 1939 dalla Edgar Rice Burroughs, Inc.\n\u00c8 inedito in italiano.\nNell'ordine di scrittura, questo libro segue \"Tarzan's Quest\" e precede \"Tarzan e la citt\u00e0 vietata\". Nell'ordine di pubblicazione dei libri, \u00e8 collocato fra \"Tarzan e la citt\u00e0 vietata\" e \"Tarzan and the Foreign Legion\".\nLa trama del romanzo non appare dissimile al film del 1960 dall'omonimo titolo \"Tarzan il magnifico\".\nTrama.\nTarzan incontra una razza perduta dotata di incredibili poteri mentali, dopo di che torna a visitare le citt\u00e0 dimenticate di Cathne e Athne (precedentemente visitate nel romanzo \"Tarzan e la citt\u00e0 d'oro\"). Come sempre, egli \u00e8 accompagnato dal capo indigeno Muviro e dai suoi fedeli guerrieri Waziri.\nCopyright.\nIl copyright per questa storia \u00e8 scaduto in Australia, e per questo \u00e8 ora l\u00ec di pubblico dominio. Il testo \u00e8 disponibile attraverso il Progetto Gutenberg."}
{"id": "3167102", "revid": "1305772", "url": "https://it.wikipedia.org/wiki?curid=3167102", "title": "Santa Ana (Jujuy)", "text": "Santa Ana \u00e8 un comune (\"comisi\u00f3n municipal\" in spagnolo) dell'Argentina, appartenente alla provincia di Jujuy, nel dipartimento di Valle Grande.\nIn base al censimento del 2001, nel territorio comunale dimorano 684 abitanti, di cui 341 nella cittadina capoluogo del comune."}
{"id": "3167104", "revid": "1573940", "url": "https://it.wikipedia.org/wiki?curid=3167104", "title": "Chiesa di San Giulio (Roveredo)", "text": "La chiesa parrocchiale di San Giulio \u00e8 un edificio religioso che si trova a Roveredo, nel cantone dei Grigioni.\nStoria.\nL'edificio \u00e8 stato sottoposto nel corso dei secoli a diversi rimaneggiamenti. La prima citazione su documenti storici \u00e8 del 1219, mentre la costruzione del coro risale agli inizi del XIV secolo, quella del campanile \u00e8 del 1430 e quella delle cappelle laterali \u00e8 del XVI secolo.\nNel 1643 la navata venne prolungata oltre la sua originaria estensione."}
{"id": "3167105", "revid": "1525450", "url": "https://it.wikipedia.org/wiki?curid=3167105", "title": "Ingwaz", "text": "Forme.\nLa runa \"ingwaz\" (che esiste nelle tre varianti /\u16dc, /\u16dd e ) \u00e8, insieme alle rune \"per\u00feo\" ed \"eihwaz\", uno dei casi pi\u00f9 problematici riguardo alla sua origine, non essendo attestata nelle iscrizioni pi\u00f9 antiche.\nLa \"ingwaz\" compare come runa indipendente una sola volta, nell'alfabeto della pietra runica di Kylver; per il resto \u00e8 sempre attestata come runa legata \"i\u0361\u014b\", nelle forme e (la \"runa della lanterna\", simile per forma alla \"g\u0113r\" del Fu\u00feorc), ma tale identificazione \u00e8 messa in discussione nella maggior parte dei casi poich\u00e9 lo stesso simbolo potrebbe anche rappresentare una runa riflessa della \"wunjo\" o della \"\u00feurisaz\". Il caso pi\u00f9 antico di runa legata \"i\u0361\u014b\" leggibile in tale modo con sufficiente sicurezza si ritrova nell'iscrizione mari\u0361\u014bs (riferentesi forse ai \"M\u00e6ring\" o Ostrogoti) sulla fibbia d'argento di Szabadbatty\u00e1n (V secolo).\nPoemi runici.\nLa \"ingwaz\" compare solamente nel poema runico anglosassone con il nome di \"ing\"."}
{"id": "3167106", "revid": "2134764", "url": "https://it.wikipedia.org/wiki?curid=3167106", "title": "Basketbolen klub Balkan Botevgrad", "text": "Il B.K. Balkan Botevgrad, \u00e8 una societ\u00e0 cestistica avente sede a Botevgrad, in Bulgaria. Fondata nel 1947, gioca nel campionato bulgaro."}
{"id": "3167108", "revid": "291985", "url": "https://it.wikipedia.org/wiki?curid=3167108", "title": "The Marvelous Misadventures of Flapjack", "text": ""}
{"id": "3167110", "revid": "1305772", "url": "https://it.wikipedia.org/wiki?curid=3167110", "title": "Valle Grande", "text": "Valle Grande \u00e8 un comune (\"comisi\u00f3n municipal\" in spagnolo) dell'Argentina, appartenente alla provincia di Jujuy, capoluogo del dipartimento omonimo.\nIn base al censimento del 2001, nel territorio comunale dimorano 552 abitanti, di cui 528 nella cittadina capoluogo del comune."}
{"id": "3167114", "revid": "228587", "url": "https://it.wikipedia.org/wiki?curid=3167114", "title": "Rules", "text": ""}
{"id": "3167116", "revid": "1442080", "url": "https://it.wikipedia.org/wiki?curid=3167116", "title": "Christian Keglevits", "text": ""}
{"id": "3167118", "revid": "547034", "url": "https://it.wikipedia.org/wiki?curid=3167118", "title": "Polittico Sandei", "text": "Il Polittico Sandei \u00e8 un dipinto disperso di Gentile da Fabriano, databile al 1410-1412 circa. Ne restano alcuni santi dai pilastrini laterali (\"San Giacomo Maggiore\", 23,8x8,5 cm, e \"San Pietro\", 23,2x6,5 cm) nella Collezione Berenson a Villa I Tatti a Firenze.\nStoria.\nSul retro del \"San Giacomo\" si trova un'iscrizione vergata che ha permesso di ricondurre le due tavolette, gi\u00e0 messe in relazione col Polittico di Valle Romita gi\u00e0 nei pressi di Fabriano, al perduto polittico Sandei, dipinto per l'altare di tale famiglia nella chiesa di Santa Sofia a Venezia da Gentile. Lo stesso pittore, quando risiedeva nella citt\u00e0 lagunare, aveva dimora proprio in quella parrocchia. Tale polittico, alquanto misterioso, viene in genere datato agli stessi anni di quello fabrianese per le consonanze stilistiche dei due piccoli santi. La menzione pi\u00f9 antica che se ne ha \u00e8 del 1581, quando Francesco Sansovino lo ricord\u00f2, come ritraente i santi Paolo eremita e Antonio Abate.\nDescrizione e stile.\nDell'opera si conoscono solo alcuni frammenti: oltre ai gi\u00e0 citati santi nella collezione Berenson, si conoscono due \"Apostoli\" nei depositi della Pinacoteca Nazionale di Bologna, pure provenienti, forse, dai pilastrini, mentre un pannello con la probabile raffigurazione di san Paolo eremita era nota fino alla met\u00e0 dell'Ottocento nella collezione Loeser a Firenze.\nDai pannelli supersititi si ricava come stilisticamente l'opera fosse databile ai primi decenni del Quattrocento, prima dell'esperienza fiorentina, con i panneggi ritmicamente falcati, le espressioni tra i sereno e il melanconico, la variet\u00e0 delle pose."}
{"id": "3167120", "revid": "1086846", "url": "https://it.wikipedia.org/wiki?curid=3167120", "title": "Associazione Calcio Fiorentina 1990-1991", "text": "Questa voce raccoglie le informazioni riguardanti l'Associazione Calcio Fiorentina nelle competizioni ufficiali della stagione 1990-1991.\nStagione.\nNella stagione 1990-1991 alla presidenza della Fiorentina arriva Mario Cecchi Gori, produttore cinematografico toscano. In panchina ad allenare la squadra viene chiamato il brasiliano Sebasti\u00e3o Lazaroni, reduce da Italia '90, dove con il Brasile era stato eliminato agli ottavi di finale, peggior risultato per i verdeoro dal 1966. Arrivano alla corte viola Diego Fuser (in prestito dalla ), Massimo Orlando dalla Reggina, il ritorno dopo un anno al Milan di Stefano Borgonovo, il rumeno Lacatus, oltre a Massimiliano Fiondella e Gianmatteo Mareggini; il capitano resta Carlos Dunga.\nIn campionato l'esordio \u00e8 fortemente negativo, con un rotondo (4-0) patito dalla Roma all'Olimpico. La prima vittoria arriva solo alla quarta giornata: (3-1) all'Atalanta con doppietta del neo acquisto Lacatus, che per\u00f2 si ferma dopo la terza segnatura personale, contro il Cagliari. A reggere la squadra sono, oltre a Carlos Dunga, soprattutto Massimo Orlando e Diego Fuser, chiamati a sopperire all'assenza di Roberto Baggio, che \u00e8 stato ceduto dalla propriet\u00e0 precedente alla Juventus. \u00c8 una stagione grigia, che si chiude con un dodicesimo posto, cos\u00ec come la stagione precedente. Ben poche gioie con solo otto vittorie, quindici pareggi e undici sconfitte in campionato.\nUna partita da ricordare \u00e8 sicuramente quella del 6 aprile 1991, quando a Firenze arriva la Juventus, con Baggio avversario per la prima volta. Il giovane talento non tocca palla, sicuramente emozionato dall'ambiente e dall'imponente coreografia. I viola vanno in vantaggio in modo rocambolesco: Fuser tira una punizione dal limite e Tacconi, vedendo la palla arrivare, la giudica fuori allargando le braccia; invece sbatte sul palo e finisce in rete. Al 75' viene assegnato un rigore agli ospiti ma Baggio non se la sente: batte De Agostini e Mareggini salva. In Coppa Italia la Fiorentina esce al terzo turno battuta dal Napoli. Purtroppo si \u00e8 risentito anche dei risultati negativi di Borgonovo - che al ritorno in viola segna solamente una rete - e di Marius Lacatus, che non si ambienta in riva all'Arno, andando in rete solamente tre volte. In porta Landucci perde il posto dopo la gara di Napoli in favore di Mareggini, dopo ben quattro stagioni da titolare mentre esordisce il giovane Fiondella."}
{"id": "3167121", "revid": "1305772", "url": "https://it.wikipedia.org/wiki?curid=3167121", "title": "Barrios (Argentina)", "text": "Barrios \u00e8 un comune dell'Argentina (\"comisi\u00f3n municipal\" in spagnolo), appartenente alla provincia di Jujuy, nel dipartimento di Yavi.\nIn base al censimento del 2001, nel territorio comunale dimorano 366 abitanti, di cui 192 nella cittadina capoluogo del comune."}
{"id": "3167122", "revid": "33893", "url": "https://it.wikipedia.org/wiki?curid=3167122", "title": "Joannes Philippe Roothaan", "text": ""}
{"id": "3167124", "revid": "891358", "url": "https://it.wikipedia.org/wiki?curid=3167124", "title": "Andreas Reisinger", "text": ""}
{"id": "3167125", "revid": "110406388", "url": "https://it.wikipedia.org/wiki?curid=3167125", "title": "Ignaz Goldziher", "text": "Biografia.\nFormazione intellettuale.\nNato nella prima capitale dei re ungheresi, a una cinquantina di chilometri a ovest di Budapest, da una famiglia di religione ebraica praticante, Ign\u00e1c Goldziher segu\u00ec il \"cursus studiorum\" classico degli studi ebraici, cominciando la lettura della Bibbia a cinque anni e quella del Talmud a otto. A 12 anni lesse il \"Kuzari\" di Yehuda HaLevi e a 13 anni la \"Guida dei perplessi\" di Maimonide e fu a quell'et\u00e0 che egli impar\u00f2 la lingua tedesca. Parallelamente, segue i suoi studi secondari presso i Cistercensi prima di andare a studiare al Liceo Protestante di Budapest.\nPrima ancora di conseguire il suo diploma finale, entr\u00f2 all'universit\u00e0 per cominciare i propri studi di persiano e di turco sotto la guida di \u00c1rmin V\u00e1mb\u00e9ry (1832-1913), recandosi poi a Berlino per studiare l'ebraico, il turco, il persiano e l'arabo. Fu influenzato da Friedrich Dieterici (1821-1903) e da Moritz Steinschneider (1816-1907). Si rec\u00f2 quindi a Lipsia dove consegu\u00ec la laurea all'et\u00e0 di 20 anni, sotto la direzione di Heinrich Leberecht Fleischer (1801-1888). Suscit\u00f2 l'attenzione del ministro dell'Istruzione ungherese, il barone J\u00f3zsef E\u00f6tv\u00f6s, che lo fece nominare \"privat-dozent\" (libero docente) all'Universit\u00e0 di Pest (che oggi porta il nome del fisico Lor\u00e1nd E\u00f6tv\u00f6s, figlio del ministro): incarico che Goldziher assumer\u00e0 nel 1872, l'anno dopo la morte del suo mentore, avvenimento che determiner\u00e0 in senso negativo la sua carriera.\nAl fine di prepararsi al concorso a cattedra universitaria, Goldziher si rec\u00f2 infatti a Vienna e a Leida per studiarvi le collezioni dei manoscritti arabi l\u00ec conservate. Grazie a una borsa di studio ungherese, effettu\u00f2 un viaggio in Oriente dall'autunno del 1873 alla primavera del 1874, che lo condusse in Siria, Palestina e al Cairo. Ebbe cos\u00ec modo di riuscire a parlare in quei posti un arabo che egli aveva imparato in maniera decisamente libresca.\nVita professionale.\nTornato dall'Oriente, Goldziher venne per\u00f2 a sapere che la cattedra di Lingue semitiche promessagli era stata affidata a un'altra persona: un sacerdote cattolico, imposto in qualche modo dal locale Episcopato. Egli allora accett\u00f2 il posto di Segretario Generale della comunit\u00e0 ebraica di Pest, che assunse a partire dal gennaio 1876 e che occuper\u00e0 per 30 anni. \nCi si pu\u00f2 meravigliare di vedere Goldziher dedicarsi a compiti di routine e contabili per i quali non era inizialmente preparato, mentre a causa delle sue non comuni competenze, gli saranno offerti a pi\u00f9 riprese posti universitari che egli invece rifiuter\u00e0.\nGoldziher si prese cura dei nipotini (i piccoli orfani di sua sorella) e trov\u00f2 un buon numero di ragioni per rimanere a sopportare quello che egli stesso chiam\u00f2 il suo \"martirio\", dando prova di contraddittoria umilt\u00e0 e di precisa consapevolezza dei suoi meriti scientifici.\nGoldziher fu invitato ai congressi di Leida (1883), di Vienna (1886) e di Stoccolma (1889), in cui il re di Svezia, Oscar II, lo premi\u00f2 con una speciale medaglia d'oro per il suo lavoro."}
{"id": "3167128", "revid": "1305772", "url": "https://it.wikipedia.org/wiki?curid=3167128", "title": "Cangrejillos", "text": "Cangrejillos \u00e8 un comune (\"comisi\u00f3n municipal\" in spagnolo) dell'Argentina, appartenente alla provincia di Jujuy, nel dipartimento di Yavi. Si trova a 45\u00a0km. dalla citt\u00e0 capoluogo di La Quiaca.\nIn base al censimento del 2001, nel territorio comunale dimorano 703 abitanti, di cui 169 nella cittadina capoluogo del comune."}
{"id": "3167129", "revid": "76652", "url": "https://it.wikipedia.org/wiki?curid=3167129", "title": "Thurop Van Orman", "text": " \nHa studiato animazione al California Institute of the Arts, ed \u00e8 stato storyboard artist di serie animate della Cartoon Network come \"Camp Lazlo\", \"Le Superchicche\" e \"Le tenebrose avventure di Billy e Mandy\", delle quali \u00e8 stato anche coautore. Inoltre, \u00e8 stato co-produttore esecutivo e autore di alcuni episodi per \"Adventure Time\"."}
{"id": "3167131", "revid": "493092", "url": "https://it.wikipedia.org/wiki?curid=3167131", "title": "Madonna in trono col Bambino e due angeli", "text": "La Madonna in trono col Bambino e due angeli \u00e8 un dipinto a tempera e oro su tavola (58,7x42,9 cm) di Gentile da Fabriano, databile al 1410-1415 circa e conservato nel Philbrook Art Center a Tulsa (Oklahoma).\nStoria.\nSi ignora la collocazione originale di questa piccola Madonna, nata in tutta probabilit\u00e0 per la devozione domestica e proveniente, agli inizi del Novecento, da Casa Persicini a Belluno, che farebbe pensare alla pertinenza con l'attivit\u00e0 veneta del pittore.\nDescrizione e stile.\nLa tavola \u00e8 racchiusa dalla cornice originale, con la centina polilobata racchiusa in un riquadro che imita un arco con tanto di pilastrini laterali, medaglioni e decorazioni a rilievo.\nMaria \u00e8 seduta su un trono ligneo che assomiglia a un lungo pancale gotico, come se ne vedevano nei cori delle chiese, scandito da guglie ricamate e svettanti e fini trafori nella base. Essa tiene in grembo il Bambino, che \u00e8 in posizione rigidamente frontale in un gesto di benedizione che rivela la sua natura divina. Nel panneggio di Maria o nella veste accartocciata del Bambino che essa tiene con la mano, si ritrova quell'incedere ritmico e falcato dei panneggi, tipico del gotico internazionale, che presente anche in altre opere di Gentile di quegli anni, come la \"Madonna di Perugia\" e il \"Polittico di Valle Romita\". Il manto di Maria in particolare si gonfia in pieghe dal bordo sinuoso, che sembrano non volere mai toccare terra ingolfandosi in onde capricciose. La fodera della veste \u00e8 trattata, come in altre opere, con una raffinatissimo \"pointillisme\" d'oro, che d\u00e0 riflessi brillanti e preziosi. Notevole \u00e8 la lavorazione delle aureole incise nell'oro: in quella di Maria si legge \"Ave Maria Gracia Plena\".\nAgli angoli si trovano due angeli inginocchiati in adorazione, le cui fisionomie un po' leziose sono state talvolta messe in relazione con l'intervento di un aiuto di bottega."}
{"id": "3167133", "revid": "204012", "url": "https://it.wikipedia.org/wiki?curid=3167133", "title": "Kathleen McKane Godfree", "text": ""}
{"id": "3167134", "revid": "114325", "url": "https://it.wikipedia.org/wiki?curid=3167134", "title": "\u16dc", "text": ""}
{"id": "3167135", "revid": "114325", "url": "https://it.wikipedia.org/wiki?curid=3167135", "title": "\u16dd", "text": ""}
{"id": "3167139", "revid": "1305772", "url": "https://it.wikipedia.org/wiki?curid=3167139", "title": "El C\u00f3ndor", "text": "El C\u00f3ndor (chiamato anche pi\u00f9 semplicemente Condor) \u00e8 un comune (\"comisi\u00f3n municipal\" in spagnolo) dell'Argentina, appartenente alla provincia di Jujuy, nel dipartimento di Yavi. Si trova a 92\u00a0km. dalla capitale provinciale di San Salvador de Jujuy.\nIn base al censimento del 2001, nel territorio comunale dimorano 415 abitanti, di cui 157 nella cittadina capoluogo del comune."}
{"id": "3167140", "revid": "830939", "url": "https://it.wikipedia.org/wiki?curid=3167140", "title": "Carlo Benfatti", "text": "Note biografiche.\nDopo aver conseguita la laurea in materie letterarie nel 1973 presso l'Universit\u00e0 di Padova, ha insegnato negli istituti superiori di Mantova per oltre un ventennio, collaborando nel frattempo con la Gazzetta di Mantova. Vive a Mantova, fa parte della presidenza dell'Anpi provinciale e del Direttivo dell'Istituto mantovano di storia contemporanea. Tuttora sta conducendo ricerche su episodi della guerra di liberazione accaduti nel Mantovano.\nRicerche storiche.\nL'autore ha come suoi interessi d'indagine la storia e la cultura dell'Ottocento e del Novecento con particolare riferimento al Mantovano.\nPer quanto riguarda la storia si occupa quasi esclusivamente del periodo della seconda guerra mondiale e della Resistenza, partecipando anche a convegni. \nHa condotto e conduce tuttora ricerche presso l'Istituto mantovano di storia contemporanea. \nHa partecipato ai seguenti convegni: \nPubblicazioni sul folklore.\nSi occupa poi di antropologia popolare, ossia dello studio delle cosiddette culture subalterne nella fattispecie quella contadina. Ha collaborato col Museo Civico Polironiano di San Benedetto Po con indagini sui lavori agricoli del passato, e si interessa di alcuni nuovi fenomeni legati alla comparsa di macchine a motore.\nHa collaborato tra il 1986-87 al quaderno N.2 e N.3 di \"Studi di cultura materiale del Museo civico polironiano di San Benedetto Po\". \nAltre pubblicazioni:\nElaborazioni fantastiche.\nUn'altra attivit\u00e0 che l'autore coltiva \u00e8 la reinvenzione letteraria di fatti o eventi del passato recente, quasi sempre legati al mondo della campagna.\nBibliografia.\nSono inoltre comparsi saggi di storia e di antropologia sulle riviste \"Studi di cultura materiale del Museo Civico Polironiano\"; \"Civilt\u00e0 mantovana, serie 3\"; \"Bollettino storico mantovano, nuova serie\"."}
{"id": "3167142", "revid": "891358", "url": "https://it.wikipedia.org/wiki?curid=3167142", "title": "Michael Streiter", "text": ""}
{"id": "3167143", "revid": "204012", "url": "https://it.wikipedia.org/wiki?curid=3167143", "title": "Kathleen McKane", "text": ""}
{"id": "3167149", "revid": "1305772", "url": "https://it.wikipedia.org/wiki?curid=3167149", "title": "Pumahuasi", "text": "Pumahuasi \u00e8 un comune (\"comisi\u00f3n municipal\" in spagnolo) dell'Argentina, appartenente alla provincia di Jujuy, nel dipartimento di Yavi. Si trova a 260\u00a0km dalla capitale provinciale di San Salvador de Jujuy e a 22\u00a0km dalla citt\u00e0 capoluogo di La Quiaca.\nIl termine \"pumahuasi\" \u00e8 un composto di due parole quichuas che significano \"casa del puma\".\nIn base al censimento del 2001, nel territorio comunale dimorano 615 abitanti, di cui 190 nella cittadina capoluogo del comune."}
{"id": "3167151", "revid": "339392", "url": "https://it.wikipedia.org/wiki?curid=3167151", "title": "Zuhayr", "text": ""}
{"id": "3167158", "revid": "122520421", "url": "https://it.wikipedia.org/wiki?curid=3167158", "title": "Philbrook Museum of Art", "text": "Il Philbrook Museum of Art \u00e8 un museo d'arte di Tulsa, Oklahoma. Si trova nella casa del pioniere del petrolio Waite Phillips e sua moglie Genevieve (Elliott) Phillips, originari di Tulsa. Le sue collezioni spaziano dall'arte italiana del Rinascimento (Piero di Cosimo, Gentile da Fabriano, Biagio di Antonio Tucci, Tanzio da Varallo, Bernardo Strozzi) a quella francese (William-Adolphe Bouguereau, Jean-Baptiste Camille Corot) e americana (Thomas Moran, William Merritt Chase, Levi Wells Prentice). Notevole \u00e8 anche la collezione di arte africana e dei Nativi americani.\nOgni anno \u00e8 visitato da circa persone.\nStoria.\nL'architetto statunitense Edward Buehler Delk disegn\u00f2, nel 1926, una villa in stile italiano per i coniugi Phillips, chiamata Philbrook. Il progetto venne completato rapidamente, entro il 1927, ed era di grandi dimensioni: la villa disponeva di 72 stanze e di un parco di 23 acri di terreno, con giardini ispirati a quelli di Villa Lante. Nel 1938 Waite Phillips don\u00f2 tutta la propriet\u00e0 alla citt\u00e0 di Tulsa, affinch\u00e9 venisse destinata ad attivit\u00e0 culturali, come di fatto avvenne, venendo aperta come museo l'anno successivo. Il primo direttore fu Eugene Kingman.\nLe collezioni esposte hanno un piccolo nucleo nelle opere possedute dai Phillips, ma sono in maggior parte composte dalle donazioni di Clark Field (dal 1942, soprattutto ceramica e oggetti dei nativi americani), di Roberta Campbell Lawson (dal 1947), di Laura A. Club (1947, arte americana ed europea) e della Samuel Henry Kress Foundation (arte del Rinascimento italiano, 1962).\nUn programma di formazione artistica venne avviato nel 1940 e dal 1949 una sezione \u00e8 dedicata ai bambini (Children's Museum). In seguito a difficolt\u00e0 finanziarie negli anni 1980, ebbe una rinascita nel decennio seguente e cambi\u00f2 il nome da Philbrook Art Center a Philbrook Museum of Art, nel 1987."}
{"id": "3167161", "revid": "36426", "url": "https://it.wikipedia.org/wiki?curid=3167161", "title": "Philbrook Art Center", "text": ""}
{"id": "3167163", "revid": "599013", "url": "https://it.wikipedia.org/wiki?curid=3167163", "title": "Gerald Glatzmeyer", "text": "\u00c8 morto in un incidente stradale nel 2001 a 32 anni."}
{"id": "3167164", "revid": "104458", "url": "https://it.wikipedia.org/wiki?curid=3167164", "title": "Nazionale di football americano degli Stati Uniti d'America", "text": "La nazionale di football americano degli Stati Uniti d'America (United States national American football team) \u00e8 la selezione maggiore maschile di football americano di USA Football che rappresenta gli Stati Uniti d'America nelle varie competizioni ufficiali o amichevoli riservate a squadre nazionali.\nNel 2017 USA Football \u00e8 stata espulsa dalla fazione parigina di IFAF (ma non da quella newyorkese) e al suo posto \u00e8 stata ammessa la USFAF, che gestisce la selezione \"USA Eagles\". Pertanto per le competizioni gestite dalle due fazioni esistono due diverse nazionali con uguale grado di ufficialit\u00e0 fino a risoluzione della scissione in seno a IFAF.\nConfronti con le altre Nazionali.\nQuesti sono i saldi degli Stati Uniti nei confronti delle Nazionali incontrate."}
{"id": "3167169", "revid": "36426", "url": "https://it.wikipedia.org/wiki?curid=3167169", "title": "Freno continuo Hardy", "text": ""}
{"id": "3167170", "revid": "1782831", "url": "https://it.wikipedia.org/wiki?curid=3167170", "title": "Renato Sarti (attore)", "text": "Biografia.\nDopo avere frequentato l'Istituto D'Arte Drammatica di Trieste (incontrandovi numerosi giovani che in futuro diverranno dei professionisti dello spettacolo, tra cui Franco Per\u00f2, Roberto Piaggio, Luisa Crismani, Marcellina Ruocco, Ugo Vicic, Mauro Likar), si reca a Milano e, come attore, si forma con Giorgio Strehler e per molti anni collabora con il Teatro dell'Elfo partecipando a molti\nspettacoli con la regia di Elio De Capitani, Ferdinando Bruni, Gabriele Salvatores fra cui lo storico Comedians (con\nGigio Alberti, Claudio Bisio, Antonio Catania, Silvio Orlando, Gianni Palladino, Paolo Rossi, Bebo Storti).\nCome drammaturgo consegue numerosi e prestigiosi premi tra cui si ricordano: Premio IDI con Carla Nicoletti, Premio Vallecorsi con Ravensbr\u00fcck, due segnalazioni e un premio produzione al Premio Riccione per il Teatro con Filax Anghelos e \"I me ciamava per nome 44.787 - Risiera di San Sabba\" -, Premio Gassman per La nave fantasma.\nNel 1991 Giorgio Strehler ha messo in scena, con l'interpretazione di Giuliana De Sio, un suo atto unico, Libero.\nNel 1992 Valeria Moriconi interpreta il ruolo protagonista in Ravensbr\u00fcck (regia di Massimo Castri) rappresentato anche in Belgio (con la scenografia di Josef Svoboda), in Svizzera e a Parigi.\nNel 1995, all'interno della Risiera di San Sabba a Trieste, in occasione del Cinquantennale della Liberazione, ha diretto la lettura scenica La memoria dell'offesa, con Giorgio Strehler, Paolo Rossi, Moni Ovadia,\nOmero Antonutti, Bebo Storti, Barbara Valmorin.\nCome regista e autore di teatro comico ha collaborato con Paolo Rossi (Sulla Strada Ancora 2009), Ale&amp;Franz, Flavio Oreglio, Max Pisu, Sergio Sgrilli, e lo Zelig Cabaret di Milano.\nNel 2001 fonda, nella periferia milanese di Niguarda, il Teatro della Cooperativa e negli anni produce numerosi spettacoli tra i quali Mai Morti con Bebo Storti (ospite fra l'altro al Piccolo Teatro di Milano nel 2003 e al Teatro Eliseo di Roma nel 2005) e La nave fantasma scritto con il giornalista Giovanni Maria Bellu e Storti (in tourn\u00e9e presso il\nTeatro Eliseo, Teatro Greco Antico di Siracusa entrambi nel 2005). Per l'attivit\u00e0 svolta con il Teatro della Cooperativa ha ricevuto il premio Hervivez.\nDal 2002 inizia al Teatro dell'Elfo la tourn\u00e9e del monologo drammatico \"Mai Morti\", \"lo sfogo tragico di un nostalgico di Sal\u00f2.\" Il monologo \u00e8 recitato da Bebo Storti, mentre Sarti \u00e8 autore del testo e regista. Alla prima dello spettacolo a Roma, facinorosi di destra irruppero in sala e dovette intervenire la polizia.\nNel 2007 scrive, insieme al regista Franco Per\u00f2, \u00c8 vietato digiunare in spiaggia - ritratto di Danilo Dolci, testo che ha visto interpretare il ruolo di Piero Calamandrei da illustri personaggi, fra gli altri: l'ex Presidente della Camera Fausto Bertinotti, Gian Carlo Caselli, Moni Ovadia, Gherardo Colombo, Virginio Rognoni, Don Andrea Gallo, Nedo Fiano (sopravvissuto ad Auschwitz), Carlo Lucarelli, l'attore Omero Antonutti, Norina Brambilla Pesce (moglie del\nComandante Giovanni Pesce, Medaglia d'oro al valor militare della Resistenza), Vincenzo Consolo, Gianni Barbacetto, Marco Travaglio.\nNel 2008 debutta in prima nazionale al CRT di Milano Sogno di una notte di mezza estate con una compagnia di diciotto attori di cui un terzo stranieri.\nNel 2009 cura i testi e la regia di tre produzioni del Teatro della Cooperativa: Chicago Boys, Servi scritto in collaborazione con lo scrittore e musicista Marco Rovelli ed infine Muri \u2013 prima e dopo Basaglia (testo finalista al Premio Riccione, presentato in anteprima al Mittelfest di Cividale del Friuli) e che ha aperto la stagione 2010-2011 al Piccolo Teatro di Milano con l'interpretazione straordinaria di Giulia Lazzarini.\nIl 14 maggio 2010 riceve il Premio Isimbardi dalla Provincia di Milano perch\u00e9 considerato \u201c(\u2026) un esempio di artista capace di tenere insieme, con il suo Teatro della Cooperativa, la passione civile con la vena comica e drammatica\u201d.\n\u00c8 stato autore televisivo di \"Zanzibar\", e nel 2009 di Paolo Rossi per la trasmissione di Fabio Fazio, Che tempo che fa.\nAttualmente sta collaborando con Giulio Cavalli, Carlo Lucarelli e Giancarlo Caselli alla realizzazione del nuovo spettacolo L'innocenza di Giulio \u2013 Andreotti non \u00e8 stato assolto, prodotto dal Teatro della Cooperativa.\nPremi e riconoscimenti.\nNel 2003 riceve l'Ambrogino d'oro."}
{"id": "3167173", "revid": "125011194", "url": "https://it.wikipedia.org/wiki?curid=3167173", "title": "Herbert James Draper", "text": "Biografia.\nStudi\u00f2 arte alla Royal Academy londinese e comp\u00ec svariati viaggi di studio a Roma e Parigi tra il 1888 e il 1892. Nel 1890 lavor\u00f2 come illustratore e nel 1891 spos\u00f2 Ida Williams, figlia d'un magistrato, da cui ebbe una figlia. in seguito lavor\u00f2 per l'inglese Illustrated Magazine come illustratore di libri dedicati ai giovani.\nNel 1894 inizi\u00f2 il suo periodo di massima produttivit\u00e0, concentrandosi particolarmente su temi mitologici collegati alla Grecia antica. Il suo dipinto \"Il lamento per Icaro\" del 1898 gli frutt\u00f2 la medaglia d'oro all'esposizione universale di Parigi del 1900.\nIl genere a cui si ascrive il pittore viene definito classicismo, anche se le sue tecniche si discostano in parte dall'accademismo dell'epoca e riflettono uno stile personale nell'uso frammentario e quasi divisionista del colore. Gli ambienti raffigurati richiamano la pittura simbolista, e le frequentazioni artistiche, alcuni temi, il suo uso della figura femminile, richiamano l'ambito dei preraffaelliti. Fu amico del pittore John William Waterhouse.\nAnche se Draper non era n\u00e9 un membro n\u00e9 un associato della Royal Academy prese parte alle manifestazioni annuali dal 1897 in poi. Durante la sua vita Draper fu molto famoso e divenne un ritrattista noto, anche se l'avanguardia pittorica dell'epoca, e il travolgente successo dell'impressionismo, lo relegarono in parte nelle retrovie dell'arte figurativa a lui contemporanea, in un'epoca di fortissime innovazioni. Nei suoi ultimi anni venne quasi dimenticato e la sua attuale popolarit\u00e0 \u00e8 oggi quasi del tutto sbiadita.\nLe sue opere sono conservate principalmente in Inghilterra, Francia, Italia."}
{"id": "3167176", "revid": "1305772", "url": "https://it.wikipedia.org/wiki?curid=3167176", "title": "Yavi", "text": "Yavi \u00e8 un comune dell'Argentina (\"comisi\u00f3n municipal\" in spagnolo) , appartenente alla provincia di Jujuy, nel dipartimento di Yavi. Si trova a 305\u00a0km dalla capitale provinciale di San Salvador de Jujuy.\nIn base al censimento del 2001, nel territorio comunale dimorano 1.310 abitanti, di cui 207 nella cittadina capoluogo del comune (250 ab. con il vicino \"pueblo\" di San Jos\u00e9)."}
{"id": "3167179", "revid": "810736", "url": "https://it.wikipedia.org/wiki?curid=3167179", "title": "Tarzan and the Foreign Legion", "text": "Tarzan and the Foreign Legion \u00e8 un romanzo di Edgar Rice Burroughs, ventiduesimo del suo Ciclo di Tarzan. Il libro, scritto fra il giugno e il settembre 1944 mentre Burroughs viveva a Honolulu e pubblicato nel 1947, \u00e8 stata l'ultima delle sue opere pubblicate in vita (\"Lhana di Gathol del Pianeta Marte\", il decimo libro del ciclo di John Carter di Marte, venne pubblicato nel 1948, ma \u00e8 una raccolta di quattro storie che erano state originariamente pubblicate sulla rivista \"Amazing Stories\" nel 1941).\nIl romanzo \u00e8 inedito in italiano.\nTrama.\nMentre sta servendo nella RAF sotto l'identit\u00e0 civile di \"John Clayton\" nel corso della seconda guerra mondiale, Tarzan viene abbattuto sull'isola di Sumatra nei territori occupati dal Giappone nelle Indie Orientali. Egli usa le proprie abilit\u00e0 e la propria esperienza nella giungla per sopravvivere e per salvare i propri compagni nell'esercito, nonch\u00e9 per combattere contro i giapponesi mentre cerca un modo per lasciare il territorio nemico.\nTarzan, anche, rivela ai propri compagni come nella propria giovinezza, dopo aver salvato la vita di uno sciamano, \u00e8 stato ricompensato da un trattamento gli ha concesso l'immortalit\u00e0. (In accordo con \"Tarzan Alive: A Definitive Biography of Lord Greystoke\", uno studio a opera di Philip Jos\u00e9 Farmer sulla vita e la carriera dell'Uomo Scimmia, questo evento ha da collocarsi attorno al gennaio del 1912).\nAdattamento a fumetti.\nIl libro \u00e8 stato adattato nella serie a fumetti di Tarzan edita dalla \"Gold Key Comics\" nei numeri 192-193, datati dicembre 1970 e gennaio 1971.\nCopyright.\nIl copyright per queste storie \u00e8 scaduto in Australia, e per questo \u00e8 ora l\u00ec di pubblico dominio. Il testo \u00e8 disponibile attraverso il Progetto Gutenberg."}
{"id": "3167182", "revid": "599013", "url": "https://it.wikipedia.org/wiki?curid=3167182", "title": "Alfonso Dom\u00ednguez", "text": " "}
{"id": "3167183", "revid": "73843", "url": "https://it.wikipedia.org/wiki?curid=3167183", "title": "Hartley", "text": ""}
{"id": "3167185", "revid": "1305772", "url": "https://it.wikipedia.org/wiki?curid=3167185", "title": "Hooper", "text": ""}
{"id": "3167188", "revid": "648716", "url": "https://it.wikipedia.org/wiki?curid=3167188", "title": "Giovanni Ialongo", "text": "Ha svolto la sua carriera interamente all'interno del Gruppo assumendo, nel corso degli anni, posizioni di responsabilit\u00e0 sempre pi\u00f9 importanti. \nHa percorso un lungo cammino nel sindacato, ricoprendo ruoli di primo piano fino alla carica di Segretario generale della Federazione Poste e Telecomunicazioni della Cisl.\nDal 1997 al 2006 \u00e8 stato Presidente dell'Istituto Postelegrafonici Ipost e successivamente Commissario Straordinario dell'ente fino a novembre 2008.\nSotto il suo mandato, l'Ipost ha conseguito importanti risultati, affermandosi all'avanguardia degli Enti Previdenziali per la qualit\u00e0 e l'innovazione dei servizi offerti.\nDal 2006 \u00e8 Presidente di Postel \u2013 Societ\u00e0 per la gestione dei servizi di Gestione Documentale Integrata, Direct marketing ed E-procurement.\nIl 16 luglio 2010 \u00e8 stato nominato Consigliere di Amministrazione della LUISS, la Libera Universit\u00e0 Internazionale degli studi sociali Guido Carli.\nIalongo inoltre \u00e8 membro del Comitato di Presidenza dell'Associazione Civita e componente della Giunta di Assonime, Associazione fra le Societ\u00e0 per Azioni.\nOnorificenze.\nIl 16 dicembre 2009 ha conseguito la Laurea Honoris Causa in Diritto Civile rilasciata dal rettore della Pontificia Universit\u00e0 Lateranense, monsignor Rino Fisichella, esponendo una \"lectio magistralis\" sui principi della Dottrina sociale della Chiesa applicati all'organizzazione aziendale. Il prestigioso riconoscimento gli \u00e8 stato conferito grazie all'attenzione sempre prestata al messaggio della Dottrina sociale della Chiesa e ad una visione dell'economia dalla forte impronta etica e rispettosa delle esigenze della persona."}
{"id": "3167190", "revid": "110157", "url": "https://it.wikipedia.org/wiki?curid=3167190", "title": "Co\u0219ni\u021ba", "text": "Co\u0219ni\u021ba \u00e8 un comune della Moldavia nel distretto di Dub\u0103sari di 5.699 abitanti al censimento del 2004\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3167194", "revid": "110157", "url": "https://it.wikipedia.org/wiki?curid=3167194", "title": "Orfeo toolbox", "text": "Orfeo Toolbox (OTB) \u00e8 una libreria per il processo e l'elaborazione di immagini telerilevate.\nIl progetto fu iniziato dall'agenzia spaziale francese (\"Centre national d'\u00e9tudes spatiales - CNES\") nel 2006 e continua a essere un software in sviluppo continuo e partecipato dalla comunit\u00e0 open source.\nOriginariamente questa libreria fu sviluppata per immagini ad alta risoluzione spaziale, acquisite dalla costellazione Orfeo: Pleiades e COSMO-SkyMed. Oggi invece viene utilizzato anche per diversi tipi di sensori, montati su diversi satelliti per telerilevamento.\nLinguaggio.\nOTB \u00e8 una libreria scritta in C++, basata su Insight Segmentation and Registration Toolkit (ITK), una libreria per il processo di immagini mediche.\n\u00c8 anche possibile usare sia Python che Java per costruire alcune funzioni in OTB. Esistono inoltre alcuni metodi per usare OTB con ENVI. \u00c8 inoltre possibile utilizzare alcune funzione di MATLAB in OTB.\nLicenza.\nOTB \u00e8 distribuito sotto licenza libera CeCILL, una licenza simile alla GNU General Public License."}
{"id": "3167195", "revid": "110157", "url": "https://it.wikipedia.org/wiki?curid=3167195", "title": "Pervomaiscoe (Drochia)", "text": "Pervomaiscoe \u00e8 un comune della Moldavia situato nel distretto di Drochia di 897 abitanti al censimento del 2004\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3167199", "revid": "288300", "url": "https://it.wikipedia.org/wiki?curid=3167199", "title": "Esternalit\u00e0 di rete", "text": ""}
{"id": "3167201", "revid": "22475", "url": "https://it.wikipedia.org/wiki?curid=3167201", "title": "Drochia", "text": "Drochia \u00e8 una citt\u00e0 della Moldavia capoluogo del distretto omonimo di 16.606 abitanti al censimento del 2004\n\u00c8 situata 174 km a nord dalla capitale Chi\u0219in\u0103u e 67 km a nord-est dalla citt\u00e0 rumena di Ia\u0219i\nStoria.\nLa citt\u00e0 \u00e8 menzionata per la prima volta in un documento ufficiale nel 1777. Nel 1830 era un piccolo insediamento di 25 famiglie. La prima industria, fondata nel 1847, \u00e8 un impianto di trasformazione dell'uva ma il vero processo di conversione industriale dell'area inizia alla fine del XIX secolo, quando venne costruita la ferrovia. Al censimento del 1930 il villaggio, chiamato \"Drochia-Gar\u0103\", aveva 595 abitanti. Ottenne lo status di citt\u00e0 nel 1973 \nSociet\u00e0.\nEvoluzione demografica.\nAl censimento del 2004 la popolazione era cos\u00ec divisa dal punto di vista etnico:"}
{"id": "3167205", "revid": "599013", "url": "https://it.wikipedia.org/wiki?curid=3167205", "title": "Santiago Ostolaza", "text": ""}
{"id": "3167207", "revid": "124123", "url": "https://it.wikipedia.org/wiki?curid=3167207", "title": "Mary Browne", "text": "Biografia.\nNata nello stato della California, dal 1921 (anno in cui iniziarono i rank) fu fra le migliori dieci cos\u00ec nel 1924 e nel 1926, il suo rank pi\u00f9 elevato fu il 3\u00ba\nVinse tre anni consecutivi il singolare femminile degli U.S. National Championships dal 1912 al 1914:\nNel 1926 giunse in finale all'Open di Francia (singolare femminile) venendo sconfitta da Suzanne Lenglen con il punteggio di 6-1, 6-0."}
{"id": "3167217", "revid": "287204", "url": "https://it.wikipedia.org/wiki?curid=3167217", "title": "Ka'b ibn Zuhayr", "text": "Era figlio primogenito di Zuhayr ibn Abi Sulma, autore di una delle Mu\u02bfallaq\u0101t. Dell'attivit\u00e0 di poeta di Ka\u02bfb b. Zuhayr abbiamo un diwan di trentatr\u00e9 composizioni e frammenti. Fra questi quella a cui \u00e8 legata la sua fama \u00e8 quella \"qa\u1e63\u012bda\", divenuta poi famosissima, nota a causa del suo \"incipit\" come \"B\u0101nat Su\u02bf\u0101d\" (), ossia \"Su\u02bf\u0101d se n'\u00e8 andata\" oppure, per l'occasione in cui fu composta, come \"Qa\u1e63\u012bdat al-burda\" () cio\u00e8 il \"Poema del mantello\".\nQuando il fratello Bujayr si convert\u00ec all'Islam, Ka\u02bfb si rifiut\u00f2 di seguire il suo esempio, giudicato lesivo dell\"'adab\" della sua famiglia e del suo gruppo. Compose per questo alcuni versi particolarmente ostili a Maometto:\nLa precisa accusa d'aver indotto un uomo a comportarsi disonorevolmente abbandonando l'etica del suo gruppo (accusa particolarmente grave per l'Arabo del tempo) fece infuriare Mu\u1e25ammad, che non esit\u00f2 a decretare la morte del poeta per mano di qualche suo seguace.\nSpaventato per la fama di tenace uomo di parola che aveva il Profeta e nel tentativo di placarne l'ira, Ka\u2018b si rec\u00f2 da lui a Medina nel 630, su consiglio dello stesso fratello Bujayr, per invocarne il perdono e\u00a0\u2013 proclamando la sua adesione all'Islam\u00a0\u2013 gli recit\u00f2 un poema da lui composto per l'occasione. Il Profeta all'ascolto di quei versi si commosse e gli pose sulle spalle il suo mantello, la \"burda\", con un gesto di forte valore simbolico.\nLa Burda come santa reliquia.\nSecondo la tradizione, Mu'awiya ibn Abi Sufyan, il primo califfo omayyade, offr\u00ec del denaro a Ka\u02bfb b. Zuhayr nel tentativo di comprare il mantello di Maometto, ma il poeta sdegnato si rifiut\u00f2. Ma, dopo la morte di Ka\u02bfb, il Califfo offr\u00ec ai suoi figli una ragguardevole somma, che essi non ebbero remore ad accettare.\nDopo la fine del califfato di Damasco, la Burda fu portata a Baghdad dagli Abbasidi ma, dopo la caduta della citt\u00e0 a opera dei Mongoli nel 1258, entr\u00f2 in possesso dei Mamelucchi che l'avevano ricevuta da al-Mustan\u1e63ir - figlio del terzultimo Califfo abbaside al-\u1e92\u0101hir Mu\u1e25ammad (1225-1226) - che era sfuggito ai massacri mongoli al momento della caduta della capitale abbaside. Portata al Cairo, prima di cadere in mano agli Ottomani di Selim I, che la collocarono nel 1595 dove ancora oggi essa si trova, nel Palazzo del Topkap\u0131.\n\"B\u0101nat Su\u02bf\u0101d\" (\"Su\u02bf\u0101d se n'\u00e8 andata\", che sono i primi versi dell'opera) non \u00e8 una poesia religiosa, bens\u00ec una composizione encomiastica che segue la tradizione della J\u0101hiliyya cio\u00e8 dell'epoca preislamica. Infatti inizia con alcuni versi d'amore, una decina circa, il \"nas\u012bb\", dedicati appunto a Su\u02bf\u0101d ai quali fa seguito la descrizione della cammella del poeta, per ricordare poi come egli avesse in passato offeso il Profeta, prima di terminare con una lunga esaltazione, il cosiddetto \"mad\u012b\u1e25\" (in questo caso un'anticipazione del cosiddetto \"mad\u012b\u1e25 nabaw\u012b\"), del coraggio di Maometto e dei Quraysh che si erano convertiti.\nIl poema non va confuso con la famosa \"qa\u1e63\u012bda\", anch'essa nota come \"Burda\" (Il Poema del mantello), dell'Imam Sharaf al-D\u012bn Mu\u1e25ammad al-B\u016bs\u012br\u012b (1212-1296), che, secondo la tradizione, sarebbe stato avvolto in sogno dal Profeta nel suo mantello (), per cui al risveglio sarebbe stato guarito dalla malattia che lo aveva colpito.."}
{"id": "3167220", "revid": "119250050", "url": "https://it.wikipedia.org/wiki?curid=3167220", "title": "The Cry of Love", "text": "The Cry of Love \u00e8 il primo album in studio di Jimi Hendrix, pubblicato postumo il 5 marzo 1971. I tre album precedenti, pubblicati quando era ancora in vita, erano a nome The Jimi Hendrix Experience.\nIl disco.\nProduzione.\n\"The Cry of Love\" \u00e8 il primo di una lunga serie di album postumi di Jimi Hendrix, realizzato in studio. Il lavoro al disco inizi\u00f2 gi\u00e0 nel 1968 durante la registrazione del terzo album dei The Jimi Hendrix Experience, con l'incisione della canzone \"My Friend\" che poi verr\u00e0 inserita nel postumo. Il lavoro vero e proprio per il disco venne svolto tra il 1969 e il 1970, quando Hendrix sciolse i \"The Jimi Hendrix Experience\" e fond\u00f2 i \"Band of Gypsys\", con i quali realizz\u00f2 buona parte del materiale inserito nell'album, negli Electric Lady Studios di sua propriet\u00e0 a New York. Hendrix non riusc\u00ec per\u00f2 a portare a termine la produzione del disco che fu ripreso dall'amico e ingegnere del suono Eddie Kramer e dal batterista Mitch Mitchell. Per quanto riguarda il titolo dell'album pare che non fu scelto da Hendrix, ma dai due produttori, che usarono il titolo della tourn\u00e9e in America che Hendrix stava portando avanti mentre registrava l'album, e cio\u00e8 \"Cry of Love\".\nPubblicazione.\nLa pubblicazione dell'album, pur non autorizzata dagli eredi del patrimonio musicale di Hendrix, avvenne il 5 marzo del 1971. Negli Stati Uniti l'album fu distribuito dalla Reprise Records, usando come copertina uno schizzo raffigurante Hendrix. Il postumo fu accolto bene dall'opinione pubblica americana, entrando in classifica e piazzandosi al terzo posto. Nel Regno Unito fu la Track Records a distribuire il postumo, utilizzando la copertina americana. Qui l'album venne apprezzato molto e fin\u00ec al secondo posto in classifica. Nel resto del mondo fu la Polydor Records a pubblicare l'album con la copertina originale.\nIl 16 settembre 2014 \u00e8 stato ristampato in versione CD, vinile e digitale.\nI brani.\nLa traccia che apre il lato A dell'album \u00e8 \"Freedom\", un manifesto di un nuovo tipo di musica ideata da Hendrix. La registrazione della canzone avvenne negli Electric Lady Studios di New York. La canzone contiene un gran numero di stili musicali in meno di due minuti e trenta secondi, per non parlare della qualit\u00e0 della scrittura e dell'interpretazione. Oltre al trio originale Hendrix, Cox e Mitchell si aggiunse anche il coro dei \"The Ghetto Brothers\". La seconda canzone, \"Drifting\", \u00e8 la prima ballata dell'album, ma rest\u00f2 incompiuta con la morte di Hendrix. Fu ripresa il 20 novembre del 1970 da parte di Mitch Mitchell che registr\u00f2 la parte della batteria, mentre la parte al vibrafono fu eseguita da Buzzy Linhart, come era intenzionato a fare Hendrix. Durante l'ascolto non si direbbe che la canzone \u00e8 incompleta con la padronanza delle parti di chitarra da parte di Jimi Hendrix. \"Ezy Rider\" \u00e8 il terzo brano del lato A del disco. La traccia nasce durante le riunioni della Band of Gypsys ai Record Plant Studios il 18 dicembre 1969 e il 20 gennaio 1970. La registrazione definita avviene negli Electric Lady Studios tra il 15 e il 18 giugno 1970 mentre il remix di Eddie Kramer avviene il 22 agosto 1970. La parte iniziale della canzone era basata su un'idea di Noel Redding, mentre la parte centrale \u00e8 una sorta di hard rock quasi funk. Alla realizzazione della canzone parteciparono come voci aggiuntive Chris Wood e Steve Winwood e alle percussioni Billy Armstrong. Il quarto brano si intitola \"Night Bird Flying\", registrato tra il 16 e il 19 giugno 1970. \u00c8 un brano che si ritiene sia stato influenzato sia nella composizione che nella realizzazione da Bob Dylan. La canzone \u00e8 un altro esempio di complessit\u00e0 musicale, che si pu\u00f2 notare soprattutto nella seconda parte, dove Hendrix erge un muro di chitarre attraverso le varie sovraincisioni. La traccia che chiude il primo lato \u00e8 \"My Friend\" registrata il 13 marzo 1968 al Sound Centre con Kenny Pino alla chitarra 12 corde, Jimmy Mayes alla batteria, Stephen Stills al pianoforte e Paul Caruso all'armonica a bocca. Il brano ispirato dalle battute d'arresto durante la tourn\u00e9e d\u00e0 l'impressione di ascoltare il gruppo stando seduti intorno al tavolo di un pub.\n\"Straight Ahead\" \u00e8 il brano che apre il lato B del disco. Le registrazioni della canzone si svolgono tra il 17 giugno e il 19 luglio del 1970 negli Electric Lady Studios di New York. Si tratta di un pezzo che originariamente si intitolava \"Pass It On\" il quale durante i vari \"live\" fin\u00ec per evolversi e trasformarsi in \"Straight Ahead\". Durante le registrazioni della traccia della chitarra Hendrix usufruisce del pedale wah-wah per dare un tocco in pi\u00f9 al brano, ma resta comunque inferiore ai brani precedenti. La canzone successiva \u00e8 \"Astro Man\" considerata la meno sofisticata dell'album, . Il testo del brano \u00e8 ispirato ai supereroi, molto amati da Hendrix. Il riff di chitarra nella traccia \u00e8 molto curato, la traccia del basso originariamente registrata da Hendrix venne ripresa da Billy Cox mentre la parte della batteria rimase originale con un effetto stereo. Le registrazioni della canzone si svolsero il 25 giugno e il 19 luglio del 1970 negli Electric Lady Studios, mentre il remix da parte di Eddie Kramer avene il 22 agosto dello stesso anno. \"Angel\" \u00e8 la seconda ballata dell'album registrata durante la riunione del 23 luglio del 1970 negli Electric Lady Studios. Il lavoro di Mitchell alla batteria fu notevole per cercare di arricchire un brano molto grezzo, incompleto che aveva accompagnato al canto una sola chitarra ritmica. Ma la sua composizione e genialit\u00e0 favor\u00ec la sua pubblicazione. Il quarto brano del secondo lato del disco si intitola \"In from the Storm\", che fu pubblicato in una versione molto elaborata, registrata tra il 22 luglio e il 24 agosto del 1970, mentre il remix da parte di Kramer avene il 29 novembre del medesimo anno. Si tratta di un pezzo hard rock impreziosito dalla partecipazione di Emeretta Marks. Il brano che chiude il disco \u00e8 \"Belly Button Window\" registrato il 22 agosto del '70. Il pezzo tratta il tema della gravidanza, della vita intrauterina e dell'aborto, mostrando un lato diverso del blues.\nAccoglienza.\n\"The Cry of Love\" \u00e8 costituito principalmente dal materiale non rifinito che Hendrix era intenzionato a pubblicare sul suo prossimo album, che avrebbe dovuto intitolarsi \"First Rays of the New Rising Sun\". Tutte le canzoni presenti sul disco sono opera di Hendrix e la registrazione di esse \u00e8 databile tra il dicembre 1969 e l'agosto del 1970, eccetto \"My Friend\" che risaliva al 1968. Anche se l'album era una pubblicazione non autorizzata dagli eredi di Hendrix, il coinvolgimento nel progetto di Mitchell e Kramer diede all'album la credibilit\u00e0 necessaria ad essere ben accolto da critica e pubblico. Il disco raggiunse la terza posizione in classifica negli Stati Uniti e la numero 2 nel Regno Unito. \"Freedom/Angel\" furono i brani pubblicati come singolo promozionale negli Stati Uniti, ma non andarono oltre il 59\u00ba posto in classifica. In Inghilterra, invece venne pubblicato il singolo \"Angel / Night Bird Flying\", che per\u00f2 non entr\u00f2 neanche in classifica. Versioni rimasterizzate di tutti i brani presenti in \"The Cry of Love\" sono incluse nell'album \"First Rays of the New Rising Sun\" del 1997.\nTracce.\nTutti i brani sono opera di Jimi Hendrix."}
{"id": "3167221", "revid": "228587", "url": "https://it.wikipedia.org/wiki?curid=3167221", "title": "Sindrome emofagocitica", "text": "La Sindrome Emofagocitica (HS), conosciuta anche come sindrome da attivazione macrofagica (MAS) o linfoistiocitosi emofagocitica, \u00e8 una rara patologia del sistema immunitario, derivante da un disordine delle capacit\u00e0 immunoregolatrici.\n\u00c8 una malattia potenzialmente letale da iperinfiammazione grave causata dalla proliferazione incontrollata di linfociti e macrofagi attivati, morfologicamente benigni che secernono elevate quantit\u00e0 di citochine infiammatorie. \u00c8 classificata come una delle sindromi da rilascio di citochine.\nFisiopatologia.\nTale disfunzione \u00e8 dovuta ad una proliferazione benigna non fisiologica (in alcuni casi \u00e8 maligna, secondaria a un linfoma T periferico NOS) di linfociti T e alla loro infiltrazione sistemica e multiviscerale, cui consegue un'iperattivazione dei macrofagi e infine una incontrollata fagocitosi dei linfociti T e di altre cellule ematiche, specialmente eritrociti, all'interno del sistema reticolo-endoteliale (in particolare nel midollo osseo, nella milza, nel fegato e nei linfonodi).\nEziologia.\nLa Sindrome Emofagocitica primaria \u00e8 causata dalla mutazione a perdita di funzione nei geni che i linfociti T citotossici e le cellule natural killer usano per attaccare le cellule bersaglio come quelle infettate con agenti patogeni, ad es. il virus Epstein-Barr (EBV) o il virus Dengue. Queste mutazioni includono quelle nei seguenti geni: UNC13D, STX11, RAB27A, STXBP2, LYST, PRF1 1, SH2D1A, BIRC4, ITK, CD27 e MAGT1\nLa Sindrome Emofagocitica secondaria \u00e8 associata a malattie maligne e non maligne che indeboliscono anche la capacit\u00e0 del sistema immunitario di attaccare le cellule infette da EBV. Disturbi maligni associati a HS secondaria comprendono linfoma a cellule T, linfoma a cellule B, leucemia linfatica acuta, leucemia mieloide acuta e sindrome mielodisplastica. I disturbi non maligni associati all' HS secondaria comprendono: disturbi autoimmuni come l'artrite idiopatica giovanile, la malattia di Kawasaki, il lupus eritematoso sistemico, malattia di Still e l'artrite reumatoide; disturbi come immunodeficienza combinata grave, sindrome di DiGeorge, sindrome di Wiskott-Aldrich, atassia telangiectasia e discheratosi congenita); e infezioni causate da EBV, citomegalovirus, HIV / AIDS, batteri, protozoi e funghi. La HS secondaria pu\u00f2 anche derivare da cause iatrogene come trapianto di midollo osseo o altri trapianti di organi, chemioterapia o terapia con agenti immunosoppressori.\nClassificazione.\nLa linfoistiocitosi emofagocitica familiare (FHL) o linfoistiocitosi familiare eritrofagocitica, \u00e8 un disordine autosomico recessivo eterogeneo che si riscontra maggiormente con la consanguineit\u00e0 genitoriale.\nLa linfoistiocitosi emofagocitica secondaria (linfoistiocitosi emofagocitica acquisita) si verifica dopo una forte attivazione immunologica, come quella che pu\u00f2 verificarsi con l'infezione sistemica, l'immunodeficienza o la malignit\u00e0 sottostante.\nEntrambe le forme sono caratterizzate dall'enorme attivazione di linfociti T e macrofagi normali, che portano inevitabilmente ad alterazioni cliniche ed ematologiche e, in assenza di trattamento, alla morte."}
{"id": "3167222", "revid": "88740", "url": "https://it.wikipedia.org/wiki?curid=3167222", "title": "T\u00eernova", "text": ""}
{"id": "3167223", "revid": "404338", "url": "https://it.wikipedia.org/wiki?curid=3167223", "title": "Immunoregolatrici", "text": ""}
{"id": "3167224", "revid": "767487", "url": "https://it.wikipedia.org/wiki?curid=3167224", "title": "San Cristoforo (Ghirlandaio)", "text": "Il San Cristoforo \u00e8 un affresco staccato (284,5x149,9\u00a0cm) di Domenico Ghirlandaio, databile al 1473 circa e conservato nel Metropolitan Museum di New York.\nStoria.\nSi ignora la provenienza dell'opera, che venne acquistata da Cornelius Vanderbilt sul mercato antiquario di New York nel 1880. Alcuni hanno ipotizzato che fosse l'affresco monumentale nella chiesa di San Miniato tra le torri a Firenze, distrutto proprio in quegli anni, per\u00f2 le fonti antiche lo riferiscono piuttosto ai fratelli del Pollaiolo. Un'altra ipotesi lo vede invece proveniente da villa Michelozzi, nei dintorni della citt\u00e0.\nLa datazione \u00e8 riferita ai primi anni di attivit\u00e0 del pittore quando, con uno stile ancora acerbo ma di buona qualit\u00e0, iniziava a farsi conoscere nel contado fiorentino.\nDescrizione e stile.\nCome da tradizione san Cristoforo \u00e8 raffigurato come un gigante che trasporta l'infante Ges\u00f9 oltre un fiume. Egli si aiuta con un bastone di palma, simbolo del suo futuro martirio, che secondo la leggenda dopo l'attraversamento pos\u00f2 in terra dove miracolosamente mise nuove radici e frutt\u00f2. Il santo ha una posizione un po' forzata, mentre cammina voltandosi a guardare il fanciullo benedicente sulla spalla, tenendo una mano al fianco e una al bastone. Il panneggio esalta il senso del movimento ed \u00e8 trattato con effetti di increspatura accentuata, molto sbalzata dal chiaroscuro, di derivazione verrocchiesca. Il Bambino tiene in mano un globo, simbolo della sua regalit\u00e0 sul mondo, sul quale \u00e8 infatti iscritto .\nIl paesaggio, dall'orizzonte particolarmente basso per accentuare la monumentalit\u00e0 delle figure, mostra un paesaggio di colline, ora irte ora dolci, che si perdono in lontananza secondo le regole della prospettiva aerea.\nL'affresco venne realizzato in sette \"giornate\", cio\u00e8 sessioni di lavoro. Molti dettagli, soprattutto nello sfondo, vennero aggiunti a secco ed oggi sono straordinariamente ben conservati."}
{"id": "3167225", "revid": "404338", "url": "https://it.wikipedia.org/wiki?curid=3167225", "title": "Fisiologica", "text": ""}
{"id": "3167226", "revid": "404338", "url": "https://it.wikipedia.org/wiki?curid=3167226", "title": "Istologica", "text": ""}
{"id": "3167227", "revid": "404338", "url": "https://it.wikipedia.org/wiki?curid=3167227", "title": "Cellule ematiche", "text": ""}
{"id": "3167228", "revid": "404338", "url": "https://it.wikipedia.org/wiki?curid=3167228", "title": "Sindrome da emofagocitosi", "text": ""}
{"id": "3167229", "revid": "404338", "url": "https://it.wikipedia.org/wiki?curid=3167229", "title": "Emofagocitosi", "text": ""}
{"id": "3167232", "revid": "1543377", "url": "https://it.wikipedia.org/wiki?curid=3167232", "title": "Jacques Tardi", "text": "Biografia.\nNato e cresciuto a Valence, nella regione dell'Alvernia-Rodano-Alpi, ha disegnato alcuni fumetti di Nestor Burma sui testi di L\u00e9o Malet. Nel 1976 ha creato il personaggio di Ad\u00e8le Blanc-Sec (protagonista de \"Le straordinarie avventure di Ad\u00e8le Blanc-Sec\"), trasposto al cinema da Luc Besson nel film \"Ad\u00e8le e l'enigma del faraone\" (2010).\nNel 1985 ha vinto il Grand Prix de la ville d'Angoul\u00eame. Nel 2011 ha vinto due \"Eisner Award\". Nel 2012 ha rifiutato la legion d'onore.\nHa un'ideologia di ispirazione anarchica.\nBibliografia italiana in volume.\nVengono presentate di seguito tutte le edizioni in volume delle opere di Tardi pubblicate in italiano, con rispettive prime pubblicazioni originali. L'ordine segue cronologicamente le pubblicazioni italiane, e non quelle originali. Testi e disegni sono sempre dell'autore, tranne ove indicato diversamente:"}
{"id": "3167234", "revid": "155634", "url": "https://it.wikipedia.org/wiki?curid=3167234", "title": "Jussi Hautam\u00e4ki", "text": "\u00c8 fratello di Matti, a sua volta saltatore con gli sci di alto livello.\nBiografia.\nAi Mondiali juniores del 1997 vinse due argenti, uno individuale e uno di squadra. In carriera prese parte a un'edizione dei Campionati mondiali, Oberstdorf 2005 (4\u00b0 nella gara a squadre il miglior risultato).\nIn Coppa del Mondo esord\u00ec il 30 dicembre 1995 a Oberstdorf (39\u00b0), ottenne il primo podio il 19 gennaio 2001 nella gara a squadre di Park City (2\u00b0) e la prima vittoria il 2 febbraio successivo a Willingen, sempre in una gara a squadre. Per quanto riguarda le gare individuali, il suo miglior piazzamento \u00e8 stato il terzo posto conquistato il 27 gennaio dello stesso anno a Sapporo; meglio di lui nell'occasione fecero Adam Ma\u0142ysz e Wolfgang Loitzl."}
{"id": "3167237", "revid": "56620", "url": "https://it.wikipedia.org/wiki?curid=3167237", "title": "Tarzan and the Tarzan Twins", "text": "Tarzan and the Tarzan Twins \u00e8 una raccolta pubblicata nel 1963 di due diversi romanzi del Ciclo di Tarzan scritti da Edgar Rice Burroughs per un pubblico di giovani lettori, pubblicati originariamente nel 1927 (\"The Tarzan Twins\" per l'editore Voland nell'ottobre 1927) e 1936 (\"Tarzan and the Tarzan Twins, with Jad-bal-ja, the Golden Lion\" per Whitman nel marzo del 1936). Il libro \u00e8 inedito in italiano.\nNonostante il lasso di tempo esistente fra le loro prime stesure e pubblicazioni, gli eventi delle due storie sono da considerarsi ambientati nel medesimo periodo temporale. Il passaggio iniziale di \"Tarzan and the Tarzan Twins, with Jad-bal-ja, the Golden Lion\" specifica che gli eventi l\u00ec narrati sono immediatamente consecutivi a quelli di \"The Tarzan Twins\". In relazione alle altre storie di Tarzan, le due parti di questo libro sono da considerarsi presumibilmente ambientate fra \"Tarzan e gli uomini formica\" e \"Tarzan, re della giungla\", cronologicamente, dal momento che la prima parte fu pubblicata fra queste due opere. La seconda parte conferma che gli eventi sono ambientati approssimativamente in questo periodo, dal momento che viene introdotta una famiglia che ricompare anche in \"Tarzan e l'impero perduto\", il libro seguente a \"Tarzan, re della giungla\". Inoltre, Tarzan incontra per la prima volta il dottor Karl von Harben, che era gi\u00e0 stato presentato in \"Tarzan e l'impero perduto\".\nDal momento che questo volume viene abitualmente considerato un libro per bambini, frequentemente non viene citato come parte del ciclo di Tarzan. Per questo motivo, \"Tarzan, re della giungla\" \u00e8 normalmente considerato l'undicesimo libro del ciclo al posto di \"Tarzan and the Tarzan Twins\".\nTrama.\nDue scolari, Dick e Doc, sono cugini molto legati fra di loro in conseguenza del fatto che le loro madri sono gemelle. Dick, inoltre, \u00e8 anche legato alla famiglia di Tarzan a causa di proprio padre, e per questo i due vengono conosciuti come i Gemelli Tarzan (\"Tarzan Twins\" in originale). Invitati a visitare la magione africana di Tarzan, i due si perdono nella giungla e vengono imprigionati dai cannibali, dai quali riescono fortunatamente a fuggire. Quando riescono a essere riuniti a Tarzan, egli presenta loro il proprio leone domestico Jad-bal-ja. Successivamente, i due vengono coinvolti in un'avventura che coinvolge gli esuli della citt\u00e0 perduta di Opar, colpevoli di aver rapito Gretchen von Harben, la figlia di un missionario.\nAdattamento a fumetti.\nIl libro \u00e8 stato adattato a fumetti nella serie di Tarzan edita da \"Gold Key Comics\" nel numero 196, datato aprile 1971.\nCopyright.\nIl copyright per queste storie \u00e8 scaduto in Australia, ragione per cui entrambe sono ora l\u00ec di pubblico dominio. I testi sono disponibili attraverso il Progetto Gutenberg."}
{"id": "3167240", "revid": "95993", "url": "https://it.wikipedia.org/wiki?curid=3167240", "title": "Chin Woo", "text": ""}
{"id": "3167242", "revid": "599013", "url": "https://it.wikipedia.org/wiki?curid=3167242", "title": "Felipe Revelez", "text": "Carriera.\nClub.\nHa cominciato a giocare in patria nel .\nTra il 1983 e il 1985 \u00e8 stato in Colombia al . A fine 1985 \u00e8 stato brevemente in Argentina, giocando con il .\n\u00c8 poi tornato in Uruguay giocando con , di nuovo , (con cui ha vinto il campionato nel 1992), chiudendo la carriera di nuovo nel .\nNazionale.\nHa giocato con la nazionale Under-20 uruguayana, con cui ha partecipato al campionato mondiale di categoria nel 1979.\nTra il 1980 e il 1991 ha disputato venti gare con la nazionale uruguayana, segnando una rete e partecipando al Campionato mondiale di calcio 1990 e a due edizioni della Copa Am\u00e9rica: nel 1989 (quando conquist\u00f2 il secondo posto) e nel 1991."}
{"id": "3167249", "revid": "1442080", "url": "https://it.wikipedia.org/wiki?curid=3167249", "title": "Tata Open 2003 - Doppio", "text": "Il doppio del Chennai Open 2003 \u00e8 stato un torneo di tennis facente parte dell'ATP Tour.\nMahesh Bhupathi e Leander Paes erano i detentori del titolo, ma hanno partecipato con partner differenti, Bhupathi con Todd Woodbridge e Paes con David Rikl.\nPaes e Rikl hanno perso nei quarti di finale contro Tom\u00e1\u0161 Cibulec e Ota Fuk\u00e1rek.\nBhupathi e Woodbridge hanno perso in semifinale contro Franti\u0161ek \u010cerm\u00e1k e Leo\u0161 Friedl.\nJulian Knowle e Michael Kohlmann hanno battuto in finale 7\u20136 (7\u20131), 7\u20136 (7\u20133) \u010cerm\u00e1k e Friedl."}
{"id": "3167250", "revid": "1543377", "url": "https://it.wikipedia.org/wiki?curid=3167250", "title": "Anthocleista", "text": "Anthocleista \u00e8 un genere di piante tradizionalmente attribuito alla famiglia Loganiaceae, riclassificato tra le Gentianaceae in base a recenti evidenze molecolari.\nDistribuzione e habitat.\nComprende 15 specie di alberi e arbusti diffuse in Africa, Madagascar e nelle isole Mascarene.\nTassonomia.\nComprende le seguenti specie:"}
{"id": "3167252", "revid": "2149408", "url": "https://it.wikipedia.org/wiki?curid=3167252", "title": "Kirkwood", "text": ""}
{"id": "3167255", "revid": "838137", "url": "https://it.wikipedia.org/wiki?curid=3167255", "title": "Qatar ExxonMobil Open 2003 - Doppio", "text": "Il doppio del Qatar ExxonMobil Open 2003 \u00e8 stato un torneo di tennis facente parte dell'ATP Tour.\nDonald Johnson e Jared Palmer erano i detentori del titolo, ma quest'anno non hanno partecipato.\nMartin Damm e Cyril Suk hanno battuto in finale 6\u20134, 7\u20136 (10\u20138) Mark Knowles e Daniel Nestor."}
{"id": "3167256", "revid": "547034", "url": "https://it.wikipedia.org/wiki?curid=3167256", "title": "La Rivi\u00e8re", "text": ""}
{"id": "3167257", "revid": "107472578", "url": "https://it.wikipedia.org/wiki?curid=3167257", "title": "Tarzan and the Madman", "text": "Tarzan and the Madman \u00e8 un romanzo scritto da Edgar Rice Burroughs, ventitreesimo del suo Ciclo di Tarzan. Scritto fra il gennaio e il febbraio del 1940, venne pubblicato postumo. Fu edito per la prima volta in versione a copertina rigida dalla Canaveral Press nel giugno 1964 e in versione a copertina morbida dalla Ballantine Books nel febbraio 1965. \u00c8 inedito in italiano.\nTrama.\nTarzan si mette sulle tracce di un altro impostore, che, vittima di allucinazioni, \u00e8 convinto di essere Tarzan e di vivere in una citt\u00e0 perduta abitata da discendenti dei primi esploratori portoghesi.\nCopyright.\nCome opera postuma pubblicata nel 1964, questo romanzo \u00e8 ancora sotto copyright in tutto il mondo. Secondo le leggi correnti, diventer\u00e0 di pubblico dominio nel 2014 in Canada e Nuova Zelanda, nel 2034 in Australia e nel 2059 negli Stati Uniti d'America."}
{"id": "3167258", "revid": "838137", "url": "https://it.wikipedia.org/wiki?curid=3167258", "title": "Heineken Open 2003 - Doppio", "text": "Il doppio del Heineken Open 2003 \u00e8 stato un torneo di tennis facente parte dell'ATP Tour.\nJonas Bj\u00f6rkman e Todd Woodbridge erano i detentori del titolo, ma quest'anno non hanno partecipato.\nDavid Adams e Robbie Koenig hanno battuto in finale 7\u20136 (7\u20135), 3\u20136, 6\u20133 Tom\u00e1\u0161 Cibulec e Leo\u0161 Friedl."}
{"id": "3167259", "revid": "599013", "url": "https://it.wikipedia.org/wiki?curid=3167259", "title": "Jos\u00e9 Pintos Saldanha", "text": ""}
{"id": "3167260", "revid": "1305772", "url": "https://it.wikipedia.org/wiki?curid=3167260", "title": "Lamar", "text": ""}
{"id": "3167261", "revid": "701660", "url": "https://it.wikipedia.org/wiki?curid=3167261", "title": "Stazione di Nizza Citt\u00e0", "text": "La stazione di Nizza Citt\u00e0 (in francese \"Nice-Ville\"), situata lungo la linea Marsiglia-Ventimiglia, \u00e8 la principale stazione passeggeri del Dipartimento delle Alpi Marittime. Venne costruita nel 1867 dall'architetto Louis Bouchot (lo stesso che costru\u00ec la prima stazione centrale di Milano) per conto della Compagnie du Chemin de fer du PLM. Vi si accede dal centro della citt\u00e0 attraverso l'Avenue Thiers, tanto che la stazione \u00e8 indicata dalla segnaletica urbana come \"gare Thiers\".\nLa stazione dispone di sette binari (denominati in lettere da A a G) coperti da una volta in vetro e ferro. Dal settore Est i treni partono in direzione di Ventimiglia, dal settore Nord verso Breglio e Cuneo e dal settore Ovest verso Marsiglia.\nInoltre \u00e8 servita dal treno a lunga percorrenza Nizza-Mosca e ritorno Riviera Express.\nInterscambi.\nLa stazione \u00e8 servita dalla rete di trasporto pubblico \"Ligne d'Azur\" della \"Communaut\u00e9 urbaine Nice C\u00f4te d'Azur\" e in particolare dalla linea tranviaria numero 1 (Hopital Pasteur - Henri Sappia)."}
{"id": "3167262", "revid": "1442080", "url": "https://it.wikipedia.org/wiki?curid=3167262", "title": "Adidas International 2003 - Singolare maschile", "text": "Il singolare dell'Adidas International 2003 \u00e8 stato un torneo di tennis facente parte dell'ATP Tour.\nRoger Federer era il detentore del titolo, ma ha perso nel 1\u00ba turno contro Franco Squillari.\nHyung-Taik Lee ha battuto in finale 4\u20136, 7\u20136 (8\u20136), 7\u20136 (7\u20134) Juan Carlos Ferrero."}
{"id": "3167263", "revid": "838137", "url": "https://it.wikipedia.org/wiki?curid=3167263", "title": "Adidas International 2003 - Doppio maschile", "text": "Il doppio maschile dell'Adidas International 2003 \u00e8 stato un torneo di tennis facente parte dell'ATP Tour.\nDonald Johnson e Jared Palmer erano i detentori del titolo, ma quest'anno non hanno partecipato.\nPaul Hanley e Nathan Healey hanno battuto in finale 7\u20136 (7\u20133), 6\u20134 Mahesh Bhupathi e Joshua Eagle."}
{"id": "3167264", "revid": "125882348", "url": "https://it.wikipedia.org/wiki?curid=3167264", "title": "Henri de Laborde de Monpezat", "text": "Biografia.\nInfanzia.\nHenrik nacque a Talence nel dipartimento della Gironda in Francia. Era figlio di Andr\u00e9 de Laborde de Monpezat (Mont-de-Marsan 6 maggio 1907 - Le Cayrou 23 febbraio 1998) e di sua moglie Ren\u00e9e-Yvonne Doursenot (P\u00e9rigueux 26 ottobre 1908 - Le Cayrou 11 febbraio 2001) (sposati religiosamente a Cahors il 6 gennaio 1934 e civilmente a Cahors il 22 gennaio 1948), che in precedenza era stata sposata prima civilmente a Parigi il 29 settembre 1928 e divorziata al Tribunal Civil Fran\u00e7ais de Saigon il 21 settembre 1940 con Louis Leuret (Ch\u00e2teauneuf-sur-Loire, 18 marzo 1881 - Saigon, Vietnam del Sud, 29 dicembre 1962). Henrik \u00e8 cresciuto nella religione cattolica.\nTrascorse i primi cinque anni della sua vita nell'Indocina francese (l'attuale Vietnam) dove suo padre era a capo degli interessi di famiglia. Torn\u00f2 a Hanoi nel 1950, diplomandosi li nella scuola secondaria francese nel 1952. Tra il 1952 e il 1957 studi\u00f2 contemporaneamente legge e scienze politiche alla Sorbona di Parigi e cinese e vietnamita alla \u00c9cole nationale des langues orientales (conosciuta attualmente come INALCO). Ha studiato anche a Hong Kong nel 1957 e a Saigon nel 1958. Dopo il servizio militare con l'esercito francese nella guerra d'Algeria tra il 1959 e il 1962, nel 1962 entr\u00f2 al ministero degli affari esteri francese, lavorando come segretario presso l'ambasciata di Londra dal 1963 al 1967.\nMatrimonio e discendenza.\nIl 10 giugno 1967 spos\u00f2 la principessa Margherita, l'erede presuntiva al trono di Danimarca nella Chiesa navale di Copenaghen. In occasione delle nozze il suo nome fu danesizzato in Henrik e creato sua altezza reale principe Henrik di Danimarca. Prima del matrimonio si convert\u00ec al protestantesimo.\nLa Regina e il Principe consorte hanno avuto due figli e otto nipoti:\nLa lingua nativa del principe Henrik era il francese; anche se ha rapidamente imparato il danese dopo il suo matrimonio, i danesi hanno spesso scherzato sulla sua padronanza della lingua e il suo forte accento francese. Inoltre parlava correntemente inglese, cinese e vietnamita.\nDifficolt\u00e0 con la monarchia danese.\n2002: \"Fuga\" dalla Danimarca.\nNel 2002 Henrik lasci\u00f2 la Danimarca e and\u00f2 a stare allo Ch\u00e2teau de Ca\u00efx, a Cahors nel sud della Francia, appartenente alla coppia. La ragione della partenza di Henrik dalla Danimarca fu dovuta al Ricevimento d'inizio anno in cui suo figlio, il Principe della Corona Federico, fu incaricato di fare gli onori di casa in assenza della regina Margherita. Henrik si sent\u00ec \"messo da parte, degradato e umiliato\" per il fatto di essere stato \"relegato al terzo posto nella gerarchia reale\".\n\"Per molti anni sono stato il numero due di Danimarca\" disse \"Sono stato soddisfatto di quel ruolo, ma non voglio diventare il numero tre dopo tanti anni\". Henrik \"abbandon\u00f2\" la Danimarca per riflettere sul suo status all'interno della famiglia reale danese. La regina Margherita vol\u00f2 in Francia per incontrarsi con suo marito. Henrik tuttavia sottoline\u00f2 che sua moglie e suo figlio non erano responsabili dell'accaduto. Il principe consorte trascorse tre settimane a Caix e non apparve al fianco di sua moglie, come previsto al matrimonio olandese tra Guglielmo Alessandro, principe d'Orange e M\u00e1xima Zorreguieta. \nDopo tre settimane Henrik torn\u00f2 in Danimarca e riassunse i suoi doveri reali.\nTitoli reali e successione.\nIl 30 aprile 2008, poco prima del matrimonio del figlio minore, il principe Joachim, con Marie Cavallier, il titolo di \"conte di Monpezat\" (in danese: \"greve af Monpezat\") fu conferito dalla regina a entrambi i suoi figli, e reso ereditario per i loro discendenti in linea maschile, sia maschi sia femmine. Il Primo Segretario della regina, Henning Fode, ha dichiarato \"La regina e il principe consorte avevano considerato ci\u00f2 da un bel po' e ha portato alla convinzione che fosse la cosa giusta da fare\".\nInfatti Henrik aveva menzionato questa possibilit\u00e0 gi\u00e0 nel 1996 nella pubblicazione delle sue memorie: \"\"Durante la nostra generazione, il futuro sovrano forse ricever\u00e0 l'approvazione per vedere 'Monpezat' aggiunto al nome dinastico di 'Oldenburg-Gl\u00fccksburg\".\" Mentre fu intervistato dal settimanale francese \"Point de Vue\", nell'ottobre 2005, Henrik sollev\u00f2 la questione subito dopo la nascita del primo figlio del principe ereditario Federico, il principe Cristiano, che un giorno dovrebbe ereditare la corona danese. Lo rende anche molto orgoglioso e felice che \"Monpezat\" verr\u00e0 aggiunto al nome di questo nipote come principe di Danimarca. \"\u00c8 una grande gioia per me che anche le sue radici francesi saranno ricordate\". Sebbene nessun annuncio fosse fatto in quel momento, il principe Cristiano non include attualmente (in parte) il cognome del nonno francese tra i suoi titoli ereditari. La sovvenzione non estende questo titolo danese al titolo comitale di Henrik stesso.\nIl 31 dicembre 2015 la regina Margherita ha annunciato che il principe avrebbe ridotto i suoi incarichi di corte con effetto immediato dal 1\u00ba gennaio 2016. Il 14 aprile 2016, il principe Henri ha rinunciato al titolo di \"Principe Consorte di Danimarca\" che gli era stato dato nel 2005.\nVolont\u00e0 sulla sepoltura.\nNell'agosto 2017 ha annunciato che non avrebbe voluto essere sepolto accanto alla moglie Margherita II di Danimarca nella Cattedrale di Roskilde, dove i sovrani danesi sono seppelliti dal 1559. La regina, che aveva fatto preparare un sarcofago personalizzato per la coppia, ha accettato la sua decisione.\nCritiche.\nNel 2006 la rivista danese Ud&amp;Se ha pubblicato una intervista con il principe Henrik, in cui, tra le altre cose, parlava dei suoi cani, il cibo e la sua infanzia in Vietnam, menzionando di una volta in cui aveva mangiato carne di cane. Un mese dopo, un tabloid danese utilizz\u00f2 parte di questa intervista in un articolo critico con il titolo di prima pagina \"'Il principe Henrik mangia un cane\"'. Altri tabloid e giornali ripubblicarono la stessa notizia e il principe Henrik \u00e8 stato oggetto di una campagna giornalistica per \"aver mangiato carne di cane\", nonostante sia presidente onorario del \"Dachshund Club\" danese.\nPoesia.\nHenrik ha scritto molte poesie nella sua lingua madre francese, alcune delle quali sono state pubblicate nelle raccolte di poesie \"Chemin faisant\" (1982), \"Cantabile\" (2000), \"Les escargots de Marie Lanceline\" (2003), \"Murmures de vent\" (2005), e \"Frihjul\" (Roue-Libre, 2010). La suite sinfonica \"Cantabile\" da Frederik Magle si basa sulla raccolta di poesie \"Cantabile\" di Henrik.\nSalute e morte.\nIl 6 settembre 2017, \u00e8 stato annunciato che il principe soffre di demenza. Il principe \u00e8 stato ricoverato al Rigshospital di Copenaghen il 28 gennaio 2018 per un tumore benigno al polmone sinistro e un'infezione ai polmoni.\nIl 13 febbraio 2018 il Palazzo reale danese ha pubblicamente annunciato la morte del principe, avvenuta al palazzo di Fredensborg. Successivamente si sono svolti i funerali in forma privata e alla presenza dei familiari pi\u00f9 stretti, e il 20 febbraio 2018 il suo corpo \u00e8 stato cremato, con met\u00e0 delle ceneri sparse nelle acque territoriali danesi e l'altra met\u00e0 sepolta nei giardini privati del palazzo di Fredensborg.\nTitoli.\nPolemica del titolo francese.\nLa famiglia Laborde de Monpezat designa s\u00e9 stessa come conti, anche se il loro diritto a disporre di quel titolo \u00e8 contestato: l\"'Encyclop\u00e9die de la fausse noblesse et de la noblesse d'apparence\" afferma che l'antenato del principe Henrik, Jean Laborde, ricevette la lettera patente reale di nobilitazione nel 1655, condizionata dalla sua accettazione come nobile nelle tenute della provincia di B\u00e9arn dove erano situate le sue terre. Ma questa condizione non fu mai realizzata, in quanto le propriet\u00e0 rifiutarono la petizioni di Laborde nel 1703 e ancora nel 1707. \nIl cognome della famiglia era \"Monpezat\" dal tempo della Rivoluzione francese, senza titolo, fino al 14 luglio 1860, quando fu modificato da un decreto imperiale in \"de Laborde-Monpezat\", e legalmente cambiato di nuovo il 19 maggio 1861 in \"de Laborde de Monpezat\". \nSebbene il titolo comitale sia stato utilizzato dalla famiglia, come se si trattasse di un \"titre de courtoisie\", tradizionalmente la corte reale e la societ\u00e0 francesi hanno accolto questi titoli. D'altra parte, poich\u00e9 il titolo \u00e8 stato assunto da un antenato di Henrik prima del ventesimo secolo, \u00e8 possibile che egli non fosse a conoscenza del suo cattivo uso fino a quando la storia della sua famiglia \u00e8 stata esaminata dai genealogisti dopo il suo matrimonio. L'autobiografia di Henrik del 1996 riconosce la nobilitazione infruttuosa.\nTitoli coniugali e reali.\nLa legge danese non ha mai specificato che i coniugi reali debbano essere di origine aristocratica. Tuttavia, sei mesi pi\u00f9 tardi, il cugino di Margherita, il principe Ingolf di Rosenborg spos\u00f2 una comune cittadina senza titoli e fu degradato a conte, e un altro cugino, Christian di Rosenborg, spos\u00f2 anch'egli una comune danese, Anne-Dorte Maltoft Nielsen, nel 1971. Christian in seguito comment\u00f2 le regole coniugali della dinastia sul periodico danese \"Billed-Bladet\":\nDecenni pi\u00f9 tardi, i figli di Henrik, Federico e Joachim sposarono entrambi delle comuni cittadine straniere senza che alcun serio dubbio sulla loro ammissibilit\u00e0 al trono fosse sollevata.\nPubblicazioni.\nIl principe Henrik ha tradotto diversi libri in danese, cos\u00ec come ne ha pubblicato alcuni"}
{"id": "3167265", "revid": "1305772", "url": "https://it.wikipedia.org/wiki?curid=3167265", "title": "Lawrenceburg", "text": ""}
{"id": "3167267", "revid": "1305772", "url": "https://it.wikipedia.org/wiki?curid=3167267", "title": "Longtown", "text": ""}
{"id": "3167268", "revid": "1776051", "url": "https://it.wikipedia.org/wiki?curid=3167268", "title": "Norme di applicazione necessaria", "text": "Le norme di applicazione necessaria sono le norme ritenute irrinunciabili dall'ordinamento nazionale in ragione del loro oggetto o scopo. Esse devono essere sempre applicate dal giudice, allorch\u00e9 debba dirimere una controversia applicando il diritto straniero.\nIl concetto di norme di applicazione necessaria \u00e8 di origine dottrinale di diritto internazionale privato. Oggi \u00e8 fatto proprio da molteplici ordinamenti nazionali che hanno dettato norme positive al riguardo.\nLa \"ratio\" delle norme di applicazione necessaria \u00e8 quella di preservare l'armonia dell'ordinamento giuridico interno. Attraverso di esse, infatti, ad una fattispecie cui deve essere applicata la legge di uno stato straniero, si applicano comunque le norme nazionali ritenute pi\u00f9 importanti dal legislatore nazionale. Un esempio di norma di applicazione necessaria \u00e8 quella prevista dall'articolo 88 del codice civile italiano secondo cui: \"non possono contrarre matrimonio tra loro le persone delle quali l'una \u00e8 stata condannata per omicidio tentato o consumato sul coniuge dell'altra\".\nNella giurisprudenza.\nDal punto di vista giurisprudenziale le norme di applicazione necessaria hanno trovato diverse definizioni.\nLa Corte di giustizia dell'Unione europea ha effettuato un'importante ricostruzione concettuale: \"le disposizioni qualificate da uno Stato membro come norme imperative di applicazione necessaria sono le disposizioni la cui osservanza \u00e8 stata reputata cruciale per la salvaguardia dell'organizzazione politica, sociale o economica dello Stato membro interessato, al punto da imporne il rispetto a chiunque si trovi nel territorio nazionale di tale stato membro o a qualunque rapporto localizzato nel suo territorio\" \nNella legge.\nIl Regolamento Roma 1 sulla legge applicabile, riprendendo la definizione della Corte di Giustizia dell'Unione europea ha definito come , \"disposizioni il cui rispetto \u00e8 ritenuto cruciale da un paese per la salvaguardia dei suoi interessi pubblici, quali la sua organizzazione politica, sociale o economica, al punto da esigerne l'applicazione a tutte le situazioni che rientrino nel loro campo di applicazione, qualunque sia la legge applicabile\""}
{"id": "3167269", "revid": "767487", "url": "https://it.wikipedia.org/wiki?curid=3167269", "title": "Bundles", "text": "Bundles \u00e8 l'ottavo album dei Soft Machine. \u00c8 stato pubblicato nel 1975 dall'etichetta Harvest.\nRispetto al precedente \"Seven\" c'\u00e8 l'ingresso del chitarrista Allan Holdsworth e di Ray Warleigh ai flauti. Il genere non si discosta dal precedente rimanendo il genere Jazz-Rock lo stile di riferimento principale."}
{"id": "3167270", "revid": "1305772", "url": "https://it.wikipedia.org/wiki?curid=3167270", "title": "Manassas", "text": ""}
{"id": "3167271", "revid": "1442080", "url": "https://it.wikipedia.org/wiki?curid=3167271", "title": "Milan Indoor 2003 - Singolare", "text": "Il singolare del Milan Indoor 2003 \u00e8 stato un torneo di tennis facente parte dell'ATP Tour.\nDavide Sanguinetti era il detentore del titolo, ma ha perso nei quarti di finale contro Martin Verkerk.\nVerkerk ha battuto in finale 6\u20134, 5\u20137, 7\u20135 Evgenij Kafel'nikov."}
{"id": "3167272", "revid": "838137", "url": "https://it.wikipedia.org/wiki?curid=3167272", "title": "Milan Indoor 2003 - Doppio", "text": "Il doppio del Milan Indoor 2003 \u00e8 stato un torneo di tennis facente parte dell'ATP Tour.\nKarsten Braasch e Andrej Ol'chovskij erano i detentori del titolo, ma quest'anno non hanno partecipato.\nPetr Luxa e Radek \u0160t\u011bp\u00e1nek hanno battuto in finale 6\u20134, 7\u20136 (7\u20134) Tom\u00e1\u0161 Cibulec e Pavel V\u00edzner."}
{"id": "3167274", "revid": "1983214", "url": "https://it.wikipedia.org/wiki?curid=3167274", "title": "Martinsville", "text": ""}
{"id": "3167277", "revid": "838137", "url": "https://it.wikipedia.org/wiki?curid=3167277", "title": "Open 13 2003 - Doppio", "text": "Il doppio dell'Open 13 2003 \u00e8 stato un torneo di tennis facente parte dell'ATP Tour.\nArnaud Cl\u00e9ment e Nicolas Escud\u00e9 erano i detentori del titolo, ma solo Escud\u00e9 ha partecipato in coppia con Nenad Zimonji\u0107.\nEscud\u00e9 e Zimonji\u0107 hanno perso in semifinale contro Tom\u00e1\u0161 Cibulec e Pavel V\u00edzner.\nS\u00e9bastien Grosjean e Fabrice Santoro hanno battuto in finale 6\u20131, 6\u20134 Tom\u00e1\u0161 Cibulec e Pavel V\u00edzner."}
{"id": "3167278", "revid": "122205169", "url": "https://it.wikipedia.org/wiki?curid=3167278", "title": "Mead", "text": ""}
{"id": "3167279", "revid": "104458", "url": "https://it.wikipedia.org/wiki?curid=3167279", "title": "Daniela Iraschko", "text": "In seguito al matrimonio ha aggiunto al proprio il cognome della coniuge e per questo motivo dalla stagione 2013-2014 si \u00e8 registrata nelle liste FIS come Daniela Iraschko-Stolz.\nBiografia.\nCarriera sciistica.\nIn Coppa Continentale, la massima competizione femminile di salto prima dell'istituzione della Coppa del Mondo nella stagione 2012, ha esordito il 23 febbraio 2002 a Iron Mountain (36\u00aa) e ha ottenuto la prima vittoria, nonch\u00e9 primo podio, il 23 luglio 2005 a Park City. Oltre a essersi aggiudicata il trofeo nel 2010, nel 2011 e nel 2012, si \u00e8 classificata seconda nel 2008 e nel 2009 e terza nel 2005.\nIn Coppa del Mondo ha esordito nella gara inaugurale del 3 dicembre 2011 sul trampolino Lysg\u00e5rdsbakken di Lillehammer (4\u00aa), ha ottenuto il primo podio il 14 gennaio 2012 in Val di Fiemme(2\u00aa) e la prima vittoria il 4 febbraio 2012 a Hinzenbach. Al termine della stagione 2014-2015 ha conquistato la Coppa del Mondo.\nIn carriera ha partecipato a tre edizioni dei Giochi olimpici invernali, (2\u00ba nel trampolino normale), (6\u00aa nel trampolino normale) e (13\u00aa nel trampolino normale, 5\u00aa nella gara a squadre mista) e a sei dei Campionati mondiali, vincendo sette medaglie.\nCarriera calcistica.\nAccanto allo sci nordico pratica anche il calcio, iniziando nel ruolo di portiere per passare in seguito nel reparto offensivo dalla stagione 2006 in organico nella formazione femminile del Fu\u00dfballclub Wacker Innsbruck in \u00d6FB-Frauenliga, massimo livello del campionato austriaco di calcio femminile; con la maglia neroverde del suo club si \u00e8 classificata tre volte al secondo posto nel campionato nazionale, al termine delle stagioni 2007-2008, 2008-2009 e 2009-2010, sempre dietro alle campionesse d'Austria del Neulengbach."}
{"id": "3167282", "revid": "1305772", "url": "https://it.wikipedia.org/wiki?curid=3167282", "title": "Meeker", "text": ""}
{"id": "3167283", "revid": "228587", "url": "https://it.wikipedia.org/wiki?curid=3167283", "title": "Mesquite", "text": ""}
{"id": "3167284", "revid": "1442080", "url": "https://it.wikipedia.org/wiki?curid=3167284", "title": "SAP Open 2003 - Singolare", "text": "Il singolare del SAP Open 2003 \u00e8 stato un torneo di tennis facente parte dell'ATP Tour 2003.\nLleyton Hewitt era il detentore del titolo, ma quest'anno non ha partecipato.\nAndre Agassi ha battuto in finale 6\u20133, 6\u20131 Davide Sanguinetti."}
{"id": "3167285", "revid": "47767", "url": "https://it.wikipedia.org/wiki?curid=3167285", "title": "Mitchell", "text": ""}
{"id": "3167286", "revid": "838137", "url": "https://it.wikipedia.org/wiki?curid=3167286", "title": "SAP Open 2003 - Doppio", "text": "Il doppio del SAP Open 2003 \u00e8 stato un torneo di tennis facente parte dell'ATP Tour.\nWayne Black e Kevin Ullyett erano i detentori del titolo, ma solo Black ha partecipato in coppia con Mark Philippoussis.\nBlack e Philippoussis hanno perso nei quarti di finale contro Davide Sanguinetti e Jim Thomas.\nHyung-Taik Lee e Vladimir Vol\u010dkov hanno battuto in finale 7\u20135, 4\u20136, 6\u20133 Paul Goldstein e Robert Kendrick."}
{"id": "3167287", "revid": "179980", "url": "https://it.wikipedia.org/wiki?curid=3167287", "title": "Daniel Felipe Revelez", "text": ""}
{"id": "3167288", "revid": "287204", "url": "https://it.wikipedia.org/wiki?curid=3167288", "title": "Taner Yalcin", "text": ""}
{"id": "3167292", "revid": "97701", "url": "https://it.wikipedia.org/wiki?curid=3167292", "title": "UPK", "text": ""}
{"id": "3167293", "revid": "305524", "url": "https://it.wikipedia.org/wiki?curid=3167293", "title": "Faro di Capo d'Armi", "text": ""}
{"id": "3167294", "revid": "767487", "url": "https://it.wikipedia.org/wiki?curid=3167294", "title": "Tarzan and the Castaways", "text": "Tarzan and the Castaways (in origine \"The Quest of Tarzan\") \u00e8 una raccolta del 1965 di racconti scritti da Edgar Rice Burroughs e costituisce il ventiquattresimo libro del suo Ciclo di Tarzan.\nOltre al racconto del titolo, questo volume raccoglie anche altre due storie brevi di Tarzan: \"Tarzan and the Jungle Murders\", scritto nel gennaio 1939 e pubblicato per la prima volta sulla rivista \"Thrilling Adventures\" nel numero del giugno 1940; e \"Tarzan and the Champion\", scritto nel luglio 1939 e pubblicato per la prima volta sulla rivista \"Blue Book\" nel numero dell'aprile del 1940. \"The Quest of Tarzan\", invece, fu iniziato nel novembre 1940 e pubblicato per la prima volta sulla rivista \"Argosy All-Story Weekly\" in tre parti, nei numeri del 23 agosto, del 30 agosto e del 6 settembre 1941.\nLe tre storie furono raccolte per la prima volta in un unico volume a copertina rigida dalla Canaveral Press nel 1965. Per l'occasione, \"The Quest of Tarzan\" cambi\u00f2 titolo in \"Tarzan and the Castaways\" per evitare confusione con il romanzo \"Tarzan's Quest\". La prima edizione a copertina morbida dell'opera \u00e8 stata a cura della Ballantine Books nel luglio 1965.\nAdattamento a fumetti.\nLe storie comprese in questo libro sono state adattate nella serie a fumetti di Tarzan edita dalla DC Comics:\nCopyright.\nIl copyright per \"Tarzan and the Castaways\" \u00e8 scaduto in Australia, e per questo ora e l\u00ec di pubblico dominio. Il testo \u00e8 disponibile attraverso Progetto Gutenberg."}
{"id": "3167297", "revid": "97701", "url": "https://it.wikipedia.org/wiki?curid=3167297", "title": "Patriotic Union of Kurdistan", "text": ""}
{"id": "3167298", "revid": "767487", "url": "https://it.wikipedia.org/wiki?curid=3167298", "title": "Fanciullo alato", "text": "Il Fanciullo alato \u00e8 un'opera in bronzo dorato (61,6x27,9\u00a0cm) della bottega di Donatello, databile al 1430 circa e conservato nel Metropolitan Museum di New York.\nStoria.\nL'opera, che sicuramente decorava una fontana, \u00e8 forse citata in un documento del 1432 in cui veniva pagato un pittore di nome Antonio per la doratura di un \"piccolo spirito\". Successivamente \u00e8 forse inventariata nel resoconto dei beni di palazzo Medici del 1492 come \"idolo di bronzo su una palla\".\nConosciuto dagli anni trenta del Novecento, si trovava originariamente nelle collezioni di Sir John Ramsden. Dopo alcuni passaggi pervenne al museo newyorkese nel 1983.\nDescrizione e stile.\nIl fanciullo ha gli attributi delle ali e dei calzari alati di Mercurio, protettore dei commerci particolarmente caro ai Medici. Esso \u00e8 rappresentato in piedi, con una gamba sollevata, nell'atto di soffiare, sputando un getto d'acqua, su un oggetto che teneva nella mano sollevata, probabilmente una girandola o una sfera: quest'ultima avrebbe richiamato anche alle \"palle\" dello stemma araldico familiare.\nL'opera \u00e8 fatta per essere guardata da molteplici punti di vista, con un angolo ottimale dal basso, essendo originariamente destinata, in tutta probabilit\u00e0, a un alto piedistallo."}
{"id": "3167300", "revid": "1543377", "url": "https://it.wikipedia.org/wiki?curid=3167300", "title": "Acido micofenolico", "text": "L'acido micofenolico (DCI) o micofenolato \u00e8 un farmaco immunosoppressore usato per prevenire il rigetto nel trapianto d'organo. Fu inizialmente commercializzato come profarmaco in forma orale, il micofenolato mofetil (MMF), per migliorarne la biodisponibilit\u00e0. Pi\u00f9 recentemente, il sale di sodio di micofenolato \u00e8 stato anche introdotto per uso terapeutico. L'acido micofenolico \u00e8 comunemente commercializzato con i nomi commerciali CellCept (Micofenolato Mofetil, Roche) e Myfortic (micofenolato sodico, Novartis).\nUso clinico.\nIndicazioni.\nIn generale, il micofenolato \u00e8 utilizzato per la prevenzione del rigetto di organi trapiantati. Il micofenolato di sodio \u00e8 stato utilizzato anche per la prevenzione del rigetto nel trapianto di fegato, cuore o di polmone in bambini di et\u00e0 superiore ai due anni di et\u00e0.\nEventi avversi.\nNegli Stati Uniti l'agenzia federale del farmaco (Food and Drug Administration) ha emesso un avviso nel quale si afferma che i pazienti in terapia con micofenolato mofetile e con acido micofenolico hanno un aumentato rischio di infezioni opportunistiche, come ad esempio l'attivazione di infezioni virali latenti, tra cui BK-virus associato a nefropatie. \nInoltre, la FDA sta indagando su 16 pazienti che hanno sviluppato una malattia neurologica rara durante il trattamento con il farmaco. La condizione neurologica nota come leucoencefalopatia multifocale progressiva attacca il sistema nervoso centrale, in particolare il cervello, ed \u00e8 di solito mortale.\nL'acido micofenolico \u00e8 associato a malformazioni congenite ed aborto spontaneo quando usato in gravidanza, pertanto deve essere evitato per quanto possibile da donne che cercano di concepire.\nFarmacologia.\nIl micofenolato \u00e8 derivato dal fungo \"Penicillium stoloniferum\". L'acido micofenolico inibisce l'IMP deidrogenasi, l'enzima che controlla la velocit\u00e0 di sintesi della guanina monofosfato per la via di sintesi \"de novo\" delle purine, usata in particolare dai linfociti B e T in fase proliferativa.\nIl micofenolato \u00e8 un farmaco potente e pu\u00f2 essere utilizzato al posto di altre terapie anti-proliferative, come l'azatioprina. Di solito viene usato come parte di un regime composto da tre immunosoppressori, tra cui anche un inibitore della calcineurina (ciclosporina o tacrolimus) e prednisolone."}
{"id": "3167302", "revid": "287204", "url": "https://it.wikipedia.org/wiki?curid=3167302", "title": "Doublecortina", "text": "Quello della doublecortina (in inglese: Doublecortex; lissencephaly, X-linked (doublecortin)), noto anche come DCX, \u00e8 un gene che si trova nel cromosoma X, braccio q, banda 22,3-23.\nLa doublecortina (DCX) \u00e8 una proteina associata ai microtubuli che viene espressa da cellule precursori neuronali e da neuroni immaturi in strutture corticali dell'embrione e dell'adulto. I precursori delle cellule neuronali cominciano ad esprimere la DCX mentre si dividono attivamente, e le loro cellule neuronali figlie continuano a esprimere il gene DCX per 2-3 settimane mentre le cellule maturano per diventare neuroni. La downregulation della DCX comincia dopo 2 settimane, e avviene allo stesso tempo che queste cellule cominciano ad esprimere la proteina \"NeuN\", un marker dei neuroni maturi.\nDipendendo dal fatto che la DCX viene espressa esclusivamente nei neuroni in sviluppo, questa proteina \u00e8 stata usata, e la si usa sempre di pi\u00f9 come un marker per la neurogenesi. In effetti, i livelli di espressione di DCX aumentano in conseguenza all'esercizio, fatto che avviene parallelamente all'aumento dell'espressione della proteina BrdU, il cui \"labelling\" \u00e8 considerato attualmente un \"gold standard\" nella misurazione della neurogenesi.\nInterazioni.\nSi \u00e8 dimostrato che la Doublecortina interagisce con la proteina PAFAH1B1 (gene LIS1).\nPatologie associate al gene DCX.\nLe patologie associate a questo gene possono presentarsi per delezione del gene, in modo diverso se avvengono\nin eterozigosi oppure in omozigosi (forma pi\u00f9 grave). Mutazioni puntiformi che non portano all'arresto della produzione della proteina possono consentire la formazione di proteine pi\u00f9 o meno funzionanti."}
{"id": "3167306", "revid": "838137", "url": "https://it.wikipedia.org/wiki?curid=3167306", "title": "Movistar Open 2003 - Doppio", "text": "Il doppio del Movistar Open 2003 \u00e8 stato un torneo di tennis facente parte dell'ATP Tour.\nGast\u00f3n Etlis e Mart\u00edn Rodr\u00edguez erano i detentori del titolo, ma hanno perso nel 1\u00ba turno contro Agust\u00edn Calleri e Mariano Hood.\nCalleri e Hood hanno battuto in finale 6\u20133, 1\u20136, 6\u20134 Franti\u0161ek \u010cerm\u00e1k e Leo\u0161 Friedl."}
{"id": "3167307", "revid": "31360", "url": "https://it.wikipedia.org/wiki?curid=3167307", "title": "Doublecortin", "text": ""}
{"id": "3167308", "revid": "290948", "url": "https://it.wikipedia.org/wiki?curid=3167308", "title": "Rettificatrice", "text": "La rettificatrice \u00e8 una macchina utensile utilizzata per la finitura di pezzi metallici in grado di ottenere una notevole precisione dimensionale e geometrica e di lavorare anche su materiali molto duri come gli acciai temprati.\nTipologie e funzionamento.\nLa rettificatrice utilizza come utensile una mola, che pu\u00f2 avere forme diverse.\nLe rettificatrici possono essere distinte in:\nL'asportazione di truciolo avviene attraverso moto di taglio rotatorio e moto di alimentazione traslatorio. Nelle rettificatrici in tondo moto di taglio si riferisce al moto relativo dell'utensile rispetto al pezzo, mentre nel caso di rettificatrici in piano il moto di taglio \u00e8 svolto solo dall'utensile. Generalmente il moto di avanzamento \u00e8 svolto dal pezzo, ma nel caso della rettificatrice universale pu\u00f2 essere svolto sia dal pezzo sia dall'utensile.\nLa forma del truciolo dipende dal tipo di materiale lavorato e dall'utensile utilizzato. In generale materiali duttili (ad esempio acciaio) danno trucioli pi\u00f9 lunghi e uniti, mentre materiali pi\u00f9 fragili danno trucioli pi\u00f9 sbriciolati.\nRettificatrici in tondo per esterni.\nQueste rettificatrici consentono la rettificatura di pezzi cilindrici o conici e possono essere dotate di sistemi per il caricamento automatico e per il controllo dimensionale in modo da farle lavorare automaticamente nelle produzioni di serie.\nLe due tipologie pi\u00f9 note sono le rettificatrici tipo Norton, adatte a lavorare pezzi di piccola o media dimensione e quelle di tipo Landis, utilizzate per pezzi lunghi e pesanti.\nRettificatrici in tondo per interni.\nLe rettificatrici di questo tipo possono rettificare la superficie interna di fori cilindrici o conici e con le attrezzature adatte sono in grado di lavorare a produzioni in serie. \nA loro volta possono essere distinte in due tipi diversi a seconda del metodo di lavoro:\nRettificatrici universali.\nQueste sono macchine utensili in grado di rettificare superfici interne ed esterne cilindriche e coniche, e talvolta anche superfici piane."}
{"id": "3167310", "revid": "838137", "url": "https://it.wikipedia.org/wiki?curid=3167310", "title": "ATP Buenos Aires 2003 - Doppio", "text": "Il doppio dell'ATP Buenos Aires 2003 \u00e8 stato un torneo di tennis facente parte dell'ATP Tour.\nGast\u00f3n Etlis e Mart\u00edn Rodr\u00edguez erano i detentori del titolo, ma hanno perso nel 1\u00ba turno contro David Ferrer e Fernando Vicente.\nMariano Hood e Sebasti\u00e1n Prieto hanno battuto in finale 6\u20132, 6\u20132 Lucas Arnold e David Nalbandian."}
{"id": "3167311", "revid": "270833", "url": "https://it.wikipedia.org/wiki?curid=3167311", "title": "Binche-Chimay-Binche", "text": "Il Binche-Chimay-Binche, conosciuto dal 2010 al 2013 come M\u00e9morial Frank Vandenbroucke, \u00e8 una corsa in linea maschile di ciclismo su strada, che ha luogo conc cadenza annuale tra le citt\u00e0 di Binche e di Tournai, nella Provincia dell'Hainaut, in Belgio. \u00c8 dedicata all'omonimo ciclista belga morto nel 2009, e dal 2010 fa parte del calendario dell'UCI Europe Tour come prova di classe 1.1.\nStoria.\nLa \"Binche-Tournai-Binche\" fu disputata per la prima volta nel 1911 e, dopo l'edizione dell'anno successivo, non fu pi\u00f9 organizzata fino al 1922. Dal 1930 non ebbe pi\u00f9 luogo, eccetto per due anni, per 54 anni fino al 1984, quando torn\u00f2 ad essere disputata regolarmente fino al 1996, anno in cui fu vinta da Frank Vandenbroucke. Le edizioni 1984 e 1985 si svolsero nella formula del criterium.\nRitorna ad essere organizzata, con il nome di \"M\u00e9morial Frank Vandenbroucke\", solo nel 2010, anno successivo alla scomparsa del ciclista belga., venendo inserita nel calendario dell'UCI Europe Tour come prova di classe 1.1. Dal 2013 passa alla denominazione di \"Binche-Chimay-Binche\".\nAlbo d'oro.\n\"Aggiornato all'edizione 2021.\""}
{"id": "3167316", "revid": "339392", "url": "https://it.wikipedia.org/wiki?curid=3167316", "title": "Binche-Tournai-Binche", "text": ""}
{"id": "3167319", "revid": "287204", "url": "https://it.wikipedia.org/wiki?curid=3167319", "title": "Alfonso Dominguez", "text": ""}
{"id": "3167320", "revid": "1543377", "url": "https://it.wikipedia.org/wiki?curid=3167320", "title": "Martin Lundstr\u00f6m", "text": "Biografia.\nNato a Tv\u00e4rliden di Norsj\u00f6, presso Ume\u00e5, debutt\u00f2 in campo internazionale ai V Giochi olimpici invernali di vincendo la 18\u00a0km e la staffetta 4x10\u00a0km in compagnia di Gunnar Eriksson, Nils \u00d6stensson (che nei 18\u00a0km ebbe la medaglia d'argento) e Nils T\u00e4pp.\nVinse nuovamente la medaglia d'oro nella staffetta 4x10\u00a0km, insieme a Nils T\u00e4pp, Karl-Erik \u00c5str\u00f6m ed Enar Josefsson, ai successivi Mondiali di Lake Placid 1950, . Ai VI Giochi olimpici invernali di vinse il bronzo nella staffetta con Nils T\u00e4pp, Sigurd Andersson ed Enar Josefsson."}
{"id": "3167321", "revid": "767487", "url": "https://it.wikipedia.org/wiki?curid=3167321", "title": "John Bartram", "text": "Biografia.\nPadre di William Bartram (1739-1823), celebre ornitologo, e nonno di Thomas Say (1787-1834), altrettanto celebre entomologo, John Bartram fu un autodidatta e per molti anni viaggi\u00f2 per gli Stati Uniti collezionando piante. Dal Lago Ontario alla Florida, dalla costa atlantica sino alle sponde del fiume Ohio, raccolse numerosissime specie nuove, di cui sped\u00ec regolarmente esemplari in Europa.\nA Kingessing, in Pennsylvania, fond\u00f2 il primo Orto botanico degli Stati Uniti, che porta il suo nome: il Bartram's Garden, e nel 1742 fu cofondatore dell'American Philosophical Society assieme a Benjamin Franklin.\nNel 1715 il re Giorgio III nomin\u00f2 Bartram \"botanico reale\", carica che egli conserv\u00f2 sino alla morte. \nNon lasci\u00f2 nessuna opera scientifica, ma i suoi viaggi (spesso finanziati dai suoi corrispondenti europei), fanno di lui uno dei fondatori della Botanica americana."}
{"id": "3167323", "revid": "757396", "url": "https://it.wikipedia.org/wiki?curid=3167323", "title": "Ukrajina Super-Liha", "text": "La Ukrajina Super-Liha \u00e8 la massima serie del campionato ucraino di pallacanestro.\nStoria.\nDopo il crollo dell'Unione Sovietica, nel 1992 ogni ex-Repubblica sovietica ha cominciato ad organizzare un campionato di pallacanestro.\nIn Ucraina il torneo \u00e8 sostanzialmente una questione tra lo Budivelnyk di Kiev, il BK Odessa di Odessa e lo Azovmash di Mariupol', che ha vinto sette delle ultime otto edizioni del torneo."}
{"id": "3167324", "revid": "1305772", "url": "https://it.wikipedia.org/wiki?curid=3167324", "title": "Montclair", "text": ""}
{"id": "3167325", "revid": "767487", "url": "https://it.wikipedia.org/wiki?curid=3167325", "title": "Alan Paul", "text": "Biografia.\nAlan Paul inizi\u00f2 giovanissimo la sua carriera nei musical di Broadway. Dopo aver vinto un concorso per giovani talenti nella sua citt\u00e0 natale, a 12 anni fece parte del cast della versione statunitense di \"Oliver!\" di Lionel Bart. Poi ricopr\u00ec il ruolo di uno dei figli del re nella commedia musicale \"The King and I\" ed ebbe un piccolo ruolo nel film di Sidney Lumet \"L'uomo del banco dei pegni\".\nDopo le scuole superiori, Paul si diplom\u00f2 in educazione musicale al Newark State College.\nNel 1972 Alan Paul fece parte del cast originale del musical \"Grease\", nel quale interpret\u00f2 prima il ruolo di Teen Angel cantando \"Beauty School Dropout \" e poi quello pi\u00f9 importante del \"rocker\" Johnny Casino cantando \"Born to Hand Jive\".\nNell'autunno dello stesso anno incontr\u00f2 Tim Hauser, Janis Siegel e Laurel Mass\u00e9 che erano alla ricerca di una voce da tenore per completare il loro gruppo vocale. Il 1\u00ba ottobre nacque cos\u00ec la seconda incarnazione dei Manhattan Transfer. A Paul furono spesso affidate parti soliste in brani di sapore doo-wop o che riecheggiavano le atmosfere del rock and roll degli anni cinquanta riprendendo il personaggio che aveva interpretato in \"Grease\". La sua prestanza fisica gli permise inoltre di interpretare spesso la figura del fascinoso \"crooner\" o del cantante melodico nelle rivisitazioni \"art dec\u00f2\" che resero famoso il gruppo.\nNegli anni Alan Paul divenne anche compositore e arrangiatore e alcune sue canzoni entrarono nel repertorio dei Manhattan Transfer. Suo \u00e8 ad esempio il testo di \"Twilight Zone-Twilight Tone\", canzone lanciata come singolo nel 1979.\nAlan Paul, dopo una trentennale carriera con i Manhattan Transfer, ha realizzato il suo primo disco solista nel 2003, \"Another Place and Time\", dedicato ai \"crooner\" degli anni cinquanta."}
{"id": "3167326", "revid": "179980", "url": "https://it.wikipedia.org/wiki?curid=3167326", "title": "Jos\u00e9 Pintos Salda\u00f1a", "text": ""}
{"id": "3167327", "revid": "287204", "url": "https://it.wikipedia.org/wiki?curid=3167327", "title": "Hugo de Leon", "text": ""}
{"id": "3167328", "revid": "125703836", "url": "https://it.wikipedia.org/wiki?curid=3167328", "title": "Pap\u00e0 prende moglie", "text": "Pap\u00e0 prende moglie \u00e8 una serie TV trasmessa dal 31 ottobre al 21 novembre 1993 su Canale 5, replicata nell'estate del 1995 e interpretata da Marco Columbro e Nancy Brilli, con la partecipazione di Franca Valeri nel ruolo della madre di Andrea ed Erika Blanc nel ruolo della madre di Francesca.\nTrama.\nAndrea Marchi (Marco Columbro) \u00e8 un avvocato vedovo con un figlio maschio e una figlia femmina; Francesca Banfi (Nancy Brilli) \u00e8 una nutrizionista divorziata, anch'essa con un figlio maschio e una figlia femmina. I due si innamorano e decidono di andare a vivere insieme: dovranno fare i conti con i problemi di adolescenza dei figli, soprattutto sentimentali. Della famiglia fa parte anche il cane Vasco.\nCuriosit\u00e0.\nLa serie ricorda molto la sit-com americana Una bionda per pap\u00e0 Step by step"}
{"id": "3167330", "revid": "228587", "url": "https://it.wikipedia.org/wiki?curid=3167330", "title": "Monument", "text": "Monument (monumento in varie lingue) pu\u00f2 riferirsi a:"}
{"id": "3167335", "revid": "88740", "url": "https://it.wikipedia.org/wiki?curid=3167335", "title": "O'Fallon", "text": ""}
{"id": "3167336", "revid": "767487", "url": "https://it.wikipedia.org/wiki?curid=3167336", "title": "Music-Hall (film)", "text": "Music-Hall (\"Upstage\") \u00e8 un film muto del 1926 diretto da Monta Bell. \u00c8 conosciuto anche con il nome \"The Mask of Comedy\".,\nTrama.\nDolly \u00e8 una graziosa provinciale che approda a New York cercando lavoro come stenografa.Si reca all'agenzia teatrale di Sam Davis che cerca appunto una stenodattilografa e l\u00e0 vi incontra Johnny, che lei scambia per Davis. Colpito dalla ragazza, Johnny la assume.Quando poi scopre che ha anche vinto nella sua citt\u00e0 di origine un concorso di charleston, \u00e8 colpito ancora di pi\u00f9. Anche se Dolly non sa recitare, trova un ruolo per lei: molto decorativa, le mette un bel costume, un trucco adatto e la fa andare su e gi\u00f9 per le scale.La ragazza ha molto successo, ma questo la cambia. Mette su arie da grande attrice, con la puzza sotto il naso. Va a finire che lascia Johnny per Wallace King, un altro artista.Costui, per\u00f2, si rende ben presto conto che Dolly non \u00e8 una vera attrice. Mentre Johnny, per lanciarla, aveva speso un capitale per pubblicizzarla con foto e locandine, King, dal canto suo, non fa niente.Dolly capisce di non essere quella grande diva che pensava di essere e che, per poter continuare a lavorare, dovr\u00e0 adattarsi anche a fare la ballerina di fila. Accetta cos\u00ec una parte in uno spettacolo dove lavora anche Jonny.Una sera, per\u00f2, accade un terribile incidente. Il lanciatore di coltelli e la sua partner assistono alla morte del loro bambino: la madre, disperata, corre via, lasciando il marito sul palco. Dolly, allora, prende coraggiosamente il suo posto. Quando il numero finisce e cala il sipario, Johnny - che ha assistito alla scena - la raggiunge e le dichiara il suo amore.\nProduzione.\nProdotto dalla MGM\nDistribuzione.\nIl film fu distribuito dalla MGM e usc\u00ec in sala il 7 novembre 1926.\nDate di uscita.\nIMDb\nAlias"}
{"id": "3167337", "revid": "1305772", "url": "https://it.wikipedia.org/wiki?curid=3167337", "title": "Oak Creek", "text": ""}
{"id": "3167338", "revid": "1983214", "url": "https://it.wikipedia.org/wiki?curid=3167338", "title": "Odell", "text": ""}
{"id": "3167339", "revid": "767487", "url": "https://it.wikipedia.org/wiki?curid=3167339", "title": "The Girl in 419", "text": "The Girl in 419 \u00e8 un film del 1933 diretto da Alexander Hall e da George Somnes."}
{"id": "3167341", "revid": "1305772", "url": "https://it.wikipedia.org/wiki?curid=3167341", "title": "Ophir", "text": ""}
{"id": "3167342", "revid": "74801", "url": "https://it.wikipedia.org/wiki?curid=3167342", "title": "Gunnar Eriksson", "text": "Biografia.\nAi V Giochi olimpici invernali di , sua unica partecipazione olimpica, vinse la medaglia di bronzo nella , giungendo dietro ai connazionali Martin Lundstr\u00f6m e Nils \u00d6stensson, e l'oro nella staffetta , proprio con loro e con Nils T\u00e4pp; nella fu dodicesimo.\nAi Mondiali del 1950 vinse la medaglia d'oro nella ."}
{"id": "3167344", "revid": "1305772", "url": "https://it.wikipedia.org/wiki?curid=3167344", "title": "Ovid", "text": ""}
{"id": "3167347", "revid": "88740", "url": "https://it.wikipedia.org/wiki?curid=3167347", "title": "Owensville", "text": ""}
{"id": "3167371", "revid": "767487", "url": "https://it.wikipedia.org/wiki?curid=3167371", "title": "Richard Gough", "text": "Nel 2016 \u00e8 stato inserito nella hall of fame del ."}
{"id": "3167372", "revid": "231580", "url": "https://it.wikipedia.org/wiki?curid=3167372", "title": "Benevagienna", "text": ""}
{"id": "3167373", "revid": "92723", "url": "https://it.wikipedia.org/wiki?curid=3167373", "title": "Pietro Marchesini", "text": "Biografia.\nPietro Marchesini fu anche detto l'Ortolanino perch\u00e9 proveniva da una famiglia di agricoltori. Della sua vita si hanno poche notizie e per lo pi\u00f9 tratte da guide di eruditi toscani dell'800, si sa ad esempio dal Tolomei che fu messo a bottega a Firenze presso Anton Domenico Gabbiani, viaggi\u00f2 molto, si ferm\u00f2 soprattutto a Venezia e \"...vi apprese un colorito molto forte secondo il gusto di quella scuola...\" (Francesco Tolomei, \"Guida di Pistoia per gli amanti delle belle arti\", p. 185). \nNon tutti ne parlano bene: ad esempio nella \"Nuova guida della citt\u00e0 e i contorni di Firenze\" (1847) si cita una sua tela con un \"San Gioacchino\", sesta cappella della chiesa di San Paolino, come \"un cattivo quadro\" (p. 135), cos\u00ec come un altro suo \"cattivo quadro\" rappresenta \"Santa Margherita da Cortona\" e si trova nella chiesa fiorentina di Ognissanti. Al contrario il Tigri in \"Pistoia e il suo territorio\" (1853) cita invece \"La Strage degli Innocenti, bel dipinto del pistoiese Marchesini del 1692\" (p.\u00a0246) nella Chiesa di Santa Maria delle Grazie.\nTutte, o quasi, le sue opere si trovano in Toscana, spesso i suoi lavori provengono da modelli precedenti a cui s'ispir\u00f2, come nel caso delle \"Stimmate di San Francesco\", nella Pieve di Santo Stefano di Serravalle Pistoiese, ispirato al medesimo soggetto inciso da Agostino Carracci, sebbene pervaso di un'aria settecentesca non presente nell'originale del pittore emiliano."}
{"id": "3167374", "revid": "21880", "url": "https://it.wikipedia.org/wiki?curid=3167374", "title": "Specie di Vanilla", "text": ""}
{"id": "3167375", "revid": "1543377", "url": "https://it.wikipedia.org/wiki?curid=3167375", "title": "War Heroes", "text": "War Heroes \u00e8 il sesto album di studio di Jimi Hendrix, pubblicato postumo dopo la morte del chitarrista il 1\u00ba ottobre 1972 in Gran Bretagna e nel dicembre 1972 negli Stati Uniti.\nIl disco.\nSi tratta del terzo album pubblicato dopo la morte di Hendrix e venne prodotto, mixato e completato da Eddie Kramer e John Jansen. Sebbene Hendrix produsse molti dei brani presenti sul disco, il suo contributo non viene accreditato.\n\"War Heroes\" contiene le tre rimanenti tracce previste per l'inclusione in \"First Rays of the New Rising Sun\" che non erano state incluse in \"The Cry of Love\" e \"Rainbow Bridge\": \"Stepping Stone\", \"Izabella\" e \"Beginnings\" (indicata su \"War Heroes\" come \"Beginning\").\nL'album raggiunse la posizione numero 23 nella classifica britannica Official Albums Chart e la numero 48 nella statunitense \"Billboard 200\".\nLa versione CD di \"War Heroes\" \u00e8 ormai fuori catalogo da diversi anni e non pi\u00f9 disponibile nei normali canali distributivi.\nTracce.\nTutti i brani sono opera di Jimi Hendrix, eccetto dove indicato."}
{"id": "3167376", "revid": "767487", "url": "https://it.wikipedia.org/wiki?curid=3167376", "title": "Le schiave esistono ancora", "text": "Le schiave esistono ancora (sottotitolo: \"Film documentario a colori sulla schiavit\u00f9 e il traffico nel 20\u00ba secolo)\" \u00e8 un film del 1964, diretto da Maleno Malenotti, Roberto Malenotti e Folco Quilici.\nLa prima proiezione si tenne il 27 giugno 1964 in Italia.\nTrama.\nA Beirut, la troupe del film parla con una ragazza inglese di 19 anni, che lavora l\u00ec come prostituta e come una donna bianca \u00e8 ricercata tra la clientela distinta e quindi al di sopra dei suoi \"colleghi\" nativi.\nIn Eritrea, la troupe del film visita la casa \"El Greco\", che sembra un grande magazzino di traffico di esseri umani. Il proprietario ha comprato dopo l'ultima guerra bambini che erano diventati fastidiosi per le loro madri. Le persone ormai quasi adulte sono comprate dai ricchi arabi ai prezzi pi\u00f9 alti. Le ragazze non trattate costano molto pi\u00f9 dei ragazzi. All'et\u00e0 di 16 anni, Maria, orfana italiana, \u00e8 stata venduta dalla madre adottiva ad un egiziano che inizialmente l'ha fatta diventare sua compagna di giochi e, quando ne aveva avuto abbastanza di lei, l'ha rivenduta a un bordello a Khartum, dove servir\u00e0 alti funzionari statali.\nVicino al confine tra l'Oman e l'Arabia Saudita, persone nude sono su un piedistallo in vendita. \nGli acquirenti interessati toccano i muscoli e guardano le povere creature in bocca per vedere se i denti sono ancora completi. I giovani robusti vengono comprati per il lavoro minorile e le giovani per il mercato della prostituzione.\nAlla Mecca molte persone sono arrivate alla destinazione del loro viaggio. Alcuni hanno assaporato l'intera fortuna del haj. Molte madri devono vendere i loro figli per ottenere soldi per il viaggio di ritorno."}
{"id": "3167380", "revid": "287204", "url": "https://it.wikipedia.org/wiki?curid=3167380", "title": "Natsionalna basketbolna liga", "text": "La Natsionalna basketbolna liga, nota anche come NBL, \u00e8 la massima serie del campionato bulgaro di pallacanestro.\nStoria.\nIl primo campionato bulgaro venne disputato in piena seconda guerra mondiale, nel 1942, e da allora \u00e8 stato un predominio delle squadre di Sofia.\nSe gli anni 1950 e la prima met\u00e0 degli anni 1960 furono sostanzialmente una lotta a cinque tra Levski, CSKA, Spartak, Lokomotiv e Academic, la seconda met\u00e0 degli anni 1960 e la prima met\u00e0 degli anni 1970 vide il predominio dell'Academic con ben otto successi - di cui sei consecutivi - in nove edizioni.\nGli anni 1980, invece, vissero il duello tra Levski, CSKA e la novit\u00e0 Balkan Botevgrad che si aggiudic\u00f2 le edizioni 1987, 1988 e 1989.\nGli anni 1990 segnarono l'emergere di nuove forze: lo Spartak Pleven e il Cherno More Varna, ma dal 2003 \u00e8 assoluta la supremazia dell'Academic."}
{"id": "3167388", "revid": "599013", "url": "https://it.wikipedia.org/wiki?curid=3167388", "title": "Goizeder Az\u00faa", "text": " \nBiografia.\nLa prima vittoria in un concorso di bellezza di Goizeder Az\u00faa risale a Miss Carabobo 2002, a cui segu\u00ec Miss Mondo Venezuela. In entrambi i casi la vittoria di Az\u00faa fu una vera sorpresa in quanto, rispetto alle altre candidate, la Az\u00faa non aveva alcuna esperienza nel campo della moda o dei concorsi.\nNel 2002, la Az\u00faa rappresenta il Venezuela a Miss Mondo, giungendo sino alle semifinali del concorso, quell'anno vinto da Azra Ak\u0131n. Poco tempo dopo comunque vinse il titolo di Miss Mesoam\u00e9rica e nel 2003 quello ancora pi\u00f9 prestigioso di Miss International, ricevendo nello stesso concorso anche la fascia di Miss Photogenic.\nDopo l'anno di regno, Goizeder Az\u00faa ha lavorato come modella e come giornalista televisiva per Globovisi\u00f3n."}
{"id": "3167389", "revid": "174925", "url": "https://it.wikipedia.org/wiki?curid=3167389", "title": "Johann Carl Wendelin Anreiter Von Zirnfeld", "text": ""}
{"id": "3167390", "revid": "767487", "url": "https://it.wikipedia.org/wiki?curid=3167390", "title": "Africa segreta", "text": "Africa segreta \u00e8 un film del 1969, diretto da Angelo e Alfredo Castiglioni e montato da Guido Guerrasio."}
{"id": "3167391", "revid": "1543377", "url": "https://it.wikipedia.org/wiki?curid=3167391", "title": "Ballstedt", "text": "Ballstedt \u00e8 un comune di 319 abitanti della Turingia, in Germania.\nStoria.\nFino al 1\u00ba gennaio 2019 il comune di Ballstedt era parte della Verwaltungsgemeinschaft Nordkreis Weimar; da tale data la citt\u00e0 di Am Ettersberg assunse il ruolo di \"comune sussidiario\" (\"Erf\u00fcllende Gemeinde\") nei confronti di Ballstedt."}
{"id": "3167394", "revid": "1543377", "url": "https://it.wikipedia.org/wiki?curid=3167394", "title": "Berlstedt", "text": "Berlstedt \u00e8 una frazione della citt\u00e0 tedesca di Am Ettersberg, nel \"Land\" della Turingia.\nStoria.\nIl 1\u00ba gennaio 2019 il comune di Berlstedt venne fuso con la citt\u00e0 di Buttelstedt e con i comuni di Gro\u00dfobringen, Heichelheim, Kleinobringen, Krautheim, Ramsla, Sachsenhausen, Schwerstedt, Vippachedelhausen e Wohlsborn, formando la nuova citt\u00e0 di Am Ettersberg."}
{"id": "3167404", "revid": "1543377", "url": "https://it.wikipedia.org/wiki?curid=3167404", "title": "Ettersburg", "text": "Ettersburg \u00e8 un comune di 564 abitanti della Turingia, in Germania.\nStoria.\nFino al 1\u00ba gennaio 2019 il comune di Ettersburg era parte della Verwaltungsgemeinschaft Nordkreis Weimar; da tale data la citt\u00e0 di Am Ettersberg assunse il ruolo di \"comune sussidiario\" (\"Erf\u00fcllende Gemeinde\") nei confronti di Ettersburg."}
{"id": "3167405", "revid": "567822", "url": "https://it.wikipedia.org/wiki?curid=3167405", "title": "Chris Tsangarides", "text": "Attivo dal 1975, lavor\u00f2 su dischi di artisti quali Judas Priest, Anvil, Gary Moore, Thin Lizzy, Helloween, Yngwie Malmsteen, Depeche Mode, Tom Jones e Concrete Blonde."}
{"id": "3167407", "revid": "144796", "url": "https://it.wikipedia.org/wiki?curid=3167407", "title": "Cesare Tragella", "text": "Biografia.\nI primi anni.\nCesare Tragella nacque a Trezzano sul Naviglio nel 1852, figlio primogenito di Giovanni, medico chirurgo, e da Amalia Santagostino.\nDopo aver frequentato il collegio di Gorla Minore, frequent\u00f2 il seminario maggiore di Milano e divenne sacerdote nel 1874, venendo destinato come coadiutore presso la parrocchia di Santa Maria Nuova di Abbiategrasso dopo che il padre dal 1867 era stato assunto presso le Pie Case degli Incurabili di quella citt\u00e0. Successivamente divenne dottore in teologia presso l'Accademia pontificia di Torino. Da questo momento si occup\u00f2 molto di filosofia e di letteratura cattolica avvicinandosi molto ideologicamente alle posizioni dell'allora arcivescovo di Milano Luigi Nazari di Calabiana.\nFurono questi gli anni inoltre che conobbe don Davide Albertario, proprietario e direttore de \"L'Osservatore Cattolico\", al quale si leg\u00f2 molto a livello ideologico e per il quale scrisse diversi articoli che vennero pubblicati sul giornale.\nLe grandi opere a Magenta.\nNel 1884 venne nominato parroco a Magenta, facendo il proprio ingresso il 12 giugno 1885 e qui si occup\u00f2 subito delle esigenze pratiche della citt\u00e0, interessandosi animosamente alla vita politica del borgo. Nello stesso anno del suo ingresso nella nuova parrocchia fond\u00f2 assieme al celebre professore di musica Luigi Valisi la Banda civica di Magenta che ancora oggi esiste. Nel 1893, prese parte alle esequie del maresciallo francese Mac Mahon che si svolsero in Francia, in rappresentanza della cittadinanza assieme al sindaco di Magenta. In questa occasione venne decorato con la croce di cavaliere dell'Ordine della Legion d'Onore. Tornato a Magenta, si prodig\u00f2 per la raccolta dei fondi necessari alla realizzazione di un monumento alla memoria del maresciallo Mac Mahon che ancora oggi si trova nei pressi della stazione ferroviaria.\nNel 1898 svolse altri incarichi ufficiali di rappresentanza quando il governo austriaco lo incaric\u00f2 di distribuire le onorificenze coniate dall'Impero in occasione dei cinquant'anni di regno dell'Imperatore Francesco Giuseppe d'Austria (il famoso \"Signum Memoriae\") a quei cittadini del magentino che avessero combattuto a suo tempo nelle armate austriache. In quello stesso anno si preoccup\u00f2 di muovere col comune una petizione popolare per la costruzione di una pensilina alla storica stazione ferroviaria di Magenta e riusc\u00ec a provvedere dei fondi per la costruzione di un ospizio per i vecchi\nSempre nel 1898, accogliendo le proposte dei fedeli, decise di costruire una nuova chiesa parrocchiale (successivamente elevata al titolo di Basilica Minore romana) che andasse a sostituire la piccola e antica chiesa di san Martino (che venne successivamente abbattuta). Egli stesso fu l'autore del nuovo progetto ispirato alle cattedrali rinascimentali e si occup\u00f2 in esso di serbare la memoria storica degli eventi della battaglia di Magenta del 4 giugno 1859 con la costruzione di una cappella espiatoria all'interno della chiesa per accogliere le spoglie dei caduti. Quest'ultimo progetto non ebbe l'autorizzazione della curia milanese in quanto era ritenuto sacrilego porre delle ossa non appartenenti a santi o personalit\u00e0 venerate all'interno di un luogo di culto. L'idea del Targella era indubbiamente quella di accomunare tutti, vincitori e vinti, di fronte alla morte e ricordare nel contempo la necessit\u00e0 di non creare divisioni sociali dopo l'unit\u00e0 italiana. Il progetto della chiesa, ad ogni modo, venne concluso nel 1903 ed in quello stesso anno don Tragella pot\u00e9 inaugurare il nuovo tempio assieme al vescovo di Vigevano, Giacomo Merizzi e al vescovo ausiliare di Milano.\nAl termine di questa grande epopea venne nominato Ufficiale dell'Ordine dei Santi Maurizio e Lazzaro e Cavaliere dell'Ordine della Corona d'Italia e nel 1910 lasci\u00f2 Magenta per Inverigo cedendo il posto a don Domenico Bernareggi, fratello minore dell'allora vescovo di Bergamo, Adriano Bernareggi e poi, anche lui, divenuto Vescovo (ausiliare di Milano), salvo poi fare ritorno in citt\u00e0.\nNel 1908 fond\u00f2 a Magenta il Forno Cooperativo Ambrosiano per combattere la cattiva nutrizione della popolazione e consentire di avere pane di ottima qualit\u00e0 anche nelle campagne, e a prezzi accessibili.\nLe accuse e gli ultimi anni travagliati.\nMalgrado la munifica opera sostenuta dal Tragella negli anni della sua direzione della parrocchia di Magenta, nel 1919, al termine del primo conflitto mondiale, venne accusato di appropriazione indebita di fondi appartenenti alla parrocchia di San Martino e di aver portato in fallimento la sua chiesa. Gli accusatori erano alcuni fabbricieri magentini e alcune tra le personalit\u00e0 di maggiore spicco nel paese come il commendatore Giovanni Giacobbe (direttore dell'Asilo e proprietario dell'omonima villa storica) ed il sindaco Giovanni Brocca il quale aveva avuto non pochi contrasti per le idee rivoluzionarie di don Tragella. Il sacerdote venne pertanto condannato alla pena di due anni e quattro mesi di prigione. Visto per\u00f2 il suo lodevole operato e la sua fama di filosofo e letterato, Vittorio Emanuele III di Savoia lo grazi\u00f2 con la commutazione della pena a due mesi di carcere da scontarsi nel carcere di San Vittore a Milano.\nDopo di questo, don Tragella visse per qualche tempo ospite del parroco di Margno in Valsassina per poi fare ritorno a Magenta.\nTornato nella sua ex parrocchia come residente nel 1920, gli venne impartito l'ordine di non occuparsi pi\u00f9 della cosa pubblica, cosa non facile per un personaggio come lui. Con il nuovo parroco insorsero subito dei contrasti circa la gestione delle finanze della chiesa ed a questo punto, il 27 luglio 1923 gli giunse la sospensione ecclesiastica da parte della curia.\nAmmirato dal popolo malgrado le peripezie della sua vita, Cesare Tragella si spense a Magenta l'8 maggio del 1934."}
{"id": "3167408", "revid": "1543377", "url": "https://it.wikipedia.org/wiki?curid=3167408", "title": "Krautheim (Turingia)", "text": "Krautheim \u00e8 una frazione della citt\u00e0 tedesca di Am Ettersberg, nel \"Land\" della Turingia.\nStoria.\nIl 1\u00ba gennaio 2019 il comune di Krautheim venne fuso con la citt\u00e0 di Buttelstedt e con i comuni di Berlstedt, Gro\u00dfobringen, Heichelheim, Kleinobringen, Ramsla, Sachsenhausen, Schwerstedt, Vippachedelhausen e Wohlsborn, formando la nuova citt\u00e0 di Am Ettersberg."}
{"id": "3167415", "revid": "1543377", "url": "https://it.wikipedia.org/wiki?curid=3167415", "title": "Neumark (Turingia)", "text": "Neumark \u00e8 una citt\u00e0 tedesca nel Land della Turingia.\nStoria.\nFino al 1\u00ba gennaio 2019 la citt\u00e0 di Neumark era parte della Verwaltungsgemeinschaft Nordkreis Weimar; da tale data la citt\u00e0 di Am Ettersberg assunse il ruolo di \"comune sussidiario\" (\"Erf\u00fcllende Gemeinde\") nei confronti di Neumark."}
{"id": "3167416", "revid": "767487", "url": "https://it.wikipedia.org/wiki?curid=3167416", "title": "Maurice Malpas", "text": "Venne inserito nella hall of fame del nel 2008."}
{"id": "3167419", "revid": "767487", "url": "https://it.wikipedia.org/wiki?curid=3167419", "title": "Africa ama", "text": "Africa ama \u00e8 un film del 1971, diretto da Angelo e Alfredo Castiglioni e montato da Guido Guerrasio."}
{"id": "3167423", "revid": "1431409", "url": "https://it.wikipedia.org/wiki?curid=3167423", "title": "Ramsla", "text": "Ramsla \u00e8 una frazione della citt\u00e0 tedesca di Am Ettersberg, nel \"Land\" della Turingia.\nStoria.\nIl 1\u00ba gennaio 2019 il comune di Ramsla venne fuso con la citt\u00e0 di Buttelstedt e con i comuni di Berlstedt, Gro\u00dfobringen, Heichelheim, Kleinobringen, Krautheim, Sachsenhausen, Schwerstedt, Vippachedelhausen e Wohlsborn, formando la nuova citt\u00e0 di Am Ettersberg."}
{"id": "3167428", "revid": "1543377", "url": "https://it.wikipedia.org/wiki?curid=3167428", "title": "Schwerstedt (Weimarer Land)", "text": "Schwerstedt \u00e8 una frazione della citt\u00e0 tedesca di Am Ettersberg, nel \"Land\" della Turingia.\nStoria.\nIl 1\u00ba gennaio 2019 il comune di Schwerstedt venne fuso con la citt\u00e0 di Buttelstedt e con i comuni di Berlstedt, Gro\u00dfobringen, Heichelheim, Kleinobringen, Krautheim, Ramsla, Sachsenhausen, Vippachedelhausen e Wohlsborn, formando la nuova citt\u00e0 di Am Ettersberg."}
{"id": "3167429", "revid": "1543377", "url": "https://it.wikipedia.org/wiki?curid=3167429", "title": "Vippachedelhausen", "text": "Vippachedelhausen \u00e8 una frazione della citt\u00e0 tedesca di Am Ettersberg, nel \"Land\" della Turingia.\nStoria.\nIl 1\u00ba gennaio 2019 il comune di Vippachedelhausen venne fuso con la citt\u00e0 di Buttelstedt e con i comuni di Berlstedt, Gro\u00dfobringen, Heichelheim, Kleinobringen, Krautheim, Ramsla, Sachsenhausen, Schwerstedt, Wohlsborn, formando la nuova citt\u00e0 di Am Ettersberg."}
{"id": "3167432", "revid": "228587", "url": "https://it.wikipedia.org/wiki?curid=3167432", "title": "Jeymmy Vargas", "text": "Biografia.\nJeymmy Vargas \u00e8 la terza rappresentante della Colombia a ottenere il titolo dopo Stella M\u00e1rquez nel 1960 e Paulina G\u00e1lvez nel 1999. In precedenza era stata eletta anche Reina Internacional del Cafe 2004."}
{"id": "3167434", "revid": "767487", "url": "https://it.wikipedia.org/wiki?curid=3167434", "title": "Pallavolo maschile ai Giochi olimpici giovanili", "text": "Il campionato di pallavolo maschile ai Giochi olimpici giovanili estivi si svolge con una cadenza di ogni quattro anni durante le olimpiadi giovanili estive.\nVenne introdotto nel 2010, anno in cui ebbero inizio i primi Giochi olimpici giovanili.\nAlla prima edizione partecipano 6 squadre. Attuale detentore del titolo \u00e8 Cuba, che ha vinto la competizione per la prima volta."}
{"id": "3167451", "revid": "88740", "url": "https://it.wikipedia.org/wiki?curid=3167451", "title": "Paducah", "text": ""}
{"id": "3167452", "revid": "104220323", "url": "https://it.wikipedia.org/wiki?curid=3167452", "title": "Classe X (sommergibile Italia)", "text": "La classe X \u00e8 stata una classe di sommergibili della Regia Marina.\nCaratteristiche.\nProgettati dal colonnello del Genio Navale Curio Bernardis e derivati dal sommergibile \"X 1\", ex tedesco \"UC. 12\" affondato nel golfo di Taranto su una delle sue stesse mine e recuperato, costituirono la prima classe di sommergibili posamine della Regia Marina.\nRispetto all\u2019\"X 1\" avevano una maggior capacit\u00e0 di trasporti delle mine (il dislocamento era pi\u00f9 del doppio) e la possibilit\u00e0 di imbarcare un cannone Armstrong da 76/30 mm.\nLo scafo era a sezioni circolari con doppifondi esterni; la profondit\u00e0 di sicurezza era di 53 metri.\nNel primo dopoguerra l'armamento fu incrementato con l'aggiunta di altri due tubi lanciasiluri da 450 mm, collocati esternamente.\nComplessivamente la loro riuscita fu piuttosto mediocre, causa la scarsa velocit\u00e0 e la poca manovrabilit\u00e0.\nUnit\u00e0.\nLa classe era composta da due unit\u00e0:\nFurono, assieme alle unit\u00e0 della classe H, gli unici sommergibili a servire la Regia Marina in entrambe le guerre mondiali.\nNel corso del prima guerra mondiale svolsero attivit\u00e0 di minamento in Adriatico con la posa di alcuni campi minati, senza tuttavia cogliere successi, anche perch\u00e9 entrambi entrarono in servizio quando la guerra era ormai alla fine.\nNel primo dopoguerra vennero temporaneamente messi in riserva e poi riammessi in servizio fino al 1936-1937, quando in momenti diversi furono entrambi destinati alla Scuola Sommergibili di Pola.\nDurante la seconda guerra mondiale la loro operativit\u00e0 fu quasi nulla (solo poche missioni di trasferimento) venendo radiati dal servizio attivo gi\u00e0 il 16 settembre 1940, a soli tre mesi dall'entrata in guerra dell'Italia. Sopravvissuti alle vicende belliche, furono radiati definitivamente nel 1946 e avviati alla demolizione."}
{"id": "3167453", "revid": "767487", "url": "https://it.wikipedia.org/wiki?curid=3167453", "title": "Ricky Warwick", "text": "Ha esordito come frontman della band scozzese The Almighty. Successivamente \u00e8 stato scelto come cantante della nuova formazione dei Thin Lizzy, evolutasi poi in Black Star Riders.\nIl suo stile \u00e8 ispirato sia a quello di cantautori come Bruce Springsteen, Bob Dylan e Johnny Cash, che a band come Mot\u00f6rhead, MC5, Stiff Little Fingers e The Clash."}
{"id": "3167455", "revid": "729019", "url": "https://it.wikipedia.org/wiki?curid=3167455", "title": "Jim Bett", "text": ""}
{"id": "3167458", "revid": "155634", "url": "https://it.wikipedia.org/wiki?curid=3167458", "title": "Serie A 1950 (pallanuoto maschile)", "text": "La Serie A 1950 fu la 31\u00aa edizione della massima serie del campionato italiano maschile di pallanuoto. Si imposero in campioni in carica della Rari Nantes Napoli, vincendo il quinto ed ultimo scudetto della sua storia, mentre la Triestina retrocedette in Serie B."}
{"id": "3167459", "revid": "984922", "url": "https://it.wikipedia.org/wiki?curid=3167459", "title": "Said Dghay", "text": ""}
{"id": "3167461", "revid": "599013", "url": "https://it.wikipedia.org/wiki?curid=3167461", "title": "Miroslav K\u00f6nig", "text": "Carriera.\nClub.\nK\u00f6nig ha iniziato la sua carriera con il nel 1991, ma non ha mai giocato nel club, e si trasferisce nel nel 1993. Non giocando nel FC Nitra, passa allo ma anche qui non trova spazio e riesce ad essere acquistato dallo Slovan Bratislava nel 1995. Vincer\u00e0 tre campionati, due coppe nazionali, due supercoppe ed il Trofeo Ciudad de Cartagena prima di passare in Svizzera nel 2000 con il Grasshopper. Avr\u00e0 esperienze col , con il Concordia Basilea e con l'. Nel 2003 passa all' in Turchia dove gioca una sola stagione prima di arrivare al Ban\u00edk Ostrava dove invece trova poco spazio ma vincendo comunque la Coppa della Repubblica Ceca. Torna in patria con lo \u017dilina nella stagione successiva ma non trova successi pur giocando da titolare. Nel 2006 arriva al dove pur giocando da titolare nel 2008 conclude la propria carriera.\nNazionale.\nK\u00f6nig ha giocato 44 volte con la nazionale slovacca, tra il 1997 e il 2004."}
{"id": "3167462", "revid": "767487", "url": "https://it.wikipedia.org/wiki?curid=3167462", "title": "Pallavolo femminile ai Giochi olimpici giovanili", "text": "Il campionato di pallavolo femminile ai Giochi olimpici giovanili estivi si svolge con una cadenza di ogni quattro anni durante le olimpiadi giovanili estive.\nIl torneo venne introdotto nel 2010, anno in cui ebbero inizio i primi Giochi olimpici giovanili.\nAlla prima edizione partecipano 6 squadre. Attuale detentore del titolo \u00e8 il Belgio, che ha vinto la competizione per la prima volta."}
{"id": "3167468", "revid": "767487", "url": "https://it.wikipedia.org/wiki?curid=3167468", "title": "A tutto gas (film 1968)", "text": "A tutto gas \"(Speedway)\" \u00e8 un film del 1968 diretto dal regista Norman Taurog con protagonista Elvis Presley.\nTrama.\nSteve Grayson (Elvis Presley) \u00e8 un pilota di auto da corsa di successo, ma ha dei problemi con il fisco per delle tasse arretrate non pagate.\nLa bella Susan Jacks (Nancy Sinatra), \u00e8 incaricata dall'ufficio delle tasse di tenerlo sott'occhio. Tra una corsa e un battibecco, i due finiranno inevitabilmente per innamorarsi l'uno dell'altra.\nColonna sonora.\nI brani del film: \"Speedway\"; \"Let Yourself Go\"; \"Your Groovy Self\" (cantato da Nancy Sinatra); \"Your Time Hasn't Come Yet, Baby\"; \"He's Your Uncle, Not Your Dad\"; \"Who Are You (Who Am I?)\"; \"There Ain't Nothing Like a Song\" (cantato con Nancy Sinatra).\nVennero pubblicati all'epoca sull'LP \"Speedway\" (LPM/LSP 3998), completato con altri cinque brani non dal film: \"Five Sleepy Heads\", \"Western Union\", \"Mine\", \"Goin' Home\" e \"Suppose\".\nNel 2016 venne ristampato su CD (serie \"Follow That Dream\") con l'aggiunta di numerose versioni alternative."}
{"id": "3167469", "revid": "35620130", "url": "https://it.wikipedia.org/wiki?curid=3167469", "title": "Forum democratico ungherese", "text": ""}
{"id": "3167470", "revid": "767487", "url": "https://it.wikipedia.org/wiki?curid=3167470", "title": "David McPherson", "text": "Carriera.\nGiocatore.\nClub.\nDurante la sua ventennale carriera, ha giocato 585 incontri tra Scozia e Australia segnando 52 gol e vincendo 4 campionati scozzesi e altri 8 titoli nazionali. Vanta 41 presenze in competizioni UEFA per club.\nNazionale.\nIl 26 aprile 1989 esordisce contro Cipro (2-1)."}
{"id": "3167471", "revid": "88740", "url": "https://it.wikipedia.org/wiki?curid=3167471", "title": "Rock Springs", "text": ""}
{"id": "3167476", "revid": "228587", "url": "https://it.wikipedia.org/wiki?curid=3167476", "title": "Roseville", "text": ""}
{"id": "3167477", "revid": "400694", "url": "https://it.wikipedia.org/wiki?curid=3167477", "title": "A Nightmare on Elm Street (videogioco 1990)", "text": "A Nightmare on Elm Street \u00e8 un videogioco a piattaforme pubblicato nel 1990 per Nintendo Entertainment System dalla LJN. Il videogioco \u00e8 ispirato con licenza ufficiale alla serie di film \"Nightmare\", e in particolare ai film ' e '.\nUn altro \"A Nightmare on Elm Street\", completamente distinto per genere e produzione, usc\u00ec l'anno precedente per computer.\nModalit\u00e0 di gioco.\nIl giocatore controlla un personaggio che si muove lungo alcune ambientazioni di Elm Street a scorrimento orizzontale in entrambi i sensi, raccogliendo le ossa di Freddy Krueger, in modo da bruciarle in una fornace e mettere fine al suo regno del terrore. Fino a 4 giocatori possono partecipare simultaneamente, in cooperazione, se si dispone dell'adattatore \"NES Four Score\" per pi\u00f9 gamepad. Ogni personaggio pu\u00f2 perdere energia e morire se colpito dalle creature e dagli ostacoli presenti nei livelli, e ha a disposizione quattro vite. Alcune delle creature si possono attaccare ed eliminare a pugni. Sullo schermo \u00e8 inoltre rappresentato il livello di sonno del personaggio, che man mano aumenter\u00e0. Quando il livello \u00e8 al massimo il personaggio controllato dal giocatore si addormenter\u00e0 e si ritrover\u00e0 a continuare il gioco nel mondo dei sogni, dove gli ostacoli e i nemici hanno un aspetto differente, pi\u00f9 spettrale, e sono pi\u00f9 difficili.\nPer evitare di addormentarsi il personaggio pu\u00f2 raccogliere delle tazze di caff\u00e8 nel corso dei livelli, inoltre se il personaggio si tiene in movimento il sonno aumenta meno rapidamente. Per risvegliarsi e tornare dal mondo dei sogni deve invece raccogliere una radio. Altri oggetti da raccogliere, utilizzabili solo nel mondo dei sogni, sono i potenziamenti che possono far trasformare il personaggio in combattenti pi\u00f9 efficaci, con arma a distanza: guerriero ombra (un ninja con shuriken), necromante (con attacco magico e levitazione) e acrobata (con salto pi\u00f9 lungo e giavellotto da lancio). Una volta che il giocatore raccoglie tutte le ossa, esso viene automaticamente trasportato nel mondo dei sogni, dove dovr\u00e0 affrontare Freddy Krueger in persona, che assume diverse forme mostruose."}
{"id": "3167478", "revid": "37401", "url": "https://it.wikipedia.org/wiki?curid=3167478", "title": "Michael Lee (musicista)", "text": "Biografia.\nHa iniziato la sua carriera professionale come batterista con i Little Angels; Lee fu in seguito licenziato dai Little Angels durante il loro tour \"Young Gods\", dopo essere stato ingaggiato dalla band The Cult. Entrato nel nuovo gruppo, suon\u00f2 nell'intero tour mondiale organizzato per la promozione dell'album \"Ceremony\" nel 1991 e 1992.\nTerminata la collaborazione con The Cult, lavor\u00f2 con diverse altre formazioni, tra cui Echo &amp; the Bunnymen, Holosade, Alaska, Sweet Janes e Thin Lizzy.\nMichael Lee ottenne la massima visibilit\u00e0 grazie al lavoro con il frontman dei Led Zeppelin Robert Plant, suonando nei due brani \"Memory Song (Hello Hello Hello)\" e \"Network News\" contenuti nell'album \"Fate of Nations\" del 1993 e nel tour successivo alle registrazioni. Grazie al risultato del suo lavoro sul materiale solista di Plant, Lee fu invitato a continuare questa collaborazione quando Plant si ricongiunse con Jimmy Page per il loro progetto discografico \"\", diventando il batterista della loro band in studio e in un tour mondiale.\nIn \"Walking into Clarksdale\", un album di inediti registrato da Plant e Jimmy Page, Lee \u00e8 accreditato come coautore di tutti i brani. Il singolo \"Most High\" ha vinto il Grammy Award nella categoria \"Migliore canzone hard rock\" nel 1999.\nLee suon\u00f2 anche in tour con il chitarrista canadese Jeff Martin, dopo essere stato il batterista del suo album \"Exile and the Kingdom\". Si esib\u00ec inoltre con i fondatori di The Cult Billy Duffy e Ian Astbury nel loro \"Ceremony Tour\". Ha anche collaborato all'album del 2006 di Ian Gillan, \"Gillan's Inn\".\n\u00c8 morto il 24 novembre 2008 a 39 anni a causa di una crisi epilettica. \u00c8 stato trovato morto nel suo appartamento e il suo funerale ha avuto luogo nella sua citt\u00e0 natale di Darlington la settimana successiva."}
{"id": "3167481", "revid": "298055", "url": "https://it.wikipedia.org/wiki?curid=3167481", "title": "Kamen Rider Ichigo", "text": ""}
{"id": "3167482", "revid": "83531", "url": "https://it.wikipedia.org/wiki?curid=3167482", "title": "Ritratto di signora del cavalier Masoch", "text": "Il Ritratto di signora del cavalier Masoch per intercessione della beata Maria Goretti \u00e8 un copione teatrale scritto da Carmelo Bene. Le prove per la sua possibile messa in scena vennero fatte a Forte dei Marmi, ma per difficolt\u00e0 tecniche dovute all'incapacit\u00e0 di Lydia Mancinelli di calarsi nel personaggio, non and\u00f2 mai in scena durante la vita dell'autore. Di lei Carmelo Bene dice:\nLo spettacolo era progettato in due parti (\"due incubi\", secondo la definizione beniana) con due soli personaggi \"Semprelei\" e \"Luisolo\", la cui interpretazione sarebbe dovuta essere riservata rispettivamente alla Mancinelli e a Bene.\nFu invece portato in scena dal regista Gianpiero Borgia al Festival di Spoleto nel 2004."}
{"id": "3167484", "revid": "1305772", "url": "https://it.wikipedia.org/wiki?curid=3167484", "title": "White Sulphur Springs", "text": ""}
{"id": "3167491", "revid": "352448", "url": "https://it.wikipedia.org/wiki?curid=3167491", "title": "Ritratto di signora del cavalier Masoch per intercessione della beata Maria Goretti", "text": ""}
{"id": "3167495", "revid": "767487", "url": "https://it.wikipedia.org/wiki?curid=3167495", "title": "Robert Fleck", "text": ""}
{"id": "3167498", "revid": "1776051", "url": "https://it.wikipedia.org/wiki?curid=3167498", "title": "Friday the 13th (videogioco 1989)", "text": "Friday the 13th \u00e8 un videogioco pubblicato nel 1989 per NES. Il videogioco \u00e8 ispirato alla serie di film \"Venerd\u00ec 13\".\nNon ha legami con il \"Friday the 13th\" uscito nel 1986 per home computer.\nIl gioco in breve.\nIl gioco \u00e8 ambientato nel \u201cCamp Crystal Lake\u201d come nella saga cinematografica e lo scopo del gioco \u00e8 quello di difendere i bambini presenti nel campeggio da Jason Voorhees che bisogner\u00e0 sconfiggere battendolo in varie occasioni. Il giocatore dovr\u00e0 visitare varie ambientazioni del campeggio, evitare o uccidere zombie che sbucano da sottoterra, reperire armi e visitare i vari capanni all\u2019interno dei quali potrebbe nascondersi Jason."}
{"id": "3167507", "revid": "599013", "url": "https://it.wikipedia.org/wiki?curid=3167507", "title": "Ahmed Bahja", "text": ""}
{"id": "3167517", "revid": "508036", "url": "https://it.wikipedia.org/wiki?curid=3167517", "title": "Osservatorio Griffith", "text": "L'osservatorio Griffith \u00e8 un osservatorio astronomico situato a Los Angeles, negli Stati Uniti. Popolare attrazione turistica, \u00e8 posto sul pendio meridionale del monte Hollywood, nel Griffith Park. Dall'edificio si domina la vista su Los Angeles Hollywood, la Downtown e l'Oceano Pacifico a sud-ovest.\nStoria.\nIl terreno del Griffith Park fu donato nel 1896 alla citt\u00e0 di Los Angeles dal colonnello Griffith J. Griffith che, nel suo testamento, don\u00f2 anche i fondi necessari per costruire un osservatorio, uno spazio per le esposizioni e un planetario. I lavori per la costruzione di tali strutture iniziarono nel 1933, su progetto dell'architetto John C. Austin, e si conclusero nel 1935 quando il complesso apr\u00ec al pubblico."}
{"id": "3167520", "revid": "446353", "url": "https://it.wikipedia.org/wiki?curid=3167520", "title": "X 2 (sommergibile Italia)", "text": "L\u2019X 2 \u00e8 stato un sommergibile della Regia Marina.\nStoria.\nNel febbraio 1918 (con il tenente di vascello Armando Fumagalli come comandante), una volta ultimato, fu dislocato a Brindisi, da dove oper\u00f2 nel Basso Adriatico.\nL'8 marzo 1918 effettu\u00f2 la posa di un campo minato al largo di Punta Meleda.\nDal 5 all'8 giugno 1918 svolse un'altra operazione di minamento, sempre nel Canale di Meleda.\nIn tutto, durante la prima guerra mondiale, comp\u00ec 6 missioni di posa di mine.\nAlla fine della guerra fu disarmato, ma nel 1921 torn\u00f2 in servizio con base a Taranto.\nNel 1924 partecip\u00f2 alla prima e grande esercitazione sommergibilistica italiana, che vide l'impiego in totale di 26 unit\u00e0 di questo tipo, pi\u00f9 le unit\u00e0 appoggio \"Cunfida\" ed \"Alessandro Volta\".\nNel 1936 fu assegnato alla Scuola Sommergibili di Pola.\nIl suo unico impiego durante la sua seconda guerra mondiale consist\u00e9 in quattro missioni di trasferimento nel periodo giugno-settembre 1940, per totali 798 miglia di navigazione, tutte in superficie.\nIl 16 settembre 1940 fu posto in disarmo e rimase cos\u00ec sino al termine del conflitto.\nRadiato il 18 ottobre 1946, fu avviato alla demolizione."}
{"id": "3167523", "revid": "311692", "url": "https://it.wikipedia.org/wiki?curid=3167523", "title": "Griffith Observatory", "text": ""}
{"id": "3167530", "revid": "465169", "url": "https://it.wikipedia.org/wiki?curid=3167530", "title": "Dell'ora o del mai", "text": "Dell'ora o del mai \u00e8 l'album che segna l'esordio di Maler, prodotto e arrangiato da Giancarlo di Maria per l'etichetta Irma Records. Nel disco \u00e8 contenuto il singolo \"Demone del tardi\", lanciato da Fiorello e Marco Baldini durante la trasmissione radiofonica \"Viva Radio 2\".\nCon \"Dell'ora o del mai\" Maler ha vinto il Premio Tenco come Miglior Autore Emergente assegnatogli dalla SIAE in collaborazione con il Club Tenco. Nell'ottobre del 2013 \"Demone del tardi \"diventa la sigla dell'omonima trasmissione di Radio Popolare condotta da Gianmarco Bachi e il disco viene ristampato."}
{"id": "3167547", "revid": "599013", "url": "https://it.wikipedia.org/wiki?curid=3167547", "title": "Ahmed Masbahi", "text": ""}
{"id": "3167548", "revid": "124123", "url": "https://it.wikipedia.org/wiki?curid=3167548", "title": "Nati nel 244", "text": ""}
{"id": "3167549", "revid": "287204", "url": "https://it.wikipedia.org/wiki?curid=3167549", "title": "Federazione sindacale mondiale", "text": "La Federazione sindacale mondiale, in sigla FSM (in inglese World Federation of Trade Unions, sigla \"WFTU\"), \u00e8 un'unione sindacale internazionale nata a Parigi il 3 ottobre 1945 in sostituzione della Federazione sindacale internazionale. Alla conferenza fondativa di Parigi presero parte i rappresentanti di 67 milioni di iscritti provenienti da 56 paesi diversi. Il suo scopo era di unire tutti i sindacati del mondo sotto un'unica organizzazione sulla falsariga di quanto stava accadendo per l'ONU.\nNel 1949, a seguito dei contrasti sorti in seguito alle dispute sul piano Marshall e pi\u00f9 in generale nel clima iniziale da guerra fredda, molte organizzazioni sindacali di stampo occidentale lasciarono l'organizzazione per fondare l'International Confederation of Free Trade Union. La FSM venne cos\u00ec a configurarsi come un'organizzazione a forte stampo comunista rientrante nell'orbita d'influenza dell'URSS. In seguito anche le organizzazioni di Jugoslavia e Cina lasciarono la WFTU quando sorsero differenze ideologiche fra i loro governi e l'URSS.\nAttualmente la FSM \u00e8 composta da oltre 97 milioni di lavoratori da 130 paesi diversi."}
{"id": "3167552", "revid": "1543377", "url": "https://it.wikipedia.org/wiki?curid=3167552", "title": "Giorno dei morti (America)", "text": "Il Giorno dei morti ( o \"D\u00eda de muertos\") \u00e8 una celebrazione messicana relativa al ricordo dei defunti; di origine precolombiana, ha luogo nei primi giorni di novembre, in concomitanza con la celebrazione cattolica dei defunti. La festa viene celebrata con musica, bevande e cibi tradizionali dai colori vivi, combinati a numerose rappresentazioni caricaturali della morte. Esistono nel continente sudamericano celebrazioni simili, come il \"giorno delle anime\" in Brasile, anche se in questo caso non si tratta di tradizioni precolombiane.\nLa celebrazione, che si tiene in genere tra il 28 ottobre e il 2 novembre, commemora i defunti per tipo di morte ed et\u00e0: per esempio il 28 ottobre alcune comunit\u00e0 celebrano i morti per incidente e suicidio, con apposizione di fiori e candele sul luogo dove la morte \u00e8 avvenuta. Il 31 ottobre \u00e8 uso rendere omaggio ai bambini, la cui anima si ritiene ascenda direttamente in cielo; i primi due giorni di novembre sono invece dedicati agli altri scomparsi.\nStoria.\nQuesta festa porta avanti una tradizione antichissima grazie al sincretismo tra l'antica cultura preispanica e il cattolicesimo. Il culto dei morti era importantissimo per le popolazioni preispaniche. I sacrifici umani che venivano consumati avevano lo scopo di mantenere l'equilibro tra vita e morte perch\u00e9 il sangue feconda la terra rendendola fertile per la nuova vita. Vita e morte si intrecciavano ed erano una cosa sola.\nPer gli antichi mesoamericani la morte non aveva le connotazioni morali della religione cattolica, nella quale le idee di inferno e paradiso servono per punire o premiare. Al contrario, essi credevano che le rotte destinate alle anime dei morti fossero determinate dal tipo di trapasso e non causate dal loro comportamento in vita.\nLe direzioni che potrebbero prendere i morti sono:\nIl Tlalocan o paradiso di Tl\u00e1loc, dio della pioggia. In questo luogo si dirigevano quelli che morivano in circostanze relazionate all'acqua: per annegamento, coloro che morivano per malattie come l'edema, la scabbia o le pustole, cos\u00ec come i bambini sacrificati al dio. Il Tlalocan era un posto di riposo e di abbondanza. Bench\u00e9 i morti fossero generalmente cremati, i predestinati a Tl\u00e1loc erano sepolti, come i semi, per germinare.\nL'Omeyocan, paradiso del sole, presieduto da Huitzilopochtli, il dio della guerra. In questo posto arrivavano solo i morti in combattimento, i prigionieri sacrificati e le donne che morivano durante il parto. Queste donne erano comparate ai guerrieri, poich\u00e9 avevano simbolicamente compiuto una battaglia, e venivano seppellite nel patio del palazzo, affinch\u00e9 accompagnassero il sole dallo zenit al tramonto. Queste donne diventavano idealmente le compagne del sole. L'Omeyocan era un posto di godimento permanente, nel quale si festeggiava il sole accompagnati con musica, canti e balli. I morti che andavano all'Omeyocan, dopo quattro anni tornavano al mondo, convertiti in uccelli di piume multicolori.\nIl Mictl\u00e1n, era destinato alle morti naturali. Questo posto era abitato da Mictlantecuhtli e Mictacac\u00edhuatl, signore e signora della morte. Era un posto cupo, senza finestre, dal quale era impossibile uscire. La strada per arrivare al Mictl\u00e1n era tortuosa e difficile poich\u00e9 le anime dovevano transitare in posti differenti per quattro anni. Dopo questo periodo di transizione, le anime arrivavano al Chicunamictl\u00e1n, luogo dove riposavano. Un aiuto al superamento del percorso veniva offerto da un cane sepolto con il defunto, che avrebbe aiutato l'uomo ad attraversare un fiume fino ad arrivare davanti a Mictlantecuhtli. Il defunto portava in offerta al dio fagotti di fiaccole e canne di profumo, cotone, fili colorati e coperte. Chi arrivava al Mictl\u00e1n riceveva in dono quattro frecce e quattro fiaccole legate con filo di cotone.\nI bambini morti arrivavano in un luogo speciale, chiamato Chichihuacuauhco, dove si trovava un albero dai cui rami gocciolava latte. I bambini sarebbero rimasti in questo luogo fino alla fine della razza umana, e successivamente rimandati sulla terra per ripopolarla.\nI funerali precolombiani erano accompagnati da offerte che contenevano due tipi di oggetti: quelli che, in vita, erano stati utilizzati dal defunto e quelli che avrebbero potuto servirgli nel suo transito all'altro mondo. Per questo l'oggettistica funeraria era molto variegata: strumenti musicali di fango, ocarine, flauti e sonagli a forma di teschi, sculture che rappresentavano gli dei della morte, crani di diversi materiali (pietra) giada, vetro, bracieri, incensieri ed urne.\nLe date in onore dei morti sono ed erano molto importanti, tanto che venivano dedicati loro due mesi. Durante il mese chiamato Tlaxochimaco, si portava a termine la celebrazione denominata Miccailhuitontli o Festa dei morti, attorno al 16 di luglio. Questa festa iniziava quando si tagliava l'albero chiamato xocotl, gli veniva tolta la corteccia e adornato con fiori ed offerte.\nNel decimo mese del calendario azteco, si celebrava l'Ueymicailhuitl, o festa dei morti grandi. Questa celebrazione si portava a termine attorno al 5 di agosto, alla caduta dello x\u00f3cotl. In questa festa si svolgevano processioni che si concludevano con ronde intorno all'albero. Al termine della festa si abbatteva il x\u00f3cotl per concludere le celebrazione. Durante tutto l'evento venivano collocati altari per ricordare i morti, usanza tuttora in uso.\nQuando gli spagnoli arrivarono in America nel XVI secolo, fusero i propri riti a quelli degli indigeni locali, dando luogo ad un sincretismo che mescol\u00f2 tradizioni europee e precolombiane. Facendo coincidere il giorno di tutti i Santi con la festa mesoamericana si cre\u00f2 il Giorno dei Morti. Tra il XVII e XVIII secolo, la Morte viene rappresentata incoronata e seduta su un trono oppure intenta a danzare. Sul finire del XIX secolo Jos\u00e9 Guadalupe Posada ha creato una versione personale della Santa Muerte diventata di moda negli ultimi anni e conosciuta con il nome di Catrina. Nell'ultimo secolo \u00e8 diventato di moda tatuarla.\nLe comunit\u00e0 indigene continuano ancora oggi a portare avanti la tradizione di questa festa. La morte \u00e8 vista come una continuazione della vita e l'aldil\u00e0 viene immaginato simile al nostro mondo dove si vive come sulla Terra. Durante la festa per\u00f2 \u00e8 possibile ricongiungersi con i propri cari risalendo nel mondo dei vivi.\nEl D\u00eda de los Muertos.\nDurante la tradizionale festa dei Morti si fa visita ai cimiteri e si adornano le tombe dei propri cari con candele, fiori, pane, vino e piatti speciali in onore degli antenati. Molti lasciano il letto libero per le anime dei defunti la notte del 1\u00ba novembre.\nPreparativi.\nPer prepararsi agli importanti festeggiamenti e acquistare l'occorrente, vengono allestiti dei piccoli mercati di strada chiamati \"tianguis\". Oltre agli alimenti, candele, incensi e fiori, si prendono anche i famosi striscioni messicani colorati con immagini ritagliate.\nL'altare.\nL'altare deve essere allestito facendo attenzione a rappresentare i quattro elementi: acqua, aria, terra e fuoco e viene solitamente collocato in salotto o sala da pranzo per la condivisione con tutta la famiglia. A volte gli altari vengono fatti di Poaceae (Graminacee) con tetti di palma o di foglie di banano usando i petali di \"tagetes erecta\" per fare un percorso dall'entrata all'altare per dirigere il cammino delle anime. Sull'altare vengono posti diversi elementi importanti, alcuni variano da citt\u00e0 a citt\u00e0 anche per l'ordine considerato valido. Si tende a creare un altare a pi\u00f9 livelli e ogni livello rappresenta un elemento e un passo dalla terra al cielo. La prima cosa da fare \u00e8 inserire le foto di coloro che vogliamo ricordare sull'altare.\nLe offerte sono la base fondamentale dell'altare e ogni offerta deve essere pensata per una persona specifica in modo da personalizzarla e brindare ai propri antenati o anche a persone storiche o mitiche di grande importanza per noi. I morti non possono consumare i cibi fisicamente ma si alimentano con la loro essenza\nLa luce delle candele e il fumo del copale permette ai defunti di non smarrire la strada illuminando il loro cammino fino alla casa dei loro cari tra i vivi.\nL'essenza del sale \u00e8 un ingrediente antichissimo e fondamentale, oltre a rappresentare il sapore della vita, permette ai defunti di proseguire il percorso nell'aldil\u00e0.\nTra i vari fiori il pi\u00f9 tradizionale che non deve mancare sull'altare \u00e8 il Cempax\u00f2chitl (\"tagetes erecta\" o Garofano d'India) che viene chiamato in Messico anche \"fiore dei morti\". Altri fiori molto usati sono la celosia cristata (cresta di gallo in Messico chiamata pata de le\u00f2n o terciopelo).\nSpesso vengono posti sull'altare degli abiti da donare ai defunti che cos\u00ec possono cambiarsi di abito.\nL'acqua \u00e8 sempre gradita alle anime che si incamminano in un lungo viaggio fino al mondo dei vivi, la bevono appena giunti per dissetarsi dal viaggio. Alcuni alimenti tipici sono: frutti acidi, agrumi, semidolci, i tamales, carne ed erbe aromatiche. Si cucinano e si donano principalmente i cibi e le bevande (tra cui bibite e alcolici) che pi\u00f9 piacevano al defunto, cercando di fare sia salato che dolce. Tra i forti alcolici tradizionali (aguardiente) si trovano tequila e mezcal, ma anche birra e vino. Il tabacco (sigari o sigarette) si inserisce se il defunto era un fumatore. I dolci tradizionali da mettere sull'altare sono il pane dei morti (dolce tipico di questa festa che non viene fatta in nessun altro momento dell'anno), i teschi di zucchero (sulla cui fronte viene scritto il nome del defunto o dei vivi che lo mangiano per dare un tono umoristico alla festa), il cioccolato, l'amaranto e il caff\u00e8. Questo banchetto serve per ricordare al defunto le gioie della vita e condividerle con i propri cari.\nUna volta terminata la festa, dopo che l'anima dei defunti si \u00e8 cibata dell'essenza degli alimenti, i resti vengono consumati dai familiari e amici vivi per ricordare il defunto e unire la famiglia."}
{"id": "3167567", "revid": "648716", "url": "https://it.wikipedia.org/wiki?curid=3167567", "title": "X 3 (sommergibile Italia)", "text": "L'X 3 \u00e8 stato un sommergibile della Regia Marina.\nStoria.\nUna volta entrato in servizio, al comando del tenente di vascello Guglielmo Bernucci, fu dislocato a La Spezia, in seno alla I Squadriglia Sommergibili.\nEssendo ormai la guerra quasi terminata, non svolse attivit\u00e0 bellica.\nAl comando del tenente di vascello Massimo Girosi, prese parte alle grandi esercitazioni del 1926 e del 1927; fu impiegato per l'attivit\u00e0 addestrativa dell'Accademia Navale di Livorno.\nRiassegnato a La Spezia nel 1936, fu trasferito a Taranto l'anno seguente e poi destinato alla Scuola Sommergibili di Pola.\nL'unica missione che svolse nella seconda guerra mondiale consistette nel trasporto di una certa quantit\u00e0 di rifornimenti.\nDisarmato il 16 settembre 1940, fu radiato il 18 ottobre 1946 e quindi demolito."}
{"id": "3167569", "revid": "110157", "url": "https://it.wikipedia.org/wiki?curid=3167569", "title": "Nesli Park", "text": "Nesli Park \u00e8 un singolo del rapper italiano Nesli, pubblicato il 23 febbraio 2007 come secondo estratto dal terzo album in studio \"Le verit\u00e0 nascoste\".\nInizialmente reso disponibile per la rotazione radiofonica, il singolo \u00e8 stato pubblicato anche per il download digitale a partire dal 9 marzo dello stesso anno.\nIl video \u00e8 stato girato a Roma per la regia di Cosimo Alem\u00e0."}
{"id": "3167571", "revid": "287204", "url": "https://it.wikipedia.org/wiki?curid=3167571", "title": "Spurio Furio Medullino Fuso (console 464 a.C.)", "text": "Primo Consolato.\nFurio Medellino fu eletto console nel 464 a.C., con Aulo Postumio Albo Regillense, nell'anno i cui Roma combatte contro gli Equi.\nMentre Postumio rimaneva a Roma, a Furio Medellino fu dato il comando delle operazioni militari contro gli Equi, che avevano sconfinato nei territori degli Ernici, alleati dei romani. Lo scontro avvenne nel territorio degli Ernici, e non fu favorevole ai romani, inferiori per numero, che per non soccombere, si ritirarono nel proprio accampamento, prontamente assediato dai nemici. Durante un tentativo di sortita, progettato per tentare di rompere l'assedio degli Equi, mor\u00ec il fratello di Furio Medellino, Publio Furio Medullino Fuso, e lo stesso console rimase ferito, nel tentativo di salvare il fratello, circondato dai nemici.\nA Roma si decise di affidare i soccorsi a Tito Quinzio Capitolino Barbato, console dell'anno precedente, affidandogli poteri consolari, e si affid\u00f2 all'altro console, Postumio, il compito di difendere i confini della citt\u00e0.\nTito Quinzio, rinforzato il proprio contingente con elementi prestati dagli alleati Latini ed Ernici, riusc\u00ec a prestare soccorso al console assediato, sbaragliando il campo nemico. Non solo, con una manovra a tenaglia, coordinando le proprie forze (comprensive di quelle sotto il comando di Furio), con quelle di Postumio, lasciate ai confini del territorio romano, riusc\u00ec ad infliggere notevoli perdite agli Equi, che intanto si erano dati ai saccheggi in territorio romano.\nSecondo consolato.\nFurio Medellino nel 453 a.C. fu poi scelto come consul suffectus per sostituire il console Sesto Quintilio Varo colpito dalla pestilenza che imperversa a Roma, rimanendo per\u00f2 anche lui vittima della stessa malattia."}
{"id": "3167577", "revid": "125801225", "url": "https://it.wikipedia.org/wiki?curid=3167577", "title": "Grease (musical)", "text": "Grease \u00e8 un musical di Jim Jacobs e Warren Casey del 1971. Il suo esordio avvenne a Chicago, dove venne visto dai produttori Ken Waissman e Maxine Fox che decisero di allestirne una versione a Broadway con la regia di Tom Moore e le coreografie di Patricia Birch. Lo spettacolo ebbe un successo sempre maggiore e and\u00f2 in scena in teatri via via pi\u00f9 importanti. Numerosi sono gli allestimenti e le tourn\u00e9e che lo vedono presente in tutto il mondo.\nNel 1978 ha ispirato il film omonimo campione di incassi con John Travolta e Olivia Newton John e diretto da Randal Kleiser.\nTrama.\n[Esistono diverse varianti del musical, soprattutto successive al film del 1978.]\nAtto I.\nPresso la Rydell High School l'anziana insegnante di inglese Miss Lynch recita l'inno scolastico insieme a Patty Simcox, cheerleader e responsabile dell'annuario, e Eugene Florczyk, valedictorian (Alma Mater). Eugene inizia a fare un discorso motivante per gli alunni ma viene interrotto da una banda di ragazzi con i capelli pesantemente ricoperti di gel, i Burger Palace Boys [successivamente noti come Thunderbirds], accompagnati dalle loro controparti femminili, le Pink Ladies, che iniziano a prendersi gioco dell'inno (\"Alma Mater (Parody)\").\n\u00c8 il primo giorno di scuola e le Pink Ladies si trovano in mensa mentre i Burger Palace Boys siedono sui gradini all'entrata della scuola. Alle Pink Ladies (Frenchy, Marty, Jan e Rizzo) si presenta una nuova ragazza, Sandy Dumbrowski, che racconta di come \u00e8 stata ingiustamente respinta dalla scuola cattolica e della sua storia d'amore estiva irrisolta. A sua insaputa, il suo amante Danny Zuko in realt\u00e0 frequenta la Rydell ed \u00e8 membro e soprattutto capo dei Burger Palace Boys (Kenickie, Doody, Roger e Sonny), a cui sta contemporaneamente racconta la stessa storia estiva ma, mentre Sandy si focalizza sul romanticismo, Danny esagera con i presunti avvenimenti pi\u00f9 spinti (\"Summer Nights\").\nLe Pink Ladies capiscono che la cotta estiva di Sandy \u00e8 proprio Danny e fanno in modo che i due si imbattano accidentalmente; l'incontro \u00e8 teso e imbarazzante, siccome Danny non vuole ammettere ai Burger Palace Boys che questa \u00e8 la ragazza delle sue storie. Sandy, per il modo freddo e spaccone del ragazzo nei suoi confronti, ha il cuore spezzato; le Pink Ladies per rallegrarla la invitano al pigiama party di Marty. I ragazzi invece si riuniscono per ammirare la nuova chitarra di Doody: il ragazzo sogna di diventare una rockstar e, nonostante inizialmente sembra che non ne abbia le capacit\u00e0, improvvisa un emozionante concerto (\"Those Magic Changes\").\nAl pigiama party di Marty le ragazze sperimentano alcolici, sigarette e il bucarsi le orecchie, portando Sandy a svenire alla vista del sangue; le Pink Ladies sfruttano la situazione per prendersi gioco della ragazza [in molte versioni successive \"Look at Me, I'm Sandra Dee\" viene eseguita in questa occasione, seguendo la falsa riga del film]. Marty racconta delle sue numerose relazioni a distanza tra cui un marine chiamato Freddy, implicando che l'unico motivo della loro frequentazione siano i preziosi regali che le manda dal Giappone (\"Freddy, My Love\"). Quella stessa notte, i Burger Palace Boys stanno prendendo in giro Kenickie per la sua nuova auto, comprata di seconda mano, Greased Lightnin'; ma Kenickie \u00e8 convinto di poter aggiustare e potenziare il suo veicolo (\"Greased Lightnin\"').\nDanny rivede Sandy agli allenamenti delle cheerleader e cerca di scusarsi, venendo interrotto dal capo di esse, Patty, che flirta con Danny. Inoltre lo informa che sono aperte le selezioni per la squadra di atletica tanto che Danny promette a Sandy che le superer\u00e0 per dimostrarle di essere un ragazzo sofisticato. In seguito Patty e Sandy si esercitano con una routine di cheerleading facendo sentire Patty molto in competizione con l'altra ragazza (\"Rydell Fight Song\").\nI Burger Palace Boys e le Pink Ladies si trovano ad un picnic in cui Danny annuncia di essersi unito alla squadra di atletica con molto disappunto da parte degli altri ragazzi. Roger e Jan chiacchierano e si punzecchiano a vicenda, e lui decide di raccontarle del suo hobby di mostrare il didietro nudo a sconosciuti; lei rimane estasiata dal racconto e i due ragazzi si affezionano (\"Mooning\"). Rizzo intanto prende in giro Danny per essersi preso una cotta per una ragazza che ricorda eccessivamente l'ingenua attrice Sandra Dee (\"Look at Me, I'm Sandra Dee\").\nSandy, che stava lavorando ad un progetto di biologia di Eugene, arriva giusto in tempo al picnic per assistere alla sua parodia. Attacca Rizzo e dice furente a Danny che desidererebbe non averlo mai incontrato, prima di scappare via [il brano \"Hopelessly Devoted to You\" fu scritto per versioni successive, e il suo posizionamento \u00e8 molto variabile]. La situazione si calma quando le due bande iniziano a discutere del prossimo ballo di scuola e si ripromettono di divertirsi insieme (\"We Go Together\").\nAtto II.\n\u00c8 la sera del ballo di scuola dove tutti si stanno divertendo (Shakin' at the High School Hop). Sandy \u00e8 a casa da sola, ascoltando la radio e piangendo pensando a quanto le manca Danny (It's Raining on Prom Night).\nNel frattempo Kenickie arriva alla serata insieme a Cha-Cha DiGregorio, una sensuale e talentuosa ballerina. Patty vorrebbe convincere Danny a ballare con lei parlando male di Sandy ma finisce con Eugene; Eugene intanto era corteggiato da Rizzo affinch\u00e9 Kenickie ne rimanesse ingelosito. Infatti infine le coppie sono Kenickie con Rizzo e Danny con Cha-Cha. Il presentatore Vince Fontaine inizia una gara di ballo basata sulla mossa dell'hard jive. Alla fine Danny e Cha-Cha sono i vincitori, e tra i premi che ricevono ci sono biglietti per un drive-in [questa scena viene pesantemente modificata in versioni successive al film, in cui vedono Sandy come partecipante insieme a Danny che tuttavia per equivoci durante la gara finisce con Cha-Cha] (\"Born to Hand Jive\").\nTempo dopo Frenchy incontra i Burger Palace Boys armati fino ai denti e scopre che sono diretti ad una rissa contro una banda rivale, i Flaming Dukes, siccome Cha-Cha era la fidanzata di uno dei ragazzi di essa. Tuttavia scoprono solo in seguito che Danny non si unir\u00e0 a loro per la rissa siccome ha un'importante gara di atletica, suscitando l'indignazione dei ragazzi. Rimasta sola, Frenchy si lamenta del proprio futuro, avendo appena mollato la scuola di estetica non riuscendo ad ottenere voti sufficienti. Arriva una presenza angelica, Teen Angel, che le consiglia di iscriversi nuovamente al liceo (\"Beauty School Dropout\").\nDanny intanto ha invitato Sandy per il drive-in, che ha accettato. Si lamenta dell'insistenza dei suoi amici circa la rissa e si scusa per il loro comportamento; inoltre porta diversi regali, ottenendo il perdono della ragazza. Quindi il ragazzo decide di entrare in intimit\u00e0 con la ragazza senza ottenere tuttavia il suo consenso, tanto che la ragazza lo abbandona indignata, lasciandolo solo al drive-in con i suoi pensieri (\"Sandy\").\nA una festa nel seminterrato di Jan dove Danny non \u00e8 stato invitato, Doody canta insieme a Roger per intrattenere gli amici (Rock 'N' Roll Party Queen). Rizzo teme di essere incinta e lo racconta agli altri, non rivelando l'identit\u00e0 del presunto padre e rifiutando qualunque tipo di aiuto. Rimasta sola con Sandy, quest'ultima le chiede il motivo della sua scontrosit\u00e0 e deduce che il probabile padre sia Kenickie; Rizzo risponde dicendo che lei \u00e8 una persona migliore di quanto gli altri credano e che mostrare le proprie debolezze sarebbe il peggio che potrebbe fare (\"There Are Worse Things I Could Do\"). Sandy, rimasta sola, capisce che deve trovare un modo per omologarsi con le due bande (\"Look at Me, I'm a Sandra Dee (Reprise)\").\nIl giorno dopo, i Burger Palace Boys sono al loro solito diner sempre senza Danny e vengono raggiunti da una Patty disperata: lei racconta che Danny ha abbandonato la gara e fatto il dito medio all'allenatore guadagnandosi nuovamente l'ammirazione dei ragazzi, non appena lo rincontrano. Vengono raggiunti in seguito dalle Pink Ladies accompagnate da una nuova Sandy completamente trasformata, da innocente a provocante, che tira un pugno a Patty. Danny \u00e8 deliziato da questo cambiamento e la coppia dichiara i sentimenti reciproci (You're the One That I Want).\nQuindi Danny e Sandy tornano insieme, Frenchy ottiene un nuovo lavoro come commessa in un negozio di trucchi, Rizzo rivela di non essere incinta e si riunisce con Kenickie. Quindi i Burger Palace Boys e le Pink Ladies festeggiano celebrando la loro amicizia (\"We Go Together (Reprise)\").\nProduzioni.\nItalia (1997).\nIn Italia ha esordito il 4 marzo 1997, prodotto dalla Compagnia della Rancia, con la regia e l'adattamento di Saverio Marconi e le coreografie di Franco Miseria, presso il Teatro Nuovo di Milano. La traduzione delle canzoni fu merito di Michele Renzullo e Silvio Testi.\nPer il Teatro Verdi di Trieste va in scena nel 2001 e nel 2005.\nNel 2015 \u00e8 andata in scena una riedizione, sempre con la regia di Marconi, con nuove coreografie di Gillian Bruce e alcune canzoni ritradotte da Franco Travaglio.\nControversie.\nLo spettacolo rappresenta le storie di un gruppo di teenager che naviga tra le complessit\u00e0 della peer pressure, della politica, dei valori personali e dell'amore. Cita diverse problematiche sociali come la gravidanza adolescenziali e la violenza tra bande; i temi includono amore, amicizia, ribellione adolescenziale, scoperta sessuale e, in parte, conflitto di classe. Tuttavia fin dall'inizio \"Grease\" venne etichettato come uno spettacolo crudo, aggressivo ed eccessivamente volgare; eredit\u00e0 che in parte rimane nonostante i pesanti maneggiamenti. Molto criticati infatti sono i commenti sessisti e omofobi, e la totale assenza di rappresentazione etnica in un'America degli anni '50 che sicuramente presentava grande multiculturalit\u00e0.\nIl finale in particolare oggigiorno riscuote grande disappunto dal pubblico, nonostante il musical sia universalmente apprezzato. Ai tempi Jacobs spieg\u00f2 che si trattava di una sovversione del classico tema del cinema in cui la protagonista femminile trasformava l'uomo alpha in un personaggio pi\u00f9 sensibile; quindi in questo caso \u00e8 la donna che subisce l'influenza maschile plasmandosi in base alle sue fantasie. Tuttavia questa linea di pensiero si allontana completamente dal pensiero femminista che ambisce a parit\u00e0 politica, sociale ed economica tra i sessi, ritenendo che le donne siano sempre state, in varie misure, discriminate rispetto agli uomini e ad essi subordinate."}
{"id": "3167582", "revid": "174925", "url": "https://it.wikipedia.org/wiki?curid=3167582", "title": "Sant'Augusto di San Sinforiano", "text": ""}
{"id": "3167584", "revid": "287204", "url": "https://it.wikipedia.org/wiki?curid=3167584", "title": "Urs Raber", "text": ""}
{"id": "3167585", "revid": "104458", "url": "https://it.wikipedia.org/wiki?curid=3167585", "title": "Urs Raeber", "text": ""}
{"id": "3167590", "revid": "288300", "url": "https://it.wikipedia.org/wiki?curid=3167590", "title": "Fudbalski Klub Turnovo", "text": ""}
{"id": "3167591", "revid": "174925", "url": "https://it.wikipedia.org/wiki?curid=3167591", "title": "San Geroldo di Colonia", "text": ""}
{"id": "3167592", "revid": "1966692", "url": "https://it.wikipedia.org/wiki?curid=3167592", "title": "Miss Mauritius", "text": "Miss Mauritius \u00e8 un concorso di bellezza femminile che si tiene annualmente a Mauritius. La vincitrice del concorso rappresenta il proprio paese a Miss Universo. Le altre finaliste al concorso hanno invece la possibilit\u00e0 di rappresentare Mauritius a Miss Mondo, Miss International e Miss Terra.\nBlank= Nessuna partecipazione\n\u2191= Nessun concorso svolto"}
{"id": "3167598", "revid": "293377", "url": "https://it.wikipedia.org/wiki?curid=3167598", "title": "I liga 1950", "text": "L'edizione 1950 del Campionato polacco di calcio vide la vittoria finale del Wis\u0142a Krak\u00f3w."}
{"id": "3167599", "revid": "599013", "url": "https://it.wikipedia.org/wiki?curid=3167599", "title": "Ch\u00eda", "text": ""}
{"id": "3167602", "revid": "118136", "url": "https://it.wikipedia.org/wiki?curid=3167602", "title": "Protoss", "text": ""}
{"id": "3167604", "revid": "118136", "url": "https://it.wikipedia.org/wiki?curid=3167604", "title": "Terran", "text": ""}
{"id": "3167611", "revid": "465169", "url": "https://it.wikipedia.org/wiki?curid=3167611", "title": "Mutamento (album)", "text": "Mutamento \u00e8 il secondo album del cantautore italiano Maler, pubblicato il 1\u00ba settembre 2010 dall'etichetta discografica Parametri Musicali e disponibile per il download digitale. Le dieci canzoni del progetto sono dedicate al mistero dell\u2019Invisibile. Primo singolo estratto \u00e8 \"Mutamento\". \nCome il primo album, anche \"Mutamento\" \u00e8 arrangiato dal produttore artistico di Maler, Giancarlo di Maria, che in quest\u2019opera seconda si spinge oltre le sperimentazioni elettroniche del lavoro di esordio assecondando e incoraggiando l'artista a proseguire su una strada anomala e originale nel panorama dell\u2019attuale canzone d\u2019autore italiana: quella del poeta pop.\nIl 17 dicembre 2010 esce il secondo singolo \"La perduta\", il cui video \u00e8 tratto dal film di Franco Piavoli \"Affettuosa presenza\" (Zefirofilm, 2004) dedicato al poeta Umberto Bellintani."}
{"id": "3167612", "revid": "174925", "url": "https://it.wikipedia.org/wiki?curid=3167612", "title": "Santa Susanna di Roma", "text": ""}
{"id": "3167617", "revid": "599013", "url": "https://it.wikipedia.org/wiki?curid=3167617", "title": "El Arbi Hababi", "text": ""}
{"id": "3167619", "revid": "293377", "url": "https://it.wikipedia.org/wiki?curid=3167619", "title": "I liga 1953", "text": "L'edizione 1953 del Campionato polacco di calcio vide la vittoria finale del Ruch Chorz\u00f3w."}
{"id": "3167620", "revid": "767487", "url": "https://it.wikipedia.org/wiki?curid=3167620", "title": "Cootie Williams", "text": "Biografia.\nWilliams inizi\u00f2 la sua carriera a soli 14 anni con la Young Family band, che contava tra i suoi membri il sassofonista Lester Young. La sua prima registrazione \u00e8 datata 1928, col gruppo del pianista James P. Johnson a New York, dov'era giunto dal Sud col gruppo degli \"Alonzo Ross' Syncopators\". In quegli anni Williams fu brevemente presente nelle orchestre di Chick Webb e Fletcher Henderson. La grande occasione di Cootie arriv\u00f2 con l'orchestra di Duke Ellington che lo ingaggi\u00f2 nel 1929 come rimpiazzo di Bubber Miley, e con la quale rimase fino al 1940 (il suo sostituto fu Ray Nance). Con Ellington, Williams si impose come prima tromba e - quando se ne and\u00f2 - Duke gli dedic\u00f2 il pezzo intitolato \"Concerto for Cootie\" (quando, 22 anni dopo, Williams torn\u00f2, Duke gli dedic\u00f2 il pezzo \"New Concerto for Cootie\"). Nel periodo Ellingtoniano, Williams fece anche alcune sedute di registrazione a suo nome, a volte con altri membri dell'orchestra e spesso con nomi del calibro di Lionel Hampton, Teddy Wilson, and Billie Holiday. Nel 1938, Williams fu uno degli ospiti al famoso concerto di Benny Goodman alla Carnegie Hall.\nNel 1940 Williams si un\u00ec all'orchestra di Benny Goodman, un evento che fece rumore nel mondo del jazz. La separazione da Duke fu consensuale e avrebbe dovuto essere limitata ad un anno, ma al termine del periodo Duke incoraggi\u00f2 Williams a cercare il successo per proprio conto. Nel 1941 Cootie fond\u00f2 la propria orchestra con cui avrebbe, nel corso degli anni ingaggiato Charlie Parker, Eddie \"Lockjaw\" Davis, Bud Powell, Eddie Cleanhead Vinson, Leonard Gaskin, e altri giovani musicisti destinati a diventare famosi. Tra il 1942 e il 1944, quando il suo pianista era Thelonious Monk, Williams figur\u00f2 come coautore di \"'Round Midnight\" il famoso brano che sarebbe fra l'altro diventato la sigla dell'orchestra - anche se con ogni probabilit\u00e0 Williams fu inserito tra gli autori per ragioni economiche.\nNonostante il successo del pezzo \"Gator\", verso la fine degli anni 1940 Williams - forse seguendo il gusto del pubblico di colore - si avvicin\u00f2 sempre di pi\u00f9 al rhythm &amp; blues e ridusse l'orchestra ad un sestetto, ma questo non bast\u00f2 ad evitare alla sua orchestra il fato che colp\u00ec la maggior parte delle grandi formazioni in quegli anni. Williams pass\u00f2 la decade del 1950 esibendosi con piccoli gruppi, ma senza mai ottenere un grande successo. Nel 1962/1963 torn\u00f2 con Ellington, che non avrebbe pi\u00f9 abbandonato fino alla su morte, rimanendo tra le file dell'orchestra fino al 1974. La sua attivit\u00e0 rallent\u00f2 molto, in seguito, e la sua ultima registrazione, con la cantante Teresa Brewer, \u00e8 del 1978. Nel 1975, Williams fu invitato a suonare durante l'intervallo del Super Bowl IX. Nel 1991, dopo la sua morte, Williams venne eletto alla \"Alabama Jazz Hall of Fame\" e nella Jazz Hall of Fame nel 1993.\nLo stile di Cootie Williams, nel primo periodo, era inconfondibilmente \"jungle\" cos\u00ec come quello del suo compagno d'orchestra, il trombonista Tricky Sam Nanton e come quello del trombettista Bubber Miley, che Williams aveva sostituito e che di questo stile era praticamente stato l'ispiratore. Un altro tratto che lo contraddistingueva (di nuovo accomunandolo a Nanton e Miley) era il suo uso della sordina \"plunger\", che pare sia stato d'ispirazione a Wynton Marsalis. In seguito il suo stile avrebbe mostrato l'influenza di Louis Armstrong, per poi tornare a schemi pi\u00f9 semplici negli ultimi anni di carriera.\nOccasionalmente Williams cantava, e lo si pu\u00f2 sentire in veste di cantante nel pezzo \"Echoes of the Jungle\", con Ellington."}
{"id": "3167626", "revid": "293377", "url": "https://it.wikipedia.org/wiki?curid=3167626", "title": "I liga 1954", "text": "L'edizione 1954 del Campionato polacco di calcio vide la vittoria finale del Polonia Bytom."}
{"id": "3167627", "revid": "287204", "url": "https://it.wikipedia.org/wiki?curid=3167627", "title": "Stanis\u0142aw Lubomirski", "text": ""}
{"id": "3167632", "revid": "293377", "url": "https://it.wikipedia.org/wiki?curid=3167632", "title": "I liga 1955", "text": "L'edizione 1955 del Campionato polacco di calcio vide la vittoria finale del ."}
{"id": "3167633", "revid": "123542973", "url": "https://it.wikipedia.org/wiki?curid=3167633", "title": "Mario Socrate", "text": "Biografia.\nFiglio del noto pittore Carlo, \u00e8 stato professore emerito alla Terza Universit\u00e0 di Roma e tra i fondatori della rivista \"Citt\u00e0 aperta\".\nOltre a una notevole produzione come ispanista (\"Il linguaggio filosofico della poesia di Antonio Machado\", presentazione di Cesare Segre, Padova, Marsilio, 1972; \"Il Riso Maggiore di Miguel de Cervantes\", La Nuova Italia, 1997) e traduttore (Luis de G\u00f3ngora, \"Poesie\", Modena, Guanda, 1942; Federico Garc\u00eda Lorca, \"Sonetti dell'amore oscuro: e altre poesie inedite\", Milano, Garzanti, 1985) vanta un'intensa attivit\u00e0 come poeta e romanziere.\nCon la raccolta \"Punto di Vista\" (Milano, Garzanti, 1985) ha vinto il Premio Viareggio per la poesia.\n\u00c8 stato anche autore di testi per canzoni (\"Ballo tondo del Vietnam; Noi lo chiamiamo Vietnam\", musica di Fiorenzo Carpi) e attore in \"Il vangelo secondo Matteo\" di Pier Paolo Pasolini.\n\u00c8 scomparso nel 2012 all'et\u00e0 di 92 anni.\nLa figlia Francesca \u00e8 docente universitaria e scrittrice."}
{"id": "3167635", "revid": "104265", "url": "https://it.wikipedia.org/wiki?curid=3167635", "title": "Fran\u00e7ois Blondel", "text": "Non dev'essere confuso con l'architetto Jacques Fran\u00e7ois Blondel (1705-1774), nipote dell'architetto Jean-Fran\u00e7ois Blondel (1683-1756); in effetti Nicolas-Fran\u00e7ois Blondel e Jacques Fran\u00e7ois Blondel ebbero una carriera molto simile: entrambi furono professori presso l'Accademia reale di architettura ed autori di un corso di architettura. In ogni caso, tra i due non intercorreva alcun rapporto di parentela.\nNicolas-Fran\u00e7ois Blondel \u00e8 passato ai posteri grazie al suo \"Cours d'architecture\", nel quale svilupp\u00f2 per la prima volta il calcolo delle scale.\nBiografia.\nCarriera militare.\nDopo aver imparato le lingue spagnola, italiana, portoghese e tedesca e la matematica, partecip\u00f2 alla guerra dei trent'anni: Durante questo periodo Richelieu gli affid\u00f2 missioni in Portogallo, Spagna e Italia. Approfitt\u00f2 di queste esperienze per studiare le fortificazioni. Gli venne poi dato il grado di guardiamarina sulla galea \"La Cardinale\". Nel 1641 comand\u00f2 l'attacco del frangiflutti di Tarragona, esercitando nel contempo la funzione di governatore di Palamos. Nel 1647 comand\u00f2 l'artiglieria della spedizione navale francese che doveva operare al largo di Napoli contro gli spagnoli. Il 26 novembre 1652 ricevette il brevetto di maresciallo di campo e mise fine alla propria carriera militare.\nCarriera diplomatica e civile.\nDivenne precettore del figlio del Segretario di Stato Lom\u00e9nie de Brienne e insieme a lui viaggi\u00f2 attraverso tutta l'Europa, mescolando all'attivit\u00e0 didattica quella di diplomatico e, certamente, anche quella di spia.\nI suoi viaggi gli servirono per alcuni esempi forniti nel suo \"Cours d'Architectur\". Comp\u00ec anche un viaggio con il figlio del ministro Colbert.\nNel 1656 fu nominato lettore di matematica presso il \"Coll\u00e8ge Royal\", ove le sue numerose assenze fu spesso sostituito dall'astronomo Picard. Dal 1662 al 1668 fu sindaco del collegio.\nDal 1657 al 1663, Mazzarino lo invi\u00f2 in missione diplomatica, che lo fece viaggiare in Egitto, Grecia, Turchia, Germania, Polonia, Russia, Prussia, Livonia e Lituania. Incontr\u00f2 durante questi viaggi Paul Wurz, incontro che diede origine alla sua prima pubblicazione, \"F.B. (Blondelle) Epistola ad P.W. (Paulum Wurzium), in qua famosa Galilei propositio discutitur, circa naturam line\u00e6 qua trabes resistentia et in qua lineam illam non quidem parabolicam, ut ipse Galilaeus arbitratus est, sed ellipticam esse demonstratur Parisiis\", una discussione sulla resistenza e la flessione retta delle travi, nella quale egli prende posizione contro Galileo, che propendeva per una flessione parabolica (ad imitazione della caduta dei gravi) mentre Blondel propendeva per una ellittica (il che \u00e8 sbagliato). La questione venne ripresa nel 1673 nella sua \"R\u00e9solution des quatre principaux probl\u00e8mes d'Architecture\"\nNel 1659, in occasione del suo viaggio a Costantinopoli, progett\u00f2 uno degli acquedotti di Sin\u0101n. Rientrato in Francia, dopo aver ricoperto la carica di ambasciatore in Danimarca fino al 1663, venne nominato Consigliere di Stato.\nIngegnere del re per la marina e architetto.\nNel 1664 Colbert lo nomin\u00f2 Ingegnere del Re per la Marina francese, il che gli valse la supervisione dei vari lavori di fortificazione in \nNormandia (Cherbourg, Le Havre), in Bretagna e alle Antille (Martinica, Guadalupa, Saint-Domingue). Numerose memorie presentate all'Accademia delle Scienze sono originate da osservazioni fatte nel corso del periplo delle Antille.\nNel 1669 Blondel fece il suo ingresso all'Accademia delle Scienze come geometra-tipografo.\nNello stesso anno egli fu incaricato dell'abbellimento di Parigi, che sostanzialmente consisteva nella ricostruzione di Porta di Saint Denis e di Porta Saint-Bernard e al rilevamento della pianta della citt\u00e0, compiti cui egli assolse con l'aiuto dell'architetto Pierre Bullet.\nIl 31 dicembre 1671 fu nominato direttore e professore dell'Accademia reale d'architettura da Luigi XIV.\nGli ultimi anni.\nNel 1673 Blondel fu professore di matematica del Gran Delfino, un allievo di mediocre talento, a credere alle voci, che tuttavia utilizz\u00f2 i servizi dell'astronomo Romer per l'astronomia e per la fisica, l'incisore Isra\u00ebl Silvestre per il disegno e di Couplet per la livellazione geometrica e le fortificazioni. Il \"Cours de Math\u00e9matiques\" fu pubblicato nel 1683.\nDal 1670 alla morte, avvenuta nel 1686, Blondel non si occup\u00f2 pi\u00f9 che di questioni di studio e d'insegnamento, a parte il progetto dell'Arsenale di Berlino. Egli collabor\u00f2 al \"Dizionario\" di Antoine Fureti\u00e8re per le parti che lo riguardavano (cf. anche Adrien Auzout, per le matematiche e Giovanni Alfonso Borelli, per l'astronomia).\nIl suo panegirico all'Accademia delle Scienze non sar\u00e0 pronunciato che negli anni 1780 da Condorcet, anche lui nativo di Ribemont."}
{"id": "3167637", "revid": "278830", "url": "https://it.wikipedia.org/wiki?curid=3167637", "title": "Miss Universo Italia", "text": "Miss Universo Italia \u00e8 un concorso di bellezza femminile che si tiene annualmente in Italia per selezionare le rappresentanti nazionali per il concorso di Miss Universo.\nIl concorso \u00e8 stato istituito nel 2005 e non ha nulla a che vedere con Miss Italia, bench\u00e9 alcune concorrenti siano passate da un concorso all'altro nel corso degli anni. In precedenza la rappresentante italiana per Miss Universo veniva scelta da Miss Italia sino al 1999 e da \"La Miss per Miss Universo\" dal 2000 al 2004. Negli anni successivi pur mantenendo sempre la denominazione \"Miss Universo Italia\", l'organizzazione del concorso \u00e8 passata in mano a differenti aziende.\nLe concorrenti italiane ad aver avuto il miglior risultato sono state Daniela Bianchi e Roberta Capua, arrivate seconde rispettivamente nel 1960 e nel 1987.\nIl presentatore televisivo Marco Ciriaci \u00e8 il Patron e Direttore Nazionale di Miss Universo Italia. \nLa Miss Universo Italia 2021 eletta nella Finale Nazionale di Roma del 26 settembre \u00e8 Caterina Di Fuccia, che ha rappresenter\u00e0 l'Italia nella Finale Mondiale di Miss Universo, che si svolger\u00e0 ad Eilat in Israele nel mese di dicembre."}
{"id": "3167642", "revid": "293377", "url": "https://it.wikipedia.org/wiki?curid=3167642", "title": "I liga 1956", "text": "L'edizione 1956 del Campionato polacco di calcio vide la vittoria finale del ."}
{"id": "3167644", "revid": "767487", "url": "https://it.wikipedia.org/wiki?curid=3167644", "title": "I liga 1957", "text": "L'edizione 1957 del Campionato polacco di calcio vide la vittoria finale del G\u00f3rnik Zabrze."}
{"id": "3167649", "revid": "767487", "url": "https://it.wikipedia.org/wiki?curid=3167649", "title": "Bryan Gunn", "text": "Assieme a Mark Bowen, Robert Newman, Jeremy Goss, Chris Sutton e Ruel Fox, \u00e8 primatista di presenze (6) con la maglia del Norwich City nelle competizioni calcistiche europee."}
{"id": "3167653", "revid": "729019", "url": "https://it.wikipedia.org/wiki?curid=3167653", "title": "Base Tuono", "text": "Base Tuono \u00e8 stata un'ex-base missilistica dell'Aeronautica Militare italiana e della NATO attiva tra il 1966 e il 1978 e si trova nel comune di Folgaria in Trentino-Alto Adige a 1543\u00a0metri sul livello del mare nei pressi di passo Coe, a poche centinaia di metri dal confine con la regione Veneto, precisamente con la provincia di Vicenza. Tale base rappresenta solamente una delle tre sezioni di lancio della vecchia struttura, e ne rappresenta la pi\u00f9 alta in quota delle 12 che l'Aeronautica realizz\u00f2 negli anni '60 nel nord-est.\nNegli anni 2010 fu acquisita dal comune di Folgaria e riaperta come installazione museale della provincia autonoma di Trento. Nel febbraio 2013 viene riconosciuta formalmente dall'Aeronautica Militare quale fedele testimone del sistema d'arma \"Nike-Hercules\".\nStoria.\nPeriodo operativo.\nLa base era inserita nel sistema di comando-controllo NATO, con altre 12 basi nel nord-est d'Italia ed era area operativa del 66\u00ba Gruppo Intercettori Teleguidati (I.T.) monte Toraro dipendente dal 7\u00ba Gruppo I.T. che aveva la sede sull'aeroporto di Vicenza che a sua volta era inquadrato nella 1\u00aa Aerobrigata intercettori teleguidati di Padova. Posta a 1897\u00a0m di quota (quota dell'\"area controllo\"), la base era di fatto la \"pi\u00f9 alta d'Europa\". La sua funzione era quella di contrastare eventuali formazioni di bombardieri o missili nemici provenienti da \"paesi nemici\", ovvero quelli appartenenti al Patto di Varsavia.\nLa base di passo Coe rimase attiva tra il 1966 e il 1977, durante la guerra fredda. Era composta da tre sezioni:\nIl 31 ottobre 1978 il 66\u00ba Gruppo I.T. \u00e8 stato sciolto ed il suo personale fu ridistribuito ad altre mansioni.\nValorizzazione delle strutture.\nDopo molti anni di abbandono e nell'ambito di un progetto di rinaturalizzazione dell'area, nel 2003 l'amministrazione comunale di Folgaria ha optato per la tutela di una delle tre sezioni di lancio dell'ex Base, e il 3 ottobre 2010 ha presentato il primo passo di allestimento museale reso possibile dalla consulenza storica e scientifica di alti ufficiali e personale della stessa Aeronautica Militare italiana e della museo storico del Trentino, con il sostegno finanziario della provincia autonoma di Trento. Si tratta di un'opera di restauro unica in Europa che testimonia il sistema di difesa missilistica basata su missili Nike-Hercules a testata convenzionale (e potenzialmente, ma non in questo caso, anche nucleare) e quindi la guerra fredda, cio\u00e8 il periodo di tensione armata che dalla fine degli anni quaranta al dissolvimento dell'Unione Sovietica (1992) tenne il mondo nel pericolo di un conflitto nucleare.\nBase Tuono, che di fatto corrisponde a una delle tre sezioni (la sezione \"Alpha\") che componevano l'area lancio del 66\u00ba Gruppo IT, espone oggi in memoria della base: \nLa torre di guardia, esposta ora a base Tuono, rappresenta una delle \"zone F\", ovvero una area che a sua volta custodiva sezioni \"Alpha\" o \"Bravo\", cio\u00e8 dove venivano custoditi o missili nucleari. Queste zone, oltre che essere doppiamente recintate, erano pattugliate dalla Vigilanza Aeronautica Militare (VAM). Al suo interno la sorveglianza era ben suddivisa tra forze armate italiane e americane; ci\u00f2 comportava la presenza di un edificio protetto, un sistema di difesa mediante l'utilizzo di torri di guardia, sistema automatici di illuminazione, il tutto sorvegliato da forze per un pronto intervento.\nUn bunker (\"Launching Section Bunker\") contenente la strumentazione utile per un eventuale lancio; qui si trovavano il pannello di sezione, l'apparecchiatura per il controllo e per il lancio dei missili. Esso era formato da un corridoio d'ingresso, uno d'uscita e un vano centrale il tutto chiuso da porte blindate. Nei corridoi erano presenti un totale di quattro brande per poter resistere ad attacco prolungato. Nel vano centrale era collocato il pannello di sezione (SP), il quale doveva tenere in supervisione LCT, e in caso di impossibilit\u00e0 di comunicazione, era comunque eseguire la procedura di collegamento con l'area di controllo. La composizione della sua squadra operativa era di 1 capo sezione (SP), 1 operatore al pannello di sezione (SPO), 4 operatori addetti ai 4 missili (CW).\nL'hangar ospita un missile didattico Nike-Hercules, il suo precursore il missile Nike Ajax, un generatore, un convertitore, tre postazioni video, alcuni pannelli illustrativi del sistema d'arma, della dislocazione geografica di tutte le basi Nike-Hercules che furono realizzate in Italia e del loro contesto storico. Alcune uniformi dell'epoca completano l'esposizione.\nA maggio 2017 \u00e8 stato portato presso la base un F-104 S smontato e poi ricostruito in loco da parte della cooperativa \"Il Gabbiano\" di Trento e ad alcuni soci del Gruppo Amici Velivoli Storici (GAVS). In futuro \u00e8 previsto l'arrivo di un secondo aereo, un G91 R. Questi si aggiungono alla svariata collezione di oggetti relativi alla guerra fredda.\nI turisti, per una visita alla base Tuono, si sono dimostrati sempre pi\u00f9 interessati; nella sola stagione del 2015 si sono superate le 20.000 presenze.\nInteresse culturale.\nNei pressi della base si trova la riproduzione aristica raffigurante la \"Madonna di Loreto\", patrona dell'aeronautica militare italiana.\nNel corso del mese di gennaio 2018 la Soprintendenza per i beni culturali della Provincia autonoma di Trento ha dichiarato il sito di interesse particolarmente importante sotto il profilo storico \u2013 relazionale e culturale con la seguente motivazione: \u201cil luogo denominato Base Tuono, insistente sulla p.f. 16427/3 e sulle sue immediate adiacenze della p.f. 16427/2 C.C. Folgaria, di propriet\u00e0 del Comune di Folgaria, caratterizzato dalla presenza di strutture e manufatti autentici afferenti la Sezione di Lancio Alpha dell\u2019Area Lancio della Base missilistica Nato di Passo Coe-Monte Toraro, presenta interesse storico particolarmente importante quale unica testimonianza in Italia del sistema di difesa missilistico Nike-Hercules adottato dalla Nato durante gli anni della Guerra Fredda, che si ritiene debba essere preservato nel suo valore identitario di luogo di memoria attraverso la conservazione degli elementi originali superstiti ed in una prospettiva dinamica di valorizzazione che consenta eventuali integrazioni espositive e ampliamenti progettuali contestualizzati\u201d.\nCollegamenti.\nProveniendo dalla valle dell'Adige dalle uscite dell'autostrada A22 di \"Rovereto Nord\" oppure \"Trento Sud\", si procede lungo la SS 12 verso Calliano e poi mediante la SS 350 verso Folgaria\nProveniendo dalla Valdastico (A31) quindi dall'uscita di \"Piovene-Rocchette\" si segue la SP 350 in direzione di Arsiero, quindi verso Tonezza e poi Passo Coe. \nIn pochi minuti base Tuono \u00e8 facilmente raggiungibile a piedi dall'ampio parcheggio annesso al lago Coe (una parte dell'ex base trasformata in grande bacino idrico funzionale all'innevamento programmato)."}
{"id": "3167656", "revid": "767487", "url": "https://it.wikipedia.org/wiki?curid=3167656", "title": "I liga 1958", "text": "L'edizione 1958 del Campionato polacco di calcio vide la vittoria finale del \u0141KS \u0141\u00f3d\u017a."}
{"id": "3167659", "revid": "339392", "url": "https://it.wikipedia.org/wiki?curid=3167659", "title": "Saint Jean de Maurienne", "text": ""}
{"id": "3167660", "revid": "287204", "url": "https://it.wikipedia.org/wiki?curid=3167660", "title": "Adolf Rosti", "text": ""}
{"id": "3167661", "revid": "104458", "url": "https://it.wikipedia.org/wiki?curid=3167661", "title": "Adolf Roesti", "text": ""}
{"id": "3167663", "revid": "256896", "url": "https://it.wikipedia.org/wiki?curid=3167663", "title": "Festival International du film d'amour de Mons (FIFA)", "text": ""}
{"id": "3167668", "revid": "1543377", "url": "https://it.wikipedia.org/wiki?curid=3167668", "title": "Spina Santa (montagna)", "text": "La Spina Santa \u00e8 un rilievo dei monti Prenestini, nel Lazio, nella provincia di Roma, tra i comuni di San Gregorio da Sassola e di Ciciliano."}
{"id": "3167671", "revid": "1305772", "url": "https://it.wikipedia.org/wiki?curid=3167671", "title": "Nawshirwan Mustafa", "text": "Cofondatore dell'Unione Patriottica del Kurdistan, organizzazione politica e militare che ha operato lungo nel Kurdistan iracheno contro il regime di Saddam Hussein, ha abbandonato il partito nel 2006 per fondare il Movimento per il Cambiamento, di cui \u00e8 leader.\nBiografia.\nLa formazione.\nDopo il diploma si laure\u00f2 in Scienze politiche all'Universit\u00e0 di Baghdad e, tornato a Sulaymaniyya, divenne editore del settimanale locale \"Rizgary\" (\"Salvezza\" in lingua curda). Con altri intellettuali curdi fond\u00f2 il partito nazionalista segreto \"Komala\" ma il suo coinvolgimento politico gli cost\u00f2 l'esilio forzato. All'Universit\u00e0 di Vienna prosegu\u00ec gli studi accademici e consegu\u00ec il dottorato nel 1975 .\nLa lotta indipendentista.\nNello stesso anno, dopo la repressione e la sconfitta della rivolta curda in Iraq, si riun\u00ec a Damasco con altri intellettuali curdi, tra cui Jalal Talabani e con questi fond\u00f2 l'Unione Patriottica del Kurdistan, un movimento che propugnava la secessione del Kurdistan e inizi\u00f2 ad opporsi politicamente e militarmente al regime di Saddam Hussein.\nIn veste di politico e di comandante militare, Nawshirwan guid\u00f2 la resistenza curda dal 1976 e fu il principale artefice della sollevazione del 1991 che segu\u00ec la sconfitta irachena nella guerra con l'Iran e riport\u00f2 sotto il controllo curdo molte citt\u00e0 dell'Iraq settentrionale come Kirkuk, Khanaqin e le aree curde attorno a Mosul. Da allora, pur mantenendo ruoli politici, riusc\u00ec a riprendere la carriera accademica, visse per qualche anno a Londra e scrisse diversi libri di argomento storico..\nAppoggi\u00f2 l'invasione statunitense e nel 2002 assunse il ruolo di capo negoziatore curdo nell'elaborazione della Costituzione transitoria in vigore nel periodo di transizione che segu\u00ec la Seconda Guerra del Golfo.\nDall'UPK al Movimento per il Cambiamento.\nIl 5 dicembre 2006 si dimise dall'incarico di vice segretario generale dell'Unione Patriottica del Kurdistan e fond\u00f2 il partito \"L\u00eest\u00ee Gorran\" (Movimento per il Cambiamento) sostenendo la necessit\u00e0 di consistenti riforme politiche e sociali e proponendosi come oppositore della corruzione.\nNel marzo 2007 fond\u00f2 a Sulaymaniyya la Wusha Corporation, una piattaforma mediatica multimediale composta da un quotidiano cartaceo (\"Rozhnama Newspaper\"), un giornale on-line (\"Sbeiy.com\"), una rete televisiva satellitare (\"KNN Channel\") e una radio (\"Dangi Gorran\"). Nell'autunno dello stesso anno il gruppo editoriale fonda anche il \"Polling Centre\", un centro studi di sondaggi e analisi statistiche.\nAlle Elezioni legislative del Kurdistan Iracheno del 25 giugno 2009 ottenne complessivamente il 23,75% dei voti e 25 seggi e il 51% dei voti nel Governatorato di al-Sulaymaniyya. Alle successive Elezioni parlamentari del 7 maggio 2010 ha ottenuto 8 seggi e ha acconsentito a comporre un unico gruppo parlamentare con gli altri partiti curdi."}
{"id": "3167674", "revid": "767487", "url": "https://it.wikipedia.org/wiki?curid=3167674", "title": "I liga 1959", "text": "L'edizione 1959 del Campionato polacco di calcio vide la vittoria finale del G\u00f3rnik Zabrze."}
{"id": "3167681", "revid": "1573940", "url": "https://it.wikipedia.org/wiki?curid=3167681", "title": "Ecofont", "text": "L'Ecofont \u00e8 un font sviluppato dalla SPRANQ nei Paesi Bassi e consente, grazie al fatto di essere \"bucherellato\" di poter risparmiare oltre il 15% di inchiostro.\nIl font \u00e8 basato su Vera Sans ed \u00e8 disponibile in formato TrueType e quindi \u00e8 utilizzabile su tutti i sistemi operativi che supportano tale formato (GNU/Linux, Windows, macOS, BSD eccetera).\nIl dibattito.\nSecondo alcuni esperti, l'Eco Font Vera Sans non consentirebbe di risparmiare inchiostro quanto il Century Gothic, tuttavia Eco Font garantisce anche un maggior risparmio di carta."}
{"id": "3167683", "revid": "830939", "url": "https://it.wikipedia.org/wiki?curid=3167683", "title": "Dale Mortensen", "text": "Nel 2010 ha ricevuto il Premio Nobel per l'economia insieme con Peter Diamond e Christopher A. Pissarides \u00ab\"per le loro analisi sui mercati che presentano frizioni di ricerca\"\u00bb.\nBiografia.\nLaureatosi in economia presso la Willamette University ha poi conseguito un Ph. D., sempre in economia, presso la Carnegie Mellon University. Dal 1965 insegna presso la Northwestern University e dal 1980 \u00e8 docente di \"Managerial Economics and Decision Sciences\" nella Kellogg School of Management. Dal 2006 al 2010 \u00e8 stato \"Visiting Professor\" alla the School of Economics and Management dell'Universit\u00e0 di Aarhus.\n\u00c8 morto il 9 gennaio 2014 all'et\u00e0 di 74 anni."}
{"id": "3167684", "revid": "767487", "url": "https://it.wikipedia.org/wiki?curid=3167684", "title": "I liga 1960", "text": "L'edizione 1960 del Campionato polacco di calcio vide la vittoria finale del Ruch Chorz\u00f3w."}
{"id": "3167685", "revid": "224230", "url": "https://it.wikipedia.org/wiki?curid=3167685", "title": "Brigata Garibaldi &quot;Antonio Gramsci&quot; (Umbria)", "text": ""}
{"id": "3167687", "revid": "6923", "url": "https://it.wikipedia.org/wiki?curid=3167687", "title": "Suter MMX", "text": "La Suter MMX \u00e8 una motocicletta da competizione con telaio disegnato dalla Suter Racing Technology. Nel 2011, a seguito di sviluppi e rivisitazioni, prende il nome di Suter MMXI.\nIl contesto.\nCon questo modello l'azienda svizzera di propriet\u00e0 di Eskil Suter fornisce alcune squadre partecipanti alla classe Moto2 del motomondiale.\nCome da regolamento della classe Moto2, monta un propulsore fornito dalla Honda derivato dalla CBR600RR.\nCollaudata nel corso dell'anno 2009, ha debuttato nel motomondiale in occasione della prima gara assoluta della Moto2, il Gran Premio motociclistico del Qatar 2010, ottenendo la vittoria gi\u00e0 all'esordio con Sh\u014dya Tomizawa alla guida.\nAltri successi sono stati colti in Gran Bretagna, Malesia e Portogallo rispettivamente con Jules Cluzel, Roberto Rolfo e Stefan Bradl.\nPer quanto il titolo iridato piloti sia stato ottenuto da Toni El\u00edas su Moriwaki, la Suter si \u00e8 aggiudicata il titolo riservato ai costruttori grazie al piazzamento sul podio di suoi piloti in 14 occasioni su 17.\nNel motomondiale 2011 la situazione si \u00e8 praticamente ripetuta con il titolo iridato piloti andato a Stefan Bradl su Kalex ma il titolo costruttori andato alla Suter con i piloti equipaggiati dalla MMX che si sono imposti in 11 occasioni (7 successi per Marc M\u00e1rquez, 3 per Andrea Iannone e 1 per Thomas L\u00fcthi).\nPrimo titolo piloti per questa moto nel 2012, con il pilota spagnolo Marc M\u00e1rquez del team CatalunyaCaixa Repsol, che realizza in stagione nove vittorie e quattordici posizionamenti a podio nei diciassette GP corsi. Nella classifica riservata ai costruttori la Suter si conferma per la terza volta campione mondiale (in tre anni di vita di questa classe), portando in tutti i GP una propria moto nelle prime tre posizioni, conquistando dieci vittorie."}
{"id": "3167690", "revid": "767487", "url": "https://it.wikipedia.org/wiki?curid=3167690", "title": "I liga 1961", "text": "L'edizione 1961 del Campionato polacco di calcio vide la vittoria finale del G\u00f3rnik Zabrze."}
{"id": "3167691", "revid": "91378", "url": "https://it.wikipedia.org/wiki?curid=3167691", "title": "Brigata Garibaldi &quot;Risorgimento&quot;", "text": ""}
{"id": "3167701", "revid": "767487", "url": "https://it.wikipedia.org/wiki?curid=3167701", "title": "Angeli bianchi... angeli neri", "text": "Angeli bianchi... angeli neri \u00e8 un film del 1970 diretto da Luigi Scattini.\nTrama.\nIl documentario ripercorre numerosi episodi esoterici. Nel corso del film sono riprese messe nere, cerimonie di iniziazione, culti tribali, sabba e fenomeni di parapsicologia. Alcune sequenze mostrano Anton LaVey intento a celebrare funzioni sataniche.\nProduzione.\nSoggetto e sceneggiatura.\nRacconta Scattini: \u00abIo volevo portare avanti il discorso documentaristico, perch\u00e9 ero nato come documentarista e quello volevo fare nella vita. Decisi quindi di continuare a girare questo tipo di film ma in un campo completamente nuovo e allora completamente inedito; quello della magia, della parapsicologia ma soprattutto la magia portata nei paesi civilizzati\u00bb.\nIl testo originale, narrato da Enrico Maria Salerno, \u00e8 stato curato dallo scrittore Alberto Bevilacqua.\n\u00c8 uno dei primi mondo movie a trattare argomenti esoterici.\nDistribuzione.\nData di uscita.\nUsc\u00ec nelle sale cinematografiche italiane nel febbraio del 1970. Venne, successivamente, esportato all'estero, col titolo \"Witchcraft '70\".\nColonna sonora.\nL'edizione musicale \u00e8 stata composta dal maestro Piero Umiliani. La colonna sonora \u00e8 stata stampata in vinile ed \u00e8 stata riproposta, in versione rimasterizzata, dalla etichetta \"Schema Records\".\nSi tratta di un album che contamina, principalmente, la samba con alcuni pezzi influenzati dalle tonalit\u00e0 della bossa nova.\nLa parte vocale \u00e8 stata affidata alla cantante lirica Edda Dell'Orso, celebre per le sue collaborazioni con il premio Oscar Ennio Morricone.\nRiguardo alla soundtrack, il regista Scattini ha affermato, in una intervista: \u00abCredo in assoluto sia tra le pi\u00f9 belle musiche scritte da Piero Umiliani\u00bb.\nPromozione.\nLe locandine italiane presentavano la seguente tagline: \u00abSono uomini e donne che vivono tra noi... e cercano di imprigionarci con la millenaria magia nera delle streghe\u00bb.\nVersioni alternative.\nL'edizione americana presenta una colonna sonora completamente diversa. Il narratore \u00e8 l'attore Edmund Purdom. Comprende, inoltre, alcune scene inedite.\nAccoglienza.\nCritica.\nIl critico Paolo Mereghetti, nel suo dizionario omonimo, recensisce l'opera in modo negativo, sottolineando come l'autore \u00aboscilli tra moralismi spiccioli e dileggi nello stile di Gualtiero Jacopetti\u00bb."}
{"id": "3167702", "revid": "767487", "url": "https://it.wikipedia.org/wiki?curid=3167702", "title": "I liga 1962", "text": "L'edizione 1962 del Campionato polacco di calcio vide la vittoria finale del Polonia Bytom."}
{"id": "3167712", "revid": "767487", "url": "https://it.wikipedia.org/wiki?curid=3167712", "title": "Sexy magico", "text": "Sexy magico \u00e8 un film del 1963, diretto da Mino Loy e Luigi Scattini."}
{"id": "3167715", "revid": "466539", "url": "https://it.wikipedia.org/wiki?curid=3167715", "title": "Nils \u00d6stensson", "text": "Biografia.\nNato a Transtrand di Malung-S\u00e4len, ai Mondiali del 1939, a Zakopane, vinse la medaglia d'argento nella gara dimostrativa di pattuglia militare, in squadra con Gerhard Hjukstr\u00f6m, Wilhelm Hjukstr\u00f6m e Kristian Svelander. .\nAi V Giochi olimpici invernali di vinse la medaglia d'argento nella con il tempo di 1:14:22, non riuscendo a superare il suo connazionale Martin Lundstr\u00f6m. Con Lundstr\u00f6m, Gunnar Eriksson e Nils T\u00e4pp vinse la medaglia d'oro nella ."}
{"id": "3167716", "revid": "767487", "url": "https://it.wikipedia.org/wiki?curid=3167716", "title": "90 notti in giro per il mondo", "text": "90 notti in giro per il mondo \u00e8 un film del 1963, diretto da Mino Loy."}
{"id": "3167719", "revid": "1568601", "url": "https://it.wikipedia.org/wiki?curid=3167719", "title": "Monte Santu Padre", "text": "Il monte Santu Padre \u00e8 una delle cime pi\u00f9 elevate della catena del Marghine, con i suoi 1.025 metri sul livello del mare. Si trova in territorio di Bortigali, nella provincia di Nuoro.\nDescrizione.\nSi tratta di un antico vulcano le cui rocce costituenti sono basalto, trachite rosa e verde, andesite e riolite. Dalla vetta si pu\u00f2 osservare un paesaggio che abbraccia buona parte della Sardegna centrale e sud-occidentale, dal massiccio del Gennargentu ai monti del Sulcis, dalle colline del Logudoro ai monti delle Baronie, sino al mare di Oristano e Bosa.\nOrigine e significato del nome.\nDeve il suo nome ad un'evoluzione dell'antico toponimo \"Santu Antipatre\", citato nel \"Condaghe di San Nicol\u00f2 di Trullas\".\nFlora e fauna.\nLa flora \u00e8 costituita da erbe tra le quali risultano osservabili durante la primavera le fioriture di specie come l'orchidea cimicina (\"Anacamptis coriophora ssp. fragrans\"), l'orchide cornuta (\"Orchis longicornu\"), l'orchidea farfalla (\"Anacamptis papilionacea\") e l'ofride fior di vespa (\"Ophrys tenthredinifera\") e numerose altre specie di piante annuali o biennali come la digitale purpurea (\"Digitalis purpurea\"). La flora arborea \u00e8 rappresentata da roverelle (\"Quercus pubescens\"), lecci (\"Quercus ilex\"), sughere (\"Quercus suber\"), ciliegi selvatici (\"Prunus avium\"), meli selvatici (\"Malus sylvestris\"), agrifogli (\"Ilex aquifolium\"), aceri minori (\"Acer monspessulanum\").\nLa fauna \u00e8 rappresentata da specie come il cinghiale (\"Sus scrofa\"), la volpe (\"Vulpes vulpes ichnusae\"), la donnola (\"Mustela nivalis\"), il topo quercino (\"Eliomys quercinus sardus\"), la martora (\"Martes martes\") ed il gatto selvatico (\"Felis lybica sarda\"). Tra le rocce si pu\u00f2 osservare la lucertola di Bedriaga (\"Archaeolacerta bedriagae\"), rettile endemico di Sardegna e Corsica segnalato recentemente in quest'area. Tra gli uccelli \u00e8 possibile avvistare, oltre a quelli comuni di piccola e media taglia, la poiana (\"Buteo buteo\"), il nibbio reale (\"Milvus milvus\"), il falco pellegrino (\"Falco peregrinus\") e, raramente, il grifone (\"Gyps fulvus\").\nStoria.\nSul pianoro che si trova dietro le rocce che fanno da coronamento alla sua vetta sono visibili le rovine di un'antica chiesa dedicata a san Barnaba, il cui simulacro \u00e8 attualmente custodito nella chiesetta di Sant'Antonio, a Bortigali.\nDurante la seconda guerra mondiale la montagna forniva protezione contro eventuali attacchi aerei all'abitato di Bortigali che, anche per questo motivo, venne scelto come sede del Comando supremo delle forze armate della Sardegna.\nSulla vetta del monte si trova una postazione di avvistamento antincendio gestita dell'Ente foreste della Sardegna.\nEscursionismo e parapendio.\nLa cima del monte \u00e8 raggiungibile percorrendo un facile sentiero escursionistico che inizia da Bortigali. Il tragitto si sviluppa per una lunghezza di 10,5\u00a0km (circa 4 in andata dal versante ovest passando per le localit\u00e0 di Cannarza e M\u00e0nigos, e i restanti in ritorno, scendendo per il versante est attraverso le localit\u00e0 di S'atta 'e Suerzu 'e Pala e S'atta 'e sa Prama), superando un dislivello di 510 metri. Il sentiero \u00e8 dotato di un sistema di segnalazione.\nLa vetta della montagna \u00e8 diventata una delle basi pi\u00f9 ricercate dagli appassionati di parapendio in Sardegna. Il 21 giugno 2011 \u00e8 stato effettuato proprio da Bortigali il volo pi\u00f9 lungo, con una distanza coperta di 74 chilometri."}
{"id": "3167721", "revid": "1442080", "url": "https://it.wikipedia.org/wiki?curid=3167721", "title": "Kroger St. Jude International and the Cellular South Cup 2003 - Singolare maschile", "text": "Il singolare del Kroger St. Jude International and the Cellular South Cup 2003 \u00e8 stato un torneo di tennis facente parte dell'ATP Tour.\nAndy Roddick era il detentore del titolo, ma ha perso in finale contro 6\u20131, 6\u20134 Taylor Dent."}
{"id": "3167725", "revid": "123996693", "url": "https://it.wikipedia.org/wiki?curid=3167725", "title": "Gliese 581 f", "text": "Gliese 581 f \u00e8 un pianeta extrasolare che orbiterebbe intorno alla stella Gliese 581, una debole nana rossa distante circa 20 anni luce dal sistema solare visibile nella costellazione della Bilancia. \u00c8 l'ultimo pianeta finora scoperto intorno alla stella (2010) e del pi\u00f9 distante da essa, in virt\u00f9 della sua distanza di circa 0,7 unit\u00e0 astronomiche.\nLa scoperta del pianeta \u00e8 stata annunciata il 29 settembre 2010, grazie ad un esame dei dati astrometrici raccolti durante undici anni tramite gli strumenti HIRES, montato sui telescopi Keck, ed HARPS, presso l'osservatorio di La Silla; in concomitanza del pianeta \"f\" \u00e8 stato scoperto anche Gliese 581 g.\nIl pianeta ha una massa minima di circa 7,0 masse terrestri, il che suggerisce che si tratti o di un grande pianeta roccioso del tipo \"super Terra\" o di un piccolo pianeta gassoso affine a Nettuno. Nonostante disti dalla sua stella quanto Venere dista dal Sole, il pianeta riceve una energia solare ben inferiore a quella teoricamente necessaria per poter avere in superficie acqua allo stato liquido.\nUno studio del 2014 da parte di Paul Robertson \"et al.\" ha tuttavia smentito l'esistenza del pianeta, cos\u00ec come quella di Gliese 581 d e Gliese 581 g, affermando che il segnale era un artefatto causato da propriet\u00e0 stellari e non da un corpo orbitante attorno a Gliese 581."}
{"id": "3167728", "revid": "838137", "url": "https://it.wikipedia.org/wiki?curid=3167728", "title": "Kroger St. Jude International and the Cellular South Cup 2003 - Doppio maschile", "text": "Il doppio maschile del Kroger St. Jude International and the Cellular South Cup 2003 \u00e8 stato un torneo di tennis facente parte dell'ATP Tour.\nBrian MacPhie e Nenad Zimonji\u0107 erano i detentori del titolo, ma solo MacPhie ha partecipato in coppia con Chris Haggard.\nHaggard e MacPhie hanno perso nei quarti di finale contro Davide Sanguinetti e Sargis Sargsian.\nMark Knowles e Daniel Nestor hanno battuto in finale 6\u20132, 7\u20136 (7\u20133) Bob Bryan e Mike Bryan."}
{"id": "3167729", "revid": "729019", "url": "https://it.wikipedia.org/wiki?curid=3167729", "title": "Tour della Nazionale di rugby a 15 della Francia 1972", "text": "Nel 1972 la nazionale francese di rugby a 15, si reca in tour in Australia per una serie di match\nRiesce ad aggiudicarsi la serie di \"test match\" con l'Australia, grazie ad un pareggio ed una vittoria e rimanendo imbattuta anche negli altri match."}
{"id": "3167732", "revid": "172343", "url": "https://it.wikipedia.org/wiki?curid=3167732", "title": "Nazionale francese di rugby a 15", "text": ""}
{"id": "3167733", "revid": "1442080", "url": "https://it.wikipedia.org/wiki?curid=3167733", "title": "Abierto Mexicano Telcel 2003 - Singolare maschile", "text": "Il singolare dell'Abierto Mexicano Telcel 2003 \u00e8 stato un torneo di tennis facente parte dell'ATP Tour.\nCarlos Moy\u00e1 era il detentore del titolo, ma ha perso nei quarti di finale contro F\u00e9lix Mantilla.\nAgust\u00edn Calleri ha battuto in finale 7\u20135, 3\u20136, 6\u20133 Mariano Zabaleta."}
{"id": "3167734", "revid": "838137", "url": "https://it.wikipedia.org/wiki?curid=3167734", "title": "Abierto Mexicano Telcel 2003 - Doppio maschile", "text": "Il doppio maschile dell'Abierto Mexicano Telcel 2003 \u00e8 stato un torneo di tennis facente parte dell'ATP Tour.\nBob Bryan e Mike Bryan erano i detentori del titolo, ma hanno perso in semifinale contro David Ferrer e Fernando Vicente.\nMark Knowles e Daniel Nestor hanno battuto in finale 6\u20133, 6\u20133 Ferrer e Vicente."}
{"id": "3167736", "revid": "729019", "url": "https://it.wikipedia.org/wiki?curid=3167736", "title": "Tour della Nazionale di rugby a 15 della Francia 1975", "text": "Nel 1975 la nazionale francese di rugby a 15 si reca in tour in Sudafrica. \u00c8 la quinta vista in quel paese, dopo il 1958, il 1964, il 1967 e il 1971.\nI due test sono appannaggio dei Sudafricani padroni di casa."}
{"id": "3167739", "revid": "287204", "url": "https://it.wikipedia.org/wiki?curid=3167739", "title": "Copenaghen Open 2003 - Singolare", "text": "Il singolare del Copenaghen Open 2003 \u00e8 stato un torneo di tennis facente parte dell'ATP Tour.\nLars Burgsm\u00fcller era il detentore del titolo, ma ha perso nel 2\u00ba turno contro Olivier Rochus.\nKarol Ku\u010dera ha battuto in finale 7\u20136 (7\u20134), 6\u20134 Rochus."}
{"id": "3167741", "revid": "838137", "url": "https://it.wikipedia.org/wiki?curid=3167741", "title": "Copenaghen Open 2003 - Doppio", "text": "Il doppio del Copenaghen Open 2003 \u00e8 stato un torneo di tennis facente parte dell'ATP Tour.\nJulian Knowle e Michael Kohlmann erano i detentori del titolo, ma hanno perso in finale 7\u20135, 5\u20137, 6\u20132 contro Tom\u00e1\u0161 Cibulec e Pavel V\u00edzner."}
{"id": "3167745", "revid": "729019", "url": "https://it.wikipedia.org/wiki?curid=3167745", "title": "Michel-Jacques-Fran\u00e7ois Achard", "text": "Biografia.\nI primi anni.\nMichel-Jacques-Fran\u00e7ois Achard nacque il 14 ottobre 1778 a Castries, sull'isola caraibica di Saint Lucia. Il 17 aprile 1793 inizi\u00f2 la sua carriera militare presso l'esercito francese ed entr\u00f2 come soldato semplice nel 1er bataillon de Sainte-Lucie di stanza sull'isola, divenendo dopo solo due mesi di servizio caporale e sergente dal 23 maggio 1794. Trasferito al 2e bataillon de Sainte-Lucie, venne nominato Luogotenente dal 22 maggio 1795. Il 26 maggio 1796 venne fatto prigioniero dagli inglesi per poi essere rilasciato il 23 ottobre dell'anno successivo. Il 20 febbraio 1802 venne ferito ad un braccio durante un combattimento al porto di La Paix (isola di Santo Domingo). Il 12 luglio 1802 venne trasferito al 19e Demi-Brigade L\u00e9g\u00e8re col grado di capitano. Il 14 giugno 1802 venne ferito al ginocchio, poi l'11 agosto dello stesso anno ricevette una sciabolata sulla testa durante un combattimento nella pianura di Cul-de-Sac sull'isola di Santo Domingo e venne nuovamente catturato il 30 novembre 1803 per poi essere rilasciato e passare dal 6 luglio 1804 al 5e legiere de ligne.\nLe guerre napoleoniche.\nAchard ottenne quindi il comando del battaglione 26e legiere de ligne il 13 febbraio 1809 col quale raggiunse la Francia per prendere parte alle battaglie di Ebersberg e Wagram. Il 17 febbraio 1811 venne nominato Colonnello del reggimento della regione de l'\u00cele-de-France e venne posto poi a capo del 108e legiere de ligne dal 23 agosto successivo.\nIl 7 settembre 1812 combatt\u00e9 nella Battaglia di Borodino dove venne ancora ferito al braccio sinistro e sulla schiena con dei colpi di sciabola dopo che aveva condotto personalmente una brillante carica alla baionetta alla testa del suo reggimento, riuscendo inoltre a conquistare quindici pezzi d'artiglieria. Egli si distinse nuovamente alla testa del suo reggimento nei combattimenti presso Amburgo il 20 gennaio, 9 febbraio e 17 febbraio 1814.\nGli ultimi anni.\nDurante il periodo dei Cento giorni, Napoleone Bonaparte gli confer\u00ec il grado di Brigadiere Generale e lo pose a capo delle truppe incaricate di sopprimere le rivolte scoppiate presso la capitale. Dopo il ritorno al trono di Luigi XVIII, egli venne mantenuto comunque in attivit\u00e0 senza cadere in disgrazia. Il 23 giugno 1823 prese parte alla spedizione spagnola organizzata dalla Francia e l'anno successivo divenne Generale di Brigata. Il 3 settembre 1830 venne nominato Tenente Generale. Nell'ultima parte della sua carriera prest\u00f2 servizio in Africa settentrionale ad Algeri ove ebbe per aiutante di campo il giovane Mac Mahon, futuro maresciallo di Francia. Venne nominato Senatore il 26 gennaio 1852.\nMor\u00ec a Parigi nel 1865."}
{"id": "3167748", "revid": "1442080", "url": "https://it.wikipedia.org/wiki?curid=3167748", "title": "Dubai Tennis Championships 2003 - Singolare maschile", "text": "Il singolare del Dubai Tennis Championships 2003 \u00e8 stato un torneo di tennis facente parte dell'ATP Tour.\nFabrice Santoro era il detentore del titolo, ma ha perso nel 2\u00ba turno contro Sjeng Schalken.\nRoger Federer ha battuto in finale 6\u20131, 7\u20136 (7\u20132) Ji\u0159\u00ed Nov\u00e1k."}
{"id": "3167750", "revid": "37401", "url": "https://it.wikipedia.org/wiki?curid=3167750", "title": "Alonso Quijano", "text": ""}
{"id": "3167751", "revid": "838137", "url": "https://it.wikipedia.org/wiki?curid=3167751", "title": "Dubai Tennis Championships 2003 - Doppio maschile", "text": "Il doppio maschile del Dubai Tennis Championships 2003 \u00e8 stato un torneo di tennis facente parte dell'ATP Tour.\nMark Knowles e Daniel Nestor erano i detentori del titolo, ma quest'anno non hanno partecipato.\nLeander Paes e David Rikl hanno battuto in finale 6\u20133, 6\u20130 Wayne Black e Kevin Ullyett."}
{"id": "3167752", "revid": "287204", "url": "https://it.wikipedia.org/wiki?curid=3167752", "title": "Mino Loy", "text": "Dagli anni sessanta lavora ad oltre 105 film, da produttore o regista ed in sporadici casi anche come sceneggiatore o attore.Negli anni spazia in molti campi del cosiddetto cinema di genere: dai Mondo movie ai Cannibal movie passando anche per gli Spaghetti western.\nVita privata.\n\u00c8 stata sposato con l'attrice e compositrice Fiamma Maglione."}
{"id": "3167767", "revid": "838137", "url": "https://it.wikipedia.org/wiki?curid=3167767", "title": "Delray Beach International Tennis Championships 2003 - Doppio", "text": "Il doppio del Delray Beach International Tennis Championships 2003 \u00e8 stato un torneo di tennis facente parte dell'ATP Tour.\nMartin Damm e Cyril Suk erano i detentori del titolo, ma quest'anno non hanno partecipato.\nLeander Paes e Nenad Zimonji\u0107 hanno battuto in finale 7\u20135, 3\u20136, 7\u20135 Raemon Sluiter e Martin Verkerk."}
{"id": "3167780", "revid": "287204", "url": "https://it.wikipedia.org/wiki?curid=3167780", "title": "Serie A 1951 (pallanuoto maschile)", "text": "La Serie A 1951 fu la trentaduesima edizione della massimo livello del campionato italiano maschile di pallanuoto. Il Circolo Canottieri Napoli vinse il suo primo titolo nazionale."}
{"id": "3167791", "revid": "204012", "url": "https://it.wikipedia.org/wiki?curid=3167791", "title": "Molla Bjurstedt Mallory", "text": ""}
{"id": "3167792", "revid": "767487", "url": "https://it.wikipedia.org/wiki?curid=3167792", "title": "The Price of Success", "text": "The Price of Success \u00e8 un film del 1925 diretto da Tony Gaudio. \u00c8 il secondo e ultimo film di Gaudio (famoso direttore della fotografia) come regista.\nTrama.\nNata e cresciuta in un villaggio del Maine, Ellen Harden ha vissuto per cinque anni a New York, sposata felicemente a George, un uomo d'affari di successo. Il mondo le crolla addosso quando per\u00f2 scopre che il marito ha una relazione con Ardath Courtney, una signora che appartiene all'alta societ\u00e0, impegnata a difendere con le unghie e con i denti la sua posizione sociale. Ellen, decisa a riprendersi il marito, punta a farlo ingelosire. Si fa corteggiare dal ricco Wally Van Tine e fa capire al marito di aver saputo della sua infedelt\u00e0. Lui, pentito, si riconcilia con la moglie.\nProduzione.\nIl film fu prodotto dalla Waldorf Pictures Corporation.\nDistribuzione.\nDistribuito dalla Columbia Pictures, il film usc\u00ec nelle sale cinematografiche USA il 15 agosto 1925. Nel Regno Unito, distribuito dalla Film Booking Offices (FBO), fu ribattezzato con il titolo \"Imperiled Possessions\", mentre in Francia, uscito attraverso la Georges Petit, quello di \"Pour garder son mari\"."}
{"id": "3167793", "revid": "729019", "url": "https://it.wikipedia.org/wiki?curid=3167793", "title": "Tour della Nazionale di rugby a 15 della Francia 1984", "text": "Nel 1984, la nazionale francese di rugby a 15 torna in nuova Zelanda a cinque anni dallo storico tour del 1979. Questa volta per\u00f2 non riesce a ripetere il successo del 14 luglio 1979 e perde entrambi i match con gli All Blacks"}
{"id": "3167797", "revid": "155634", "url": "https://it.wikipedia.org/wiki?curid=3167797", "title": "Serie A 1952 (pallanuoto maschile)", "text": "La Serie A 1952 fu la trentatreesima edizione del massimo livello del campionato italiano maschile di pallanuoto. Il torneo si disput\u00f2 in due fasi: una fase eliminatoria, svoltasi interamente a Torino, con le otto quadre partecipanti divise in due gironi all'italiana; nella seconda fase ci furono due ulteriori gironi, quello per il titolo con le prime due classificate dei gruppi preliminari e quello per la retrocessione con le altre, questa volta con gare di andata e ritorno.Il girone per il titolo vide imporsi la Rari Nantes Camogli, che si aggiudic\u00f2 il suo terzo titolo italiano; il girone per la retrocessione releg\u00f2 l'Andrea Doria in Serie B."}
{"id": "3167798", "revid": "124123", "url": "https://it.wikipedia.org/wiki?curid=3167798", "title": "Ferecide di Atene", "text": "Biografia.\nAttivo all'epoca di Milziade o di suo figlio Cimone, Ferecide si occup\u00f2 sostanzialmente di mitografia, sulle orme di Ecateo di Mileto.\nOpere.\nFerecide, secondo la \"Suda\", scrisse alcune opere storico-erudite: in primo luogo gli \u0391\u1f50\u03c4\u03cc\u03c7\u03b8\u03bf\u03bd\u03b5\u03c2 (\"Aut\u00f3chthones\"), una storia dell'Attica antica in 10 libri, che ne farebbe il primo attidografo, oltre alle \u03a0\u03b1\u03c1\u03b1\u03b9\u03bd\u03ad\u03c3\u03b5\u03b9\u03c2 \u03b4\u03b9' \u1f10\u03c0\u1ff6\u03bd (\"Esortazioni in versi\"), la cui paternit\u00e0 \u00e8 dubbia.\nMeglio documentate sono le sue \"Genealogie\", in 10 libri, scritte non per razionalizzare il mito, quanto piuttosto per adeguarsi alle credenze popolari, componendo una raccolta mitografico-genealogica che fu, di fatto, un serbatoio di nozioni per gli scrittori di mitografia. Tipico, inoltre, del suo modo di raccontare era, a quanto si osserva dai frammenti, un periodare che, comunque paratattico come negli altri logografi, concedeva molto spazio ai dettagli narrativi, ai cataloghi ed alle etimologie"}
{"id": "3167805", "revid": "181541", "url": "https://it.wikipedia.org/wiki?curid=3167805", "title": "UNFCCC", "text": ""}
{"id": "3167807", "revid": "181541", "url": "https://it.wikipedia.org/wiki?curid=3167807", "title": "FCCC", "text": ""}
{"id": "3167809", "revid": "729019", "url": "https://it.wikipedia.org/wiki?curid=3167809", "title": "Tour della Nazionale di rugby a 15 della Francia 1988", "text": "Nel 1988 la nazionale francese di rugby a 15 si reca in tour in Sudamerica. Evento clou sono i due test match contro i \"Pumas\". La serie termina con una vittoria a testa."}
{"id": "3167811", "revid": "767487", "url": "https://it.wikipedia.org/wiki?curid=3167811", "title": "Eccola di nuovo/Ricordo quando ero bambino", "text": "Eccola di nuovo/Ricordo quando ero bambino sono i due brani contenuti in un singolo 45 giri dei Rokes pubblicato nel 1967.\nIl disco.\n\"Eccola di nuovo\", registrata sul lato A del disco, \u00e8 una cover di \"Here comes my baby\" di Cat Stevens, con i testi in italiano scritti da Giuseppe Cassia e Mogol. \"Ricordo quando ero bambino\", sul lato B, \u00e8 firmata da Sergio Bardotti e Shel Shapiro."}
{"id": "3167815", "revid": "122735751", "url": "https://it.wikipedia.org/wiki?curid=3167815", "title": "Argo (sommergibile 1931)", "text": "L\u2019Argo \u00e8 stato un sommergibile della Regia Marina.\nStoria.\nUna volta entrato in servizio fu formalmente destinato alla 42\u00aa Squadriglia Sommergibili basata a Taranto, ma in realt\u00e0 oper\u00f2 in funzione addestrativa in Alto Adriatico fino al 1938.\nNel marzo 1939 fu mandato in Mar Rosso per verificarne le prestazioni in mari caldi, facendo ritorno in Mediterraneo sin dal mese di marzo 1940.\nNei primi giorni luglio 1940 fu inviato un'ottantina di miglia a meridione di Punta Asinara per intercettare la Forza H britannica, in navigazione da Orano (dove aveva attaccato le unit\u00e0 francesi presenti nel porto) a Gibilterra, ma torn\u00f2 alla base (La Maddalena) senza aver avvistato navi nemiche.\nSvolse poche altre ed infruttuose missioni offensive a sud delle coste sarde e se ne decise poi l'invio in Atlantico.\nIl 2 ottobre 1940 l\u2019\"Argo\" lasci\u00f2 La Spezia al comando del tenente di vascello Alberto Crepas, e sei giorni pi\u00f9 tardi attravers\u00f2 lo stretto di Gibilterra. Raggiunto poi il proprio settore d'operazioni a sud di Capo San Vincenzo, il 12 ottobre si spost\u00f2 a ovest di Capo Mondego sulle coste portoghesi, ove avvist\u00f2 un mercantile armato cui lanci\u00f2 infruttuosamente un siluro da 600 metri; venuto a galla, cerc\u00f2 di colpirlo col cannone, ma non ci riusc\u00ec a causa del mare mosso. Il 19 ottobre diresse per Bordeaux, sede della base italiana di Betasom, dove arriv\u00f2 dopo cinque giorni di navigazione.\nIl 22 novembre 1940 il sommergibile salp\u00f2 per la seconda missione, da svolgersi stavolta ad ovest delle coste irlandesi; vi arriv\u00f2 il 28 ottobre. Il 1\u00ba dicembre 1940, nottetempo, attacc\u00f2 il cacciatorpediniere canadese lanciando un siluro, che and\u00f2 a segno: la nave perse la prua e fu immobilizzata con 21 morti; il lancio di un secondo siluro manc\u00f2 il bersaglio ma la nave, rimorchiata a Barrow-in-Furness, dovette comunque restare in riparazione fino al maggio 1941. L'indomani attacc\u00f2 un convoglio di otto-dieci mercantili lanciando dei siluri contro una nave di piccole dimensioni ma senza colpirla; individuato, sub\u00ec un bombardamento con 96 cariche di profondit\u00e0 protrattosi per cinque ore, ma che caus\u00f2 solo danni leggeri.\nIl 4 dicembre, alle 12.55, fu costretto all'immersione da un attacco di un idrovolante Short Sunderland, mentre l'indomani colp\u00ec con un siluro, affondandola, la motonave inglese \"Silverpine\" (5066 tsl) e sub\u00ec per contro una caccia con 24 bombe di profondit\u00e0 (durata circa quattro ore) che arrec\u00f2 danni di poco conto. Dal 6 dicembre il sommergibile si ritrov\u00f2 per vari giorni a dover lottare contro una violenta tempesta, che provoc\u00f2 vari danni, obbligando ad avviarsi sulla rotta di rientro, e gett\u00f2 in mare \u2013 l'11 dicembre\u00a0\u2013 il comandante in seconda, tenente di vascello Alessandro De Santis, che scomparve. Il 12 dicembre l\u2019\"Argo\" attracc\u00f2 a Bordeaux, ricevendo poi lavori di manutenzione.\nIl 27 febbraio 1941 salp\u00f2 per la terza missione, diretto ancora a ovest dell'Irlanda. Il 7 marzo dovette immergersi perch\u00e9 attaccato da un ricognitore Sunderland; due giorni dopo giunse nel proprio settore d'agguato e nella stessa giornata cerc\u00e0 di colpire un trasporto, che per\u00f2 si allontan\u00f2 favorito dalla foschia. Il 22 marzo intraprese la navigazione di ritorno.\nNella successiva missione fu inviato a ovest dello stretto di Gibilterra, arrivandovi il 25 maggio 1941; quattro giorni pi\u00f9 tardi individu\u00f2 un convoglio di grandi dimensioni e lanci\u00f2 il segnale di scoperta, ma, mentre si preparava ad attaccare, fu rilevato dalle unit\u00e0 della scorta e bombardato con una novantina di cariche di profondit\u00e0, uscendone comunque indenne. Il 5 giugno si trasfer\u00ec nelle acque prospicienti Lisbona e due giorni dopo si avvi\u00f2 sulla rotta di rientro; l'8 giugno fu danneggiato in seguito ad una pesante caccia condotta da cacciasommergibili, ma quattro giorni dopo riusc\u00ec comunque ad arrivare alla base.\nL'11 ottobre lasci\u00f2 Bordeaux per rientrare in Mediterraneo; due giorni dopo scamp\u00f2, nel golfo di Guascogna, ad un attacco con quattro bombe condotto da un velivolo Consolidated XP4Y \u00abCorregidor\u00bb. Il 20 ottobre pass\u00f2, in pessime condizioni meteorologiche, lo stretto di Gibilterra, dovendosi anche immergere (nei pressi di Capo Malabata) perch\u00e9 erano state individuate tre navi scorta; il 24 ottobre 1941 giunse a Cagliari.\nIl 6 aprile 1942 (mentre aveva il capitano di corvetta Giulio Contreas come comandante) rilev\u00f2 un incrociatore, senza per\u00f2 poter passare all'attacco a causa del maltempo.\nIl 27 maggio (ne era allora comandante il tenente di vascello Pasquale Gigli) sub\u00ec, al largo di Capo Caxime l'attacco di un velivolo che lo mitragli\u00f2 e lo bersagli\u00f2 con quattro bombe; l\u2019\"Argo\" respinse l'aereo con le mitragliere ma fu danneggiato, non gravemente ma abbastanza da dover rientrare. Durante la navigazione di rientro, il 28, fu attaccato da un gruppo di idrovolanti Sunderland, ma reag\u00ec con la contraerea riuscendo ad abbattere uno degli aerei e a mettere in fuga gli altri; sub\u00ec per\u00f2 gravi danni, tra i quali una falla ed una bomba che, senza scoppiare, era rimasta incastrata nello scafo (e sarebbe potuta esplodere in ogni momento). Alcune ore pi\u00f9 tardi il sommergibile fu di nuovo attaccato da un aereo Lockheed Hudson che gli lanci\u00f2 alcune bombe; l\u2019\"Argo\" riusc\u00ec per\u00f2 a colpire e danneggiare l'aereo, obbligandolo ad andarsene ed arrivando il 30 a Cagliari.\nDopo i necessari lavori di riparazione torn\u00f2 ad operare in missioni di guerra ed il 13 settembre 1942, mentre navigava nei pressi di Capo Carbon (era appena ripartito dopo il termine dei lavori), fu nuovamente attaccato da un Sunderland e sfugg\u00ec all'attacco immergendosi.\nIl 12 novembre 1942, nottetempo, penetr\u00f2 nella rada di Bougie ma dovette stazionare per due ore sul fondale per l'avvistamento di due corvette; venne poi in affioramento e lanci\u00f2 due coppiole di siluri contro altrettante navi all'ormeggio: furono colpite, e affondate, la nave antiaerea \"Tynwald\" da 2376 tsl e la grossa motonave \"Awatea\" da 13.482 tsl (anche se l'affondamento dell\u2019\"Awatea\" non da considerarsi come un successo dell\u2019\"Argo\", in quanto la nave era gi\u00e0 stata ridotta ad un relitto da attacchi aerei tedeschi).\nIl 1\u00ba gennaio 1943, al largo di Bona, cerc\u00f2 di attaccare un piroscafo che faceva parte di un convoglio dovendo per\u00f2 lanciare quattro siluri da 2500 metri causa la reazione delle due unit\u00e0 della scorta (il bersaglio non fu colpito); sei giorni dopo, mandato in ricognizione nella rada di Bougie, rilev\u00f2 (verso mezzanotte) una formazione composta da due incrociatori e quattro cacciatorpediniere, si avvicin\u00f2 fino a 1800 metri e lanci\u00f2 quattro siluri contro un incrociatore senza colpirlo, dovendosi immergere perch\u00e9 uno dei cacciatorpediniere aveva cercato di speronarlo, e venendo lievemente danneggiato da bombe di profondit\u00e0.\nIl 19 giugno, mentre era poco fuori dalla rada di Bougie (al comando del tenente di vascello Arcangelo Giliberti), si venne a ritrovare in mezzo ad un convoglio in arrivo: attacc\u00f2 prima una nave cisterna con il lancio di siluri dai tubi di poppa, evitati dalla nave con manovre evasive, poi lanci\u00f2 quattro siluri contro un gruppo di mercantili avvertendo tre scoppi, due contemporanei e uno di poco successivo (non risultano per\u00f2 danneggiamenti); il sommergibile si allontan\u00f2 in immersione venendo ricercato dalla scorta, che per\u00f2 non lo individu\u00f2 e non gett\u00f2 bombe di profondit\u00e0.\nL'11 luglio, mentre si trovava ad est delle coste siciliane, recuper\u00f2 un canotto con l'equipaggio di un velivolo tedesco precipitato in mare e poco dopo (alle 11.55) avvist\u00f2 un convoglio diretto ad Augusta, non potendolo per\u00f2 attaccare perch\u00e9 troppo lontano; rivolse quindi la sua attenzione alle navi della scorta e, da 4000 metri, lanci\u00f2 infruttuosamente quattro siluri contro un incrociatore classe Southampton, subendo forte caccia con bombe di profondit\u00e0 che per\u00f2 non gli arrec\u00f2 quasi nessun danno.\nL'armistizio lo sorprese nel cantiere di Monfalcone, dove si trovava per lavori, e l'11 settembre 1943, non potendo partire, fu autoaffondato dall'equipaggio; recuperato dai tedeschi ed impiegato come bettolina, fu smantellato nel dopoguerra.\nNel solo Mediterraneo aveva compiuto 14 missioni offensivo-esplorative e 17 di trasferimento, percorrendo 14.784 miglia in superficie e 1929 in immersione."}
{"id": "3167817", "revid": "729019", "url": "https://it.wikipedia.org/wiki?curid=3167817", "title": "Tour della Nazionale di rugby a 15 della Francia 1989", "text": "Nel 1989 la nazionale francese di rugby a 15 si rec\u00f2 in tour in Nuova Zelanda. Evento clou furono i due test match contro gli All Blacks, entrambi persi.\nLa nazionale francese, fresca vincitrice del Cinque Nazioni, era partita con grandi speranze di bissare il successo avvenuto il 14 luglio 1979, unica vittoria su 14 test in Nuova Zelanda. \nInvece per i francesi, oltre alle due sconfitte, vi furono anche grosse difficolt\u00e0 negli incontri contro le selezioni provinciali, con le partite perse contro Southland e Wellington, che nel 1988 aveva superato il Galles, e la vittoria allo scadere contro Manawatu. L'unico successo agevole arriv\u00f2 contro una selezione (Seddon Shield) della terza divisione del National Provincial Championship.\nIl team.\nSerge Blanco (Biarritz) \nJ.B. Lafond (Racing Parigi)\nMarc Andrieu (Nimes) \nD. Charvet (Stade toulousain) \nPhilippe Berot (Agen)\nP. Hontaz (Biarritz) \nPatrice Lagisquet (Bayonne) \nFranck Mesnel (Racing Parigi) \nPhilippe Sella (Agen) \nS. Weller (Grenoble)\nPierre Berbizier (Agen) \nJ. Lescure (Narbonne ) \nPhilippe Rouge-Thomas (Stade toulousain) \nH. Sanz (Narbonne)\nP. Benetton (Agen) \nP. Beraud (Dax)\nDominique Bouet (Dax)\nAlain Carminati (Beziers)) \nMarc C\u00e9cillon (Bourgoin) \nH. Chabowski (Bourgoin) \nJean Condom (Biarritz) \nThierry Deveregie (Nimes) \nDominique Erbani (Agen) \nP. Gallard (Beziers) \nJean Pierre Garuet-Lempirou (Lourdes) \nPascal Ondarts (Biarritz) \nM. Pujolle (Nizza) \nLaurent Rodriguez (Dax)\nOlivier Roumat (Dax)\nJ. Tordo (Tolone)\nRisultati.\nIl primo test match, vede la Nuova Zelanda dilagare nel primo tempo (chiuso sul 18-0). Ma dopo 13 minuti della ripresa, i francesi si sono riportati sotto (18-17) con tre mete una in fila all'altra. Purtroppo B\u00e9rot, fallisce 2 calci di punizione prima che Alan Whetton chiuda il match con la meta nei minuti di recupero. Determinanti sono stati i calci con B\u00e9rot capace di un misero 25%(2 su 8) contro Fox che ne ha realizzati ben 5 sempre su 8.\nNiente da fare per i francesi nel secondo test. GlI All Blacks stabiliscono il loro record di punti contro la Francia. . ma a tre quarti di partita, i francesi, guidati da Serge Blanco erano in vantaggio per 20-19, prima che nell'ultimo quarto di partita gli All Blacks non prendessero in mano il match con due mete decisive di Deans e Fitzpatrick."}
{"id": "3167823", "revid": "767487", "url": "https://it.wikipedia.org/wiki?curid=3167823", "title": "Victoria (accampamento romano)", "text": "Fondazione.\nNel 79 d.C. Gneo Giulio Agricola costru\u00ec un forte, inizialmente temporaneo, nella Caledonia. Il forte si trovava in prossimit\u00e0 del Gask Ridge, una fortificazione romana nella Britannia settentrionale che era un importante centro militare per la regione. L'accampamento di \"Victoria\" \u00e8 uno dei siti proposti come luogo della battaglia del Monte Graupio, combattuta da Agricola contro i Caledoni attorno all'84 d.C.\nEconomia.\nL'attivit\u00e0 tessile fu molto sviluppata a \"Victoria\", ed il tessuto era in gran parte realizzato dalla popolazione civile del forte, che inizi\u00f2 a svilupparsi in una piccola cittadina e poi in un centro pi\u00f9 importante. Veniva anche praticato l'allevamento di bovini. La presenza del fiume Comrie facilitava la comunicazione con la citt\u00e0."}
{"id": "3167832", "revid": "729019", "url": "https://it.wikipedia.org/wiki?curid=3167832", "title": "Tour della Nazionale di rugby a 15 della Francia 1990", "text": "Nel 1990 la nazionale francese di rugby a 15 si reca in tour in Australia. Evento clou sono i tre test match contro i Wallabies con due sconfitte ed una vittoria per i \"galletti\".\nNel frattempo, la squadra \"A\" si reca in tour in Namibia.\nTour in Australia.\nIl tour \u00e8 funestato da un evento tragico per la morte, durante il viaggio di ritorno, del tallonatore francese Dominique Bouet. Causa della morte, nel sonno, un'asfissia dovuta ad ostruzione della trachea causa inalazione di liquido gastrico.\nLa squadra.\nSerge Blanco \"(Biarritz)\" \nJean-Baptiste Lafond \"(Racing Parigi)\"\nP. Hontas \"(Biarritz)\" \nBernard Lacombe \"(Agen)\"\nPatrice Lagisquet \"(Bayonne)\" \nJean-Claude Langlade \"(Hyeres)\" \nFranck Mesnel \"(Racing Parigi)\" \nPhilippe Saint-Andr\u00e9 \"(Montferrand)\"\nPhilippe Sella \"(Agen)\"\nStephane Weller \"(Grenoble)\"\nDidier Camberabero \"(Beziers)\"\nJP Lescarboura \"(Dax)\" \nAubin Hueber \"(Lourdes)\" \nHenri Sanz \"(Narbonne RC)\"\nE. Alabarbe BRIVE \"Brive\"\nLouis Armary \"(Lourdes)\" \nAbdelatif Benazzi \"(Agen)\" \nP. Benetton \"(Agen)\" \nXavier Blond \"(Racing Parigi)\" \nDominique Bouet \"(Dax)\" \nG. Bourguignon \"(Narbonne RC)\" \nJean Condom \"(Biarritz)\" \nChristophe Deslandes \"(Racing Parigi)\" \nThierry Devergie \"(Nimes)\" \nPhilippe Gallart \"(Beziers)\"\nFabrice Heyer \"(Montferrand)\" \nC. Larroque \"(Lombes-Samatan)\" \nEric Melville \"(Tolone)\" \nMarc Pujolle \"(Nizza)\" \nOlivier Roumat \"(Dax)\"\nRisultati.\nBenazzi sar\u00e0 sospeso per nove giorni per aver deliberatamente calpestato un avversario a terra"}
{"id": "3167836", "revid": "1376357", "url": "https://it.wikipedia.org/wiki?curid=3167836", "title": "Parata d'eroi", "text": "La Parata d'Eroi o Parata degli Eroi \u00e8 una marcia militare italiana composta dal maestro Francesco Pellegrino.\nComposta nel 1940 con il nome di \"Parata legionaria\", dopo la seconda guerra mondiale ha assunto l'attuale denominazione.\nRicca di vena, di ritmo e di epica, \u00e8 una fra le pi\u00f9 note marce militari italiane . \u00c8 sovente suonata anche nel corso di cerimonie e manifestazioni civili, come in quelle svoltesi in vari comuni per i festeggiamenti del centocinquantenario dell'Unit\u00e0 d'Italia o durante i festeggiamenti per la Festa della Repubblica.\n\u00c8 nota anche all'estero anche con le denominazioni di \"Le D\u00e9fil\u00e9 des H\u00e9ros\" e \"Heroes Parade\".\nSulle sue note si sono formate intere generazioni di appartenenti alle Forze Armate e alle Forze di Polizia. Anche se molto conosciuta non \u00e8 la Marcia d'Ordinanza dell'Esercito Italiano, che invece \u00e8 \"4 Maggio\", di Fulvio Creux, ex direttore della Banda dell'Esercito Italiano."}
{"id": "3167837", "revid": "729019", "url": "https://it.wikipedia.org/wiki?curid=3167837", "title": "Battaglia di Ebersberg", "text": "La battaglia di Ebersberg o pi\u00f9 propriamente battaglia di Ebelsberg fu combattuta presso Linz, in Austria e si concluse con una vittoria marginale delle truppe francesi guidate da Andrea Massena contro gli austriaci comandati da Johann von Hiller.\nL'ala sinistra dell'esercito austriaco al comando di Johann von Hiller prese posizione il 3 maggio 1809 presso il fiume Traun. I francesi attaccarono attraversando il ponte di 550 metri sul fiume, strenuamente difeso dagli austriaci, forzando poi le truppe di Hiller a ritirarsi. Ebelsberg \u00e8 oggi un quartiere della citt\u00e0 di Linz, a breve distanza dal Danubio.\nSeparato dalla gran parte dell'esercito austriaco impegnato nelle battaglie di Abensberg e Landshut, il feldmaresciallo-luogotenente Hiller si ritir\u00f2 a est di Linz nel tentativo di rallentare l'avanzata francese verso Vienna.\nLa battaglia.\nDopo un breve contrattacco presso Riedau, Hiller dovette difendere il ponte sul fiume Traun dall'attraversamento francese permettendo ad una brigata al comando del \"Generalmajor\" Emmanuel von Schustekh-Herve di distruggere il ponte prima del passaggio incendiandolo, ma questa operazione non riusc\u00ec. Alle 8.00 la colonna principale austriaca attraverso il ponte in direzione di Linz lasciando il feldmaresciallo-luogotenente Karl von Vincent e la sua retroguardia a gestire la situazione. I primi scontri iniziarono alle 9:30 anche se il generale francese Jacob Fran\u00e7ois Marulaz ebbe subito la meglio su Vincent colpendolo con diciotto squadroni di cavalleria leggera, rinforzato poi dalla divisione del generale Michel Marie Clapar\u00e8de. Tra la confusione generale i francesi attraversarono il ponte alle 11.30 ed assaltarono Ebersberg pesantemente bombardati dall'artiglieria austriaca dal castello a nord. Clapar\u00e8de fece entrare in gioco altre due brigate (sotto i generali Joseph Lesuire e Florentin Ficatier) per contrastare l'azione nemica. Alle 13.00 inizi\u00f2 il contrattacco degli austriaci che fu per\u00f2 un insuccesso.\nIl villaggio di Ebersberg venne messo a ferro e fuoco dai francesi ed alle 14.00 gi\u00e0 Hiller era pronto alla ritirata che venne completata alle 15.00 di quello stesso giorno."}
{"id": "3167838", "revid": "729019", "url": "https://it.wikipedia.org/wiki?curid=3167838", "title": "Tour della Nazionale di rugby a 15 della Francia 1991", "text": "Nel 1991 la nazionale francese di rugby a 15 si reca in tour negli Stati Uniti, dove coglie due facili successi. Infine disputa un test di preparazione alla a Cardiff."}
{"id": "3167840", "revid": "767487", "url": "https://it.wikipedia.org/wiki?curid=3167840", "title": "Sealed Lips (film 1925)", "text": "Sealed Lips \u00e8 un film muto del 1925 diretto da Antonio Gaudio. Il regista. pi\u00f9 conosciuto come Tony Gaudio, \u00e8 un famoso direttore della fotografia - vincitore anche di un Oscar - che ha diretto soltanto due pellicole, entrambe nel 1925.\nTrama.\nMargaret Blake, figlia di \"Square Deal\" Blake, un noto giocatore d'azzardo, non ha mai parlato di suo padre al fidanzato Alan Howard, un ricco giovanotto. Cos\u00ec quando Alan capita nella casa da gioco di Blake insieme all'amico Jack Warren, fraintende il sentimento che si accorge lega Margaret al vecchio giocatore. L'uomo sta per morire e la ragazza dimostra per lui un trasporto che induce Alan a rompere con la fidanzata senza averle dato alcuna possibilit\u00e0 di spiegarsi.\nDopo la morte del padre, Margaret eredita la sua casa da gioco. Intanto George Garnett, l'avvocato di Blake, \u00e8 diventato molto amico di Alice, la sorella di Alan, e - tramite lei - riesce a convincere il vecchio Howard a puntare tutta la sua fortuna, ammontante a duecentocinquantamila dollari in azioni, nel gioco. Howard, per\u00f2, perde tutto e viene stroncato da un infarto. Alan, allora, accusa Margaret di essere lei responsabile della morte di suo padre e cos\u00ec, quando l'ex fidanzata gli offre la restituzione delle azioni, lui rifiuta. Alice, invece, accetta ma Garrett - che vuole scappare in Sudamerica con quei soldi - cerca di impadronirsi del denaro. Aggredita da lui, Alice pugnala l'avvocato e, convinta di averlo ucciso, fugge via. Margaret accusa s\u00e9 stessa cercando di salvare cos\u00ec la sorella di Alan ma la polizia arresta tutte e due le ragazze.\nGarrett, alla fine, verr\u00e0 smascherato e due coppie felici potranno convolare a nozze: Margaret, riconciliata con il suo Alan e Alice, fidanzata a Jack Warren.\nProduzione.\nIl film fu prodotto dalla Columbia Pictures Corporation.\nDistribuzione.\nDistribuito dalla Columbia Pictures Corporation, il film - della durata di 52 minuti - usc\u00ec nelle sale cinematografiche USA il 15 settembre 1925. Nel Regno Unito, la Film Booking Offices (FBO) lo distribu\u00ec il 21 giugno 1926.\nIn Brasile, fu ribattezzato \"L\u00e1bios Selados\"."}
{"id": "3167842", "revid": "125298916", "url": "https://it.wikipedia.org/wiki?curid=3167842", "title": "Colle d'Ambin", "text": "Il Colle d'Ambin (2.897 - anche in francese \"Col d'Ambin\") \u00e8 un valico alpino delle Alpi Cozie situato sul confine italo-francese.\nSi trova nelle Alpi Cozie sullo spartiacque tra la Val di Susa e l'alta Maurienne.\nDescrizione.\nIl punto di valico \u00e8 un avvallamento ben individuato tra le cime del Monte Ambin (a sud-ovest, 3.264\u00a0m; \"Pointe d'Ambin\" sulla cartografia francese) e il Nibl\u00e8 (3.365\u00a0m, a nord-est; \"Pointe Ferrand\" sulla cartografia francese). Sul lato italiano chiude un breve vallone in destra idrografica del Vallone di Galambra mentre le acque che scendono sul versante francese vengono raccolte nel Ruisseau d'Ambin, un affluente di sinistra dell'Arc.\nNei pressi del colle sorge il bivacco Walter Blais (2.925\u00a0m) mentre a quota 2.683\u00a0m, sul versante francese, si trova il Lago d'Ambin.\nSecondo la classificazione orografica SOIUSA il colle separa il sottogruppo alpino \"Sommeiller-Vallonetto\" da quello \"Ambin-Nibl\u00e8\".\nAccesso al colle.\nDal lato italiano il colle \u00e8 raggiunto da un sentiero che parte nei pressi del rifugio Levi Molinari; anche il sentiero che sale dalla Francia passa per un rifugio, il refuge d'Ambin.\nDal colle svoltando ovest si pu\u00f2 raggiungere per cresta il Monte Ambin e, di qui, la Punta Sommeiller; non lontano dallo spartiacque principale ma questa volta in direzione est transita anche la via normale per la salita al Monte Nibl\u00e8."}
{"id": "3167847", "revid": "767487", "url": "https://it.wikipedia.org/wiki?curid=3167847", "title": "The Secret of Kells", "text": "The Secret of Kells \u00e8 un film d'animazione del 2009 diretto da Tomm Moore e Nora Twomey.\nLa pellicola \u00e8 il primo capitolo di una trilogia ispirata alla mitologia irlandese, segu\u00ecto da \"La canzone del mare\" (2014) e \"Wolfwalkers - Il popolo dei lupi\" (2020), ed \u00e8 stata presentata in anteprima l'8 febbraio 2009 alla 59\u00aa edizione del Festival internazionale del cinema di Berlino.\nTrama.\nNell'Irlanda del IX secolo, durante l'era dell'espansione vichinga, il giovane Brendan vive nell'Abbazia di Kells sotto la cura del severo zio, l'abate Cellach, impegnato dalla costruzione di un muro che possa proteggere il luogo dagli attacchi dei vichinghi. Mentre Brendan lavora come apprendista nello scriptorium del monastero, gli altri monaci gli raccontano di fratello Aidan, un eccellente miniatore che vive nella piccola isola di Iona: Aidan sta lavorando a un manoscritto miniato noto come \"Libro di Iona\", che si dice \u00abmuta le tenebre in luce\u00bb e che \u00e8 stato iniziato da San Columba tre secoli prima.\nAidan giunge a Kells insieme al suo gatto bianco, Pangur B\u00e1n, dopo che il suo monastero \u00e8 stato distrutto da un attacco vichingo. Dopo aver origliato una discussione tra lo zio e Aidan, Brendan entra nello scriptorium e trova il \"Libro di Iona\", ancora incompleto, custodito da Pangur B\u00e1n. Aidan arriva e racconta a Brendan del libro; ritenendolo un apprendista adatto, Aidan manda lui e Pangur B\u00e1n nella foresta a raccogliere una dozzina di bacche verdi per creare l'inchiostro. Messo alle strette da un affamato branco di lupi, Brendan viene salvato dalla fata Aisling, che va oltre la sua diffidenza iniziale e accetta Brendan dopo che lui le rivela di voler aiutare a completare il libro.\nDopo un incontro ravvicinato con Crom Cruach, una divinit\u00e0 della morte e della distruzione di cui Aisling ha una profonda paura, Brendan e la fata tornano ai margini della foresta e lei gli assicura che potr\u00e0 tornare in qualsiasi momento. Al monastero, Brendan viene rimproverato dallo zio, che gli proibisce di allontanarsi di nuovo. Continuando a lavorare con Aidan, Brendan scopre che il lavoro \u00e8 messo in pericolo dalla perdita dell'Occhio di Columba, uno speciale lente ottenuta da Crom Cruach. Quando il nipote cerca di visitare la caverna di Crom Cruach per ottenere un'altra lente, Cellach lo confina nella sua stanza, poi acconsente a lasciare il libro ad Aidan purch\u00e9 egli se ne vada prima della prossima primavera.\nLiberato da Pangur B\u00e1n e Aisling, Brendan corre nel cuore della foresta, dove Aisling scioccata lo prega di non affrontare l'oscura divinit\u00e0, avvertendo che Crom Cruach lo uccider\u00e0 proprio come ha ucciso sua madre e il resto della sua gente. Dichiarando che il libro non verr\u00e0 mai completato senza l'Occhio, Brendan convince Aisling ad aiutarlo ad entrare nella grotta di Crom Cruach, scampando per un pelo alla morte. Brendan duella con Crom Cruach e afferra l'Occhio, accecandolo e facendo s\u00ec che la divinit\u00e0 si consumi diventando un uroboro. Tornato all'ingresso della grotta, Brendan trova la foresta ricoperta di fiori bianchi.\nBrendan ritorna all'abbazia e continua ad assistere Aidan in segreto, sorvegliato e sostenuto dai fratelli del monastero. Un messaggero dall'esterno avverte Cellach che i vichinghi stanno arrivando. In un impeto di rabbia e frustrazione, Cellach rinchiude Brendan e Aidan nello scriptorium, ma non prima di aver strappato la pagina che Brendan aveva realizzato. I vichinghi invadono Kells mettendola a ferro e fuoco, aprendo una breccia nel cancello di legno, con orrore di Cellach, che viene prima ferito da una freccia e poi da una lama. Ancora rinchiusi nello scriptorium in fiamme, Brendan e Aidan scappano usando il fumo verde dell'inchiostro di bacche, confondendo i predoni.\nLa scala di legno che conduce alla torre centrale dell'abbazia viene sovraccaricata dagli abitanti del villaggio in preda al panico e crolla. Il villaggio e l'abbazia sottostante vengono dati alle fiamme; impossibilitati ad aiutare Cellach, Brendan e Aidan fuggono nella foresta con Pangur B\u00e1n. Alcuni vichinghi irrompono nella chiesa principale attaccando i monaci e gli abitanti del villaggio che si sono nascosti al suo interno, mentre altri trovano nella foresta Brendan e Aidan e provano a rapinarli, sparpagliando le pagine del libro, ma i lupi di Aisling arrivano e scacciano, o uccidono, i vichinghi. Quando Brendan trova l'ultima pagina del libro, per un momento si trova faccia a faccia con un lupo bianco, Aisling stessa in forma animale. Kells \u00e8 ormai saccheggiata e bruciata, con pochi sopravvissuti; Cellach \u00e8 gravemente ferito, ma sopravvive.\nBrendan e Aidan viaggiano attraverso l'Irlanda e, dopo molti anni, completano il libro; Aidan muore dopo averlo affidato a Brendan che, ormai adulto, torna a Kells con Pangur B\u00e1n, guidati da Aisling in forma di lupo bianco. Brendan si riunisce con l'anziano zio, tormentato dai sensi di colpa ma rincuorato dalle parole del nipote, il quale mostra il volume, che ha rinominato \"Libro di Kells\". Il film si conclude con l'animazione delle figure presenti della pagina contenente il monogramma di Cristo.\nColonna sonora.\nLa colonna sonora \u00e8 stata affidata al francese Bruno Coulais e al gruppo folk irlandese K\u00edla (autori anche per i successivi \"La canzone del mare\" e \"Wolfwalkers - Il popolo dei lupi\").\nAccoglienza.\n\"The Secret of Kells\" ha ricevuto un'ottima accoglienza da parte della critica. Sull'aggregatore Rotten Tomatoes ha un indice di approvazione del 90% basato su 83 recensioni, con un voto medio di 7,6 su 10; il consenso dei critici afferma: \u00abSplendidamente disegnato e di una tranquillit\u00e0 rinfrescante, \"The Secret of Kells\" rievoca l'et\u00e0 d'oro dell'animazione con un racconto incantevole ispirato alla mitologia irlandese.\u00bb. Su Metacritic il punteggio ottenuto \u00e8 di 81 su 100 basato su 20 recensioni, equivalente a un'\u201cacclamazione universale\u201d.\nJoe Morgenstern di \"The Wall Street Journal\" afferm\u00f2 che il film \u00abrende omaggio alla cultura e al design celtici, insieme a tecniche e motivi che evocano Matisse, Miyazaki e i cartoni animati minimalisti della UPA\u00bb. Gary Thompson del \"Philadelphia Daily News\" sostenne che \u00ab\"The Secret of Kells\" \u00e8 degno di nota per il suo design unico e ornato, i suoi momenti di silenzio... e la musica meravigliosa\u00bb. Leslie Felperin di \"Variety\" ha elogiato il film come \u00abpiacevolmente diverso e assolutamente delizioso da vedere\u00bb. Jeremy W. Kaufmann di \"Ain't It Cool News\" ha definito la sua animazione \u00abassolutamente brillante\u00bb, e i recensori di \"Starlog\" lo hanno definito \u00abuno dei pi\u00f9 grandi film animati indipendenti disegnati a mano di tutti i tempi\u00bb. Charles Solomon di \"Los Angeles Times\" ha classificato il film come il decimo miglior film d'animazione nella sua \"Top 10\".\nRoger Ebert assegn\u00f2 al film tre stelle su quattro descrivendolo cos\u00ec: "}
{"id": "3167851", "revid": "466539", "url": "https://it.wikipedia.org/wiki?curid=3167851", "title": "Henry Siqueira", "text": "Carriera.\nIl 14 gennaio 2013 rescinde il contratto col Chiasso a causa di persistenti problemi fisici, non risolvibili nel breve periodo."}
{"id": "3167852", "revid": "104458", "url": "https://it.wikipedia.org/wiki?curid=3167852", "title": "Rudi Rominger", "text": ""}
{"id": "3167853", "revid": "599013", "url": "https://it.wikipedia.org/wiki?curid=3167853", "title": "Nils T\u00e4pp", "text": "Biografia.\nAi V Giochi olimpici invernali di fu settimo nella 18\u00a0km e vinse la staffetta 4x10 km in compagnia di Gunnar Eriksson, Nils \u00d6stensson e Martin Lundstr\u00f6m. con il tempo di 2:32:08. Vinse nuovamente la medaglia d'oro nella staffetta 4x10 km, insieme a Martin Lundstr\u00f6m, Karl-Erik \u00c5str\u00f6m ed Enar Josefsson, ai successivi Mondiali di Lake Placid 1950. Ai VI Giochi olimpici invernali di vinse il bronzo nella staffetta con sempre con Lundstr\u00f6m (l'unico atleta che gli fu accanto in tutte e tre le medaglie vinte in questa specialit\u00e0), Sigurd Andersson e Josefsson; questa volta il loro tempo fu 2:24:13."}
{"id": "3167854", "revid": "2184720", "url": "https://it.wikipedia.org/wiki?curid=3167854", "title": "Ci sei tu (Nek)", "text": "Ci sei tu \u00e8 un singolo del cantautore italiano Nek, pubblicato il 21 maggio 2000 come primo estratto dal sesto album in studio \"La vita \u00e8\".\nIl brano \u00e8 stato composto nella musica dallo stesso Nek, mentre la parte letteraria \u00e8 stata scritta da Manuela Bottoni e Antonello De Sanctis. \u00c8 stato frequentemente trasmesso in radio, raggiungendo la posizione numero 1 dell'airplay.\nVideo musicale.\nIl videoclip, girato in Germania, inizia con una giovane donna che entra in un'automobile degli anni cinquanta; ad un certo punto la donna si ferma lasciando la macchina in mezzo alla strada e si dirige con le valigie verso un albergo a cinque stelle. \nIn alcune scene del video si pu\u00f2 vedere Nek che canta la canzone all'interno di un'altra villa, in mezzo al prato.\nIl video termina quando Nek esce dall'albergo dopo aver visto la donna affacciarsi alla finestra."}
{"id": "3167855", "revid": "122736164", "url": "https://it.wikipedia.org/wiki?curid=3167855", "title": "Lavorazione del terreno", "text": "Le lavorazioni del terreno, in agronomia, sono interventi praticati dall'uomo con l'ausilio di utensili o macchine allo scopo di creare un ambiente fisico ospitale per le piante agrarie.\nScopi delle lavorazioni.\nIn generale le lavorazioni migliorano le condizioni fisico-meccaniche del terreno e indirettamente influiscono in modo pi\u00f9 o meno marcato sulle propriet\u00e0 chimiche e su quelle biologiche. \nFra gli scopi principali che hanno in genere le lavorazioni i principali sono i seguenti:\nGli scopi secondari o specifici che possono avere alcune lavorazioni sono molteplici. A titolo d'esempio si segnalano i seguenti:\nRelazioni tra umidit\u00e0 e lavorazione.\nI terreni sabbiosi hanno una struttura incoerente che non subisce conseguenze negative a seguito delle lavorazioni. Questi terreni si possono infatti lavorare sia quando sono umidi sia quando sono asciutti perch\u00e9 le propriet\u00e0 fisiche sono determinate esclusivamente dalla tessitura.\nPer tutti gli altri terreni (terreni di medio impasto, tendenti al limoso o all'argilloso) le propriet\u00e0 fisiche sono determinate sia dalla tessitura sia dalla struttura. Dal momento che la struttura del terreno \u00e8 una propriet\u00e0 dinamica che pu\u00f2 subire alterazioni marcate anche con un solo intervento \u00e8 importante considerare gli aspetti, relativi alle lavorazioni, che possono avere riflessi negativi su questa propriet\u00e0. Le considerazioni che seguono non si applicano ai terreni sabbiosi.\nNei terreni dotati di un certo tenore in particelle fini, in particolare l'argilla, il risultato di una lavorazione cambia in funzione della coesione e dell'adesione. I valori di queste propriet\u00e0 variano in funzione dell'umidit\u00e0, perci\u00f2 la scelta del momento ottimale in cui eseguire una lavorazione \u00e8 subordinata all'umidit\u00e0 del terreno. In relazione all'umidit\u00e0, il terreno pu\u00f2 trovarsi in tre stati fisici: coesivo, plastico e fluido. Lo stato coesivo si ha a umidit\u00e0 relativamente basse, quello fluido a umidit\u00e0 elevate.\nCon terreno allo stato coesivo, l'adesione ha valori molto bassi. La coesione dipende dal tenore in colloidi minerali: ha valori molto alti nei terreni argillosi, piuttosto bassi nei terreni poveri di colloidi. Una lavorazione, ad esempio l'aratura, eseguita su un terreno allo stato coesivo richiede un notevole dispendio di energia nei terreni argillosi, in quanto gli organi lavoranti devono vincere le forze di coesione, con formazione di una elevata macrozollosit\u00e0. Nei terreni limosi si ottiene invece un certo grado di zollosit\u00e0 accompagnato da una notevole polverizzazione del terreno. \nIn generale si dovrebbe evitare la lavorazione dei terreni limosi in quanto l'eccessiva polverizzazione avr\u00e0 riflessi negativi sulla struttura quando il terreno riacquista umidit\u00e0. I terreni polverizzati tendono infatti a diventare asfittici e mal strutturati, con formazione di crosta superficiale quando asciugano e difficolt\u00e0 di sgrondo delle acque in eccesso.\nNei terreni argillosi gli inconvenienti sono per lo pi\u00f9 legati ai maggiori costi delle lavorazioni (aumenta il numero di interventi, il consumo di carburante, il costo di manutenzione per la maggiore usura degli organi lavoranti). Non ci sono invece vincoli tecnici. Prudenzialmente si eseguono le lavorazioni con terreno allo stato coesivo quando si teme che l'umidit\u00e0 elevata ne impedisca la lavorazione.\nCon terreno allo stato plastico la coesione ha valori relativamente bassi mentre l'adesione ha i valori pi\u00f9 alti in assoluto. Con le lavorazioni il terreno aderisce agli organi lavoranti e subisce un modellamento con la distruzione della struttura, a causa del costipamento esercitato sia dagli organi di movimento delle macchine (ruote e cingoli) sia dagli organi lavoranti. La lavorazione allo stato plastico va pertanto evitata in tutti i terreni perch\u00e9 ha effetti deleteri.\nCon terreno allo stato fluido sia la coesione sia l'adesione hanno valori molto bassi. In condizioni di umidit\u00e0 elevata, infatti, le particelle terrose tendono a circondarsi di un velo liquido smorzando sia le forze di adesione sia le forze di coesione. Anche in questo caso ogni sollecitazione meccanica ha effetti distruttivi sulla struttura. Peraltro il terreno perde del tutto la sua capacit\u00e0 di opporsi alla compressione, perci\u00f2 le lavorazioni sono impedite dall'impossibilit\u00e0 d'ingresso in campo con i mezzi agricoli.\nEsiste un campo di umidit\u00e0, compreso fra lo stato coesivo e lo stato plastico in cui adesione e coesione hanno valori abbastanza vicini. In queste condizioni si dice che il terreno \u00e8 \"in tempera\". Con terreno in tempera gli organi lavoranti vincono facilmente le forze di coesione e il terreno aderisce poco. Le zolle si sgretolano con relativa facilit\u00e0 e la lavorazione lascia il terreno in condizioni di sofficit\u00e0 ideali. Con valori di umidit\u00e0 leggermente superiori a quelli ottimali (terreno tendente al plastico) si ottiene un principio di modellamento. Ad esempio, dopo un'aratura le zolle mostrano superfici lisce per effetto della compressione esercitata con il versoio. Con valori di umidit\u00e0 leggermente inferiori a quelli ottimali (terreno tendente al coesivo) allo sgretolamento delle zolle si accompagna un certo grado di polverizzazione, pi\u00f9 accentuato nei terreni limosi e di medio impasto rispetto a quelli argillosi.\nDa quanto detto in precedenza, si evince che i terreni pi\u00f9 facilmente lavorabili sono quelli sabbiosi, non essendoci vincoli legati all'umidit\u00e0. Un minor margine di scelta \u00e8 offerto dai terreni argillosi, i quali andrebbero lavorati in tempera, ma prudenzialmente si pu\u00f2 optare per la lavorazione allo stato coesivo. I terreni pi\u00f9 difficili da gestire sono quelli limosi, i quali vanno lavorati sempre in stato di tempera.\nLavorazioni manuali.\nSono eseguite per mezzo di semplici attrezzi maneggiati direttamente dall'uomo. In generale si tratta di lavori particolarmente onerosi perch\u00e9 richiedono uno sforzo fisico non trascurabile, pertanto sono eseguiti su piccole superfici in orticoltura e in giardinaggio oppure come lavori di raffinamento spesso in arboricoltura e in orticoltura. Va per\u00f2 precisato che nelle aree ad agricoltura marginale o di sostentamento, in particolare nel Terzo Mondo le lavorazioni manuali occupano un ruolo predominante, solo in parte integrato dalla trazione animale.\nLe lavorazioni manuali sono essenzialmente riconducibili a due tipi:\nLavorazioni meccaniche.\nSono eseguite con macchine provviste di utensili in grado di compiere interventi di pi\u00f9 larga portata, in termini di superficie e profondit\u00e0, azionate per mezzo della trazione animale o meccanica. La trazione animale \u00e8 ancora largamente diffusa in vaste aree della Terra, ad agricoltura marginale o di sostentamento, mentre la trazione meccanica \u00e8 largamente diffusa nelle aree economicamente sviluppate ad agricoltura sia intensiva sia estensiva. \nLe lavorazioni meccaniche sono eseguite con macchine semoventi, in grado di operare su piccole superfici, oppure con macchine operatrici trainate o portate dal trattore. L'azione meccanica degli organi lavoranti sul terreno pu\u00f2 essere passiva, per effetto della trazione, oppure attiva, per effetto di un moto trasmesso da un motore proprio o dalla presa di forza del trattore. \nLavorazioni di messa a coltura.\nSono lavori di carattere straordinario in quanto si eseguono una sola volta allo scopo di rendere un terreno naturale adatto alla coltivazione. Alcuni di questi lavori sono talvolta eseguiti anche con macchine industriali (es. macchine movimento terra come apripista, caterpillar, escavatrici a cucchiaio, ecc.). Le lavorazioni di messa a coltura classiche sono le seguenti:\nLavorazioni principali.\nSono lavori di carattere ordinario eseguite per la preparazione del letto di semina prima di ogni ciclo colturale. Queste lavorazioni si eseguono sul terreno sodo, pi\u00f9 o meno compattato dall'assestamento e dal ripetuto passaggio di macchine e persone nel ciclo precedente, pertanto richiedono l'impiego di attrezzi in grado di vincere l'eventuale tenacit\u00e0 del terreno. In occasione della lavorazione principale, in genere, si provvede anche all'interramento di ammendanti e concimi. Secondo la lavorazione adottata, lo stato del terreno negli strati superficiali non \u00e8 ancora adatto ad ospitare il seme perci\u00f2 sar\u00e0 necessario eseguire uno o pi\u00f9 lavori complementari allo scopo di raffinare il letto di semina. I lavori che si possono eseguire come principali, per consuetudine, sono i seguenti:\nLavorazioni complementari.\nSono detti anche lavori di preparazione del letto di semina, in quanto si collocano fra la lavorazione principale e la semina. In genere l'obiettivo di queste lavorazioni \u00e8 quello di realizzare, negli strati superficiali del terreno, un ambiente fisico adatto a ospitare il seme e fare in modo che le particelle terrose aderiscano perfettamente al seme, affinch\u00e9 questi si trovi in condizioni ideali di umidit\u00e0. I lavori complementari possono anche avere lo scopo di correggere alcuni inconvenienti causati dalla lavorazione principale oppure integrarne i benefici.\nLavorazioni di coltivazione.\nSi effettuano con la coltura in atto con scopi specifici di varia natura secondo le colture. Largamente adottate in passato, attualmente si ricorre meno a queste lavorazioni in quanto possono essere surrogate da altre tecniche colturali come ad esempio il diserbo chimico. I lavori di coltivazione tradizionali sono due:"}
{"id": "3167860", "revid": "712828", "url": "https://it.wikipedia.org/wiki?curid=3167860", "title": "Kokoa Shouzen", "text": ""}
{"id": "3167862", "revid": "6923", "url": "https://it.wikipedia.org/wiki?curid=3167862", "title": "Renault 4 Van", "text": ""}
{"id": "3167865", "revid": "767487", "url": "https://it.wikipedia.org/wiki?curid=3167865", "title": "Sul treno", "text": "Sul treno \u00e8 il secondo singolo di Nek estratto dall'album \"La vita \u00e8\" e pubblicato nel 2000.\nIl brano \u00e8 presente nelle raccolte \"The Best of Nek - L'anno zero\" ed \"E da qui - Greatest Hits 1992-2010\".\nVideo.\nIl video musicale del singolo \u00e8 ambientato come dice il titolo su un treno affiancato da alcune scene di passeggeri depressi e pensierosi, Nek che attraversa il corridoio e un ristorante degli anni quaranta."}
{"id": "3167867", "revid": "1305772", "url": "https://it.wikipedia.org/wiki?curid=3167867", "title": "Alessio Issupoff", "text": "Biografia.\nAleksej Vladimirovic Isupov, noto col nome italianizzato di Alessio Issupoff, nacque a Vjatka (l'attuale Kirov) il 10 marzo del 1889. Figlio di un intagliatore e doratore di icone, impar\u00f2 a dipingere dagli artigiani pittori che lavoravano col padre. Volendo dare espressione alla propria creativit\u00e0 artistica, il giovane Alessio non intraprese il mestiere paterno ma lasci\u00f2 Vjatka per Mosca, dove frequent\u00f2 la Scuola di Pittura, Scultura e Architettura.\nGli fu mentore il pittore Apollinarij Michajlovic Vasnetsov, fratello di Viktor, che lo introdusse nel \"milieu\" artistico moscovita e lo aiut\u00f2 a trovare lavoro. Studiando e visitando musei, Issupoff form\u00f2 il proprio \u201cgusto\u201d estetico modulandolo sull'arte contemporanea russa e francese. Oltre a Vasnetsov, ebbe come maestri Valentin Serov e Konstantin Korovin, che lo educarono alla pittura di genere, a quella paesaggistica e alla ritrattistica. Ottenuto il diploma nel 1912, prese a viaggiare nella regione degli Urali. Assegnato alla guarnigione di Tashkent, evit\u00f2 di fare la cruda esperienza della prima Guerra Mondiale. Finito il servizio militare, viaggi\u00f2 per il Turkestan immergendosi in un ambiente variopinto e \u201cmagico\u201d, che avrebbe segnato fortemente la sua pittura. Molte delle sue opere pi\u00f9 note, infatti, offrono suggestive visioni delle pi\u00f9 remote lande dell'Asia Centrale.\nStabilitosi a Samarcanda con la moglie Tamara Nikolaevna, svolse qui le funzioni di direttore del locale Comitato di Restauro e Conservazione delle opere d'arte e dei monumenti cittadini. Si perfezion\u00f2 allora nella tecnica della tempera su pannello ligneo creando opere che, nello stile, si richiamano alla tradizionale pittura delle icone. Il ritorno a Mosca, avvenuto nel 1921, segn\u00f2 l'inizio del periodo pi\u00f9 sofferto della sua vita privata. Trovatosi in ristrettezze economiche, Issupoff si ridusse a fare l'artista \u201cdi regime\u201d, ovvero a dipingere ritratti di alti dirigenti sovietici e scene ispirate alla Rivoluzione Russa e alle imprese dell'Armata Rossa. Ancora una volta fu Vasnetsov ad aiutarlo, trovandogli un lavoro salariato all'interno di uno dei tanti Comitati moscoviti. Afflitto da problemi di salute, nel 1926 si rec\u00f2 in Italia per curarsi. La sua vita ebbe allora una svolta radicale. \nL'Italia fu il luogo della sua rinascita, personale e artistica. Issupoff vi trov\u00f2 subito una benevola e lusinghiera accoglienza. Ebbe, fin dal suo arrivo, occasione di farsi apprezzare dalla critica e dal pubblico. Gi\u00e0 nel 1926 fu allestita la sua prima personale a Roma. Seguirono numerose altre mostre nelle pi\u00f9 importanti citt\u00e0 della Penisola e, nel 1930, la XVII Biennale di Venezia \u201cconsacr\u00f2\u201d l'opera del pittore russo. Godendo di stima, d'agiatezza e di libert\u00e0 d'espressione l'artista decise di non rimpatriare.\nQuanto sofferta fosse stata tale decisione \u00e8 dimostrato dalla produzione stessa di Issupoff. Dipingendo \u201ca memoria\u201d, egli ricre\u00f2 la Russia che aveva lasciato. Non quella sovietica, ma quella pre-rivoluzionaria che aveva conosciuto nell'infanzia e nella giovinezza. \u00abLe impressioni che egli serba del suo paese ritornano nei nuovi quadri con maggiore ricchezza di motivi e ampiezza di svolgimenti: lande brumose, i fiumi che solcano, gelidi e cupi, la campagna bianca di neve, betulle che ricamano le loro frappe argentate tra veli di nebbia, e cavalli al pascolo, alla slitta, alla troika, all'aratro\u00bb. La nostalgia, unita alla salute malferma, acu\u00ec la depressione, che lo colp\u00ec in et\u00e0 avanzata facendolo rintanare in casa propria e isolandolo dal mondo. Negli ultimi anni, racconta la moglie Tamara, dipinse pochissimo e non fu mai presente all'inaugurazione delle mostre a lui dedicate. Mor\u00ec a Roma il 17 luglio 1957 e fu sepolto al cimitero del Testaccio.\nNove anni dopo, Tamara torn\u00f2 in Russia portando con s\u00e9 i dipinti ereditati dal marito. Molte di queste opere furono da lei donate al museo d'arte di Vjatka, la citt\u00e0 natale di Issupoff.\nTemi, stili e orientamenti.\nIssupoff dipinse, principalmente, i luoghi e i volti del proprio Paese d'origine. Quando ritraeva una contadina italiana, la sua mano disegnava un volto dai lineamenti slavi, mentre la piccola campagna del centro-Italia, sulla sua tela, diventava un angolo della sconfinata Russia. La figura femminile, la scena di genere e il paesaggio furono i temi da lui prediletti. Data la frequenza con cui appaiono nelle sue opere, si pu\u00f2 dire che amasse molto i cavalli. \u00abI cavalli dell'Issupoff\u00bb scrive Giorgio Nicodemi \u00abnon sono quelli delle riunioni eleganti (...) sono quelli dei contadini o dei piccoli proprietari russi, attaccati a vetture o montati da gente che sa stare bravamente in sella\u00bb.\nDa giovane, Issupoff si sarebbe potuto etichettare come \u201cpittore orientalista\u201d, mentre in et\u00e0 matura fu soprattutto ritrattista e paesaggista. La pennellata larga e la supremazia data al colore (invece che al disegno) esprimono la sua volont\u00e0 di mettere in risalto lo spirito piuttosto che la forma delle cose. Ci\u00f2 risulta evidente in talune scene dipinte con tratti cos\u00ec elementari da rasentare il bozzetto. Si direbbe, allora, che la vivida soggettivit\u00e0 dell'artista Issupoff prevalga sul mondo \u201coggettivo\u201d. Egli, dunque, \u00ab\u00e8 da collocarsi tra i maestri che trassero dall'Impressionismo la norma d'un dipingere aperto e respirante di luce\u00bb."}
{"id": "3167875", "revid": "123812578", "url": "https://it.wikipedia.org/wiki?curid=3167875", "title": "Calaveras", "text": "I calavera (\"teschio\" in lingua spagnola) sono teschi di zucchero tipici delle celebrazioni del Giorno dei morti in Messico, fatti di zucchero di canna, raramente aromatizzati alla vaniglia, quasi sempre composti da un unico panetto decorato da coloranti vegetali verde, azzurro, giallo, rosso e fogli di carta d'oro alimentare e con una dimensione che varia dai 2 fino ai 20\u00a0cm.\nLa loro funzione \u00e8 sia quella di \"ofrenda\" (ovvero di piccolo oggetto da offrire ai defunti su un altare rituale composto per il \"D\u00eda de Muertos\" e quindi in questo caso reca il nome del defunto cui \u00e8 indirizzato) sia di dolci per i bambini; in tal senso ai calavera si possono affiancare piccoli giocattoli di fango a forma di cranio, realizzati con due parti concave, utilizzati come sonagli e dipinti di nero, rosso e argento.\nNell'antichit\u00e0 il teschio giocattolo si affiancava alla tradizione di \"chiedere teschio\", che consisteva nell'uscire a chiedere l'elemosina per comprare calavera da collocare negli altari delle chiese e delle tombe durante le feste.\nI calavera e pi\u00f9 in generale teschi e scheletri sono spesso raffigurati nei dipinti di epoca pre-colombiana, intesi per\u00f2 come simboli di rinascita.\nLa denominazione \"calavera\" si riferisce alle rappresentazioni artistiche di teschi, come le litografie di Jos\u00e9 Guadalupe Posada: di queste ultime la pi\u00f9 celebre \u00e8 La Calavera Catrina, litografia raffigurante un teschio di donna con un cappello di foggia europea; essa rappresenta satiricamente tutti quei messicani che in epoca pre-rivoluzionaria vollero adottare i modi dell'alta borghesia europea."}
{"id": "3167877", "revid": "17654", "url": "https://it.wikipedia.org/wiki?curid=3167877", "title": "Justine ovvero le disavventure della virt\u00f9", "text": ""}
{"id": "3167881", "revid": "339392", "url": "https://it.wikipedia.org/wiki?curid=3167881", "title": "Bill Spencer Jr", "text": ""}
{"id": "3167886", "revid": "17654", "url": "https://it.wikipedia.org/wiki?curid=3167886", "title": "99 mujeres", "text": ""}
{"id": "3167887", "revid": "17654", "url": "https://it.wikipedia.org/wiki?curid=3167887", "title": "Der Hei\u00dfe Tod", "text": ""}
{"id": "3167888", "revid": "125970097", "url": "https://it.wikipedia.org/wiki?curid=3167888", "title": "Associazione Calcio Fiorentina 1991-1992", "text": "Questa voce raccoglie le informazioni riguardanti l'Associazione Calcio Fiorentina nelle competizioni ufficiali della stagione 1991-1992.\nStagione.\nNell'estate 1991 il presidente Mario Cecchi Gori acquist\u00f2 il centravanti Marco Branca, il fantasista Pietro Maiellaro, il portiere Alessandro Mannini e, tra gli stranieri, il centrocampista brasiliano Mazinho e soprattutto il giovane attaccante argentino Gabriel Batistuta, quest'ultimo destinato a divenire l'uomo-simbolo del successivo decennio della \"Viola\".\nNell'immediato la squadra, che cominci\u00f2 l'annata agli ordini del brasiliano Sebasti\u00e3o Lazaroni, per poi passare in mano a Luigi Radice a partire dalla 6\u00aa giornata di campionato, raggiunse la salvezza chiudendo la classifica al 12\u00ba posto finale; in Coppa Italia il cammino della \"Viola\" si ferm\u00f2 agli ottavi di finale, eliminata dal . Il neoacquisto Batistuta emerse quale migliore marcatore stagionale dell\"undici\" toscano con 14 reti totali, di cui ben 13 nella sola Serie A.\nFuori dal campo, con delibera del 26 novembre 1991, lo stadio Comunale di Firenze, storico campo di gioco della Fiorentina, prese definitivamente il nome di Artemio Franchi in onore dell'ex presidente della FIGC oltrech\u00e9 dirigente viola.\nMaglie e sponsor.\nIn questa stagione c'\u00e8 il ritorno sulle maglie viola del classico giglio in versione ridisegnata, stilisticamente vicina alla tradizione societaria."}
{"id": "3167893", "revid": "17654", "url": "https://it.wikipedia.org/wiki?curid=3167893", "title": "Marquis de Sade's Justine", "text": ""}
{"id": "3167895", "revid": "1226", "url": "https://it.wikipedia.org/wiki?curid=3167895", "title": "Der Folterkammer des Dr. Fu Manchu", "text": ""}
{"id": "3167896", "revid": "17654", "url": "https://it.wikipedia.org/wiki?curid=3167896", "title": "Le sadique baron von Klaus", "text": ""}
{"id": "3167897", "revid": "1543377", "url": "https://it.wikipedia.org/wiki?curid=3167897", "title": "DJ Shadow", "text": "Soprannominato \"il Jimi Hendrix dei giradischi\", \u00e8 considerato una figura di spicco all'interno dell'hip hop strumentale e ha considerevolmente influenzato gli sviluppi della musica contemporanea con l'uscita del suo acclamato album di debutto \"Endtroducing...\", che \u00e8 stato costruito interamente da campioni. Ha una collezione personale di 60.000 dischi.\nBiografia.\nPrimi anni.\nHa iniziato la sua carriera musicale come disc jockey presso la stazione radio \"Davis campus KDVS\" della University of California in cui ha maturato il suo stile hip hop sperimentale. Nei suoi primi singoli (che hanno influenzato in modo determinante il trip hop), tra cui \"In/Flux\" e \"Lost and Found (SFL)\", si fondono elementi di funk, rock, hip hop, ambient, jazz, soul, e altri. Andy Pemberton, un giornalista musicale per Mixmag, coni\u00f2 il termine trip hop nel giugno del 1994 proprio per descrivere il singolo \"In/Flux\". Alcuni dei suoi primi lavori sono stati inseriti nella raccolta \"Preemptive Strike\" (FFRR 1998), che contiene le tracce \"In / Flux\", \"Hindsight\", \"High Noon\", \"Organ Donor\", \"What Does Your Soul Look Like (Part 1, 2, 3, 4)\", \"Strike 1, 2, 3\".\nAnche se la sua musica \u00e8 difficile da categorizzare, i suoi primi contributi sono stati certamente importanti per l'hip hop alternativo. Ha citato gruppi come Kurtis Mantronik, Steinski, e Prince Paul come influenze sul suo sound barocco, affermando inoltre che \"i testi delle canzoni (...) erano confinanti, troppo specifici\". La sua musica utilizza quasi esclusivamente brevi clip vocali, incentrandosi sugli strumenti. Ha pubblicato numerosi lavori originali (durante il 1991-1992 per la Hollywood Records) e il singolo di debutto per la propria etichetta, SoleSides), poi fu contattato dalla Mo' Wax di James Lavelle. Da quel momento, il suo stile ha cominciato a maturare e ad essere pi\u00f9 coerente. Alla fine si form\u00f2 l'etichetta Quannum Projects nel 1996 dalle ceneri della sua precedente etichetta, SoleSides.\nU.N.K.L.E..\nNel 1994 DJ Shadow partecipa alla creazione del progetto U.N.K.L.E. con Tim Goldsworthy e James Lavelle. Questa \"incarnazione\" di Shadow lo vede sempre pi\u00f9 allontanarsi dal suo genere originario, per sconfinare in rap, trip rock ecc. L'album debutto \"Psyence Fiction\", che \u00e8 stato creato come colonna sonora per un film documentario sui senzatetto di New York, e nonostante la presenza di molte stelle del calibro di Thom Yorke (solista Radiohead), Richard Ashcroft (ex cantante dei Verve), Mike D (dei Beastie Boys), ha avuto un riscontro commerciale mediocre, di conseguenza ci fu un cambio d'etichetta discografica.\nAd oggi 9 album sono stati prodotti a nome U.N.K.L.E., di cui solo i primi sono influenzati da DJ Shadow.\nEndtroducing....\nDJ Shadow collabor\u00f2 con DJ Krush, altro pioniere del trip hop, nell'album \"Meiso\"; ne remix\u00f2 la title-track, invece per \"Duality\" i due artisti lavorano in modo \"indipendente\" nel senso che la prima parte \u00e8 curata da Krush e la seconda da Shadow.\nIl suo primo album, \"Endtroducing...\", \u00e8 stato pubblicato alla fine del 1996 con un grande successo di critica, \u00e8 stato inserito nel Guinness World Records per essere \"il primissimo album interamente prodotto a partire da samples\" nel 2001. Le uniche attrezzature utilizzate da Shadow per produrre l'album sono state una batteria elettronica AKAI MPC60 a 12-bit, una coppia di giradischi e un \"Pro Tools\" prestato da uno dei primi utilizzatori di questa tecnologia, Dan \"The Automator\" Nakamura. Nel novembre 2006 la rivista Time lo ha citato fra i 100 migliori album.\nThe Private Press.\n\"The Private Press\", suo secondo album, viene pubblicato nel 2002, ed ottiene apprezzamenti inferiori dalla critica. \nAnche questo album \u00e8 quasi interamente composto partendo da sample di altri dischi. Il pezzo \"Mashin' On The Motorway\" \u00e8 interpretato dal rapper Lateef the Truth Speaker.\nIl singolo \"Six Days\" \u00e8 accompagnato dal video musicale girato dal regista Wong Kar-wai.\nQuest'album \u00e8 finora quello di maggior successo commerciale di DJ Shadow. Ha raggiunto posizioni di rilievo in molti paesi, rimanendo per dieci settimane nelle classifiche francesi, con il picco al 21 esimo posto. Finora \"The Private Press\" \u00e8 l'unico album di DJ Shadow che ha raggiunto il Media Control Charts, dove si \u00e8 classificato al 75 posto.\nThe Outsider.\nL'album \"The Outsider\" viene pubblicato nel settembre 2006. Una \"special edition\" del disco, in un box-set, viene pubblicata con l'allegato DVD \"Tour Visuals\". All'album collaborano diversi esponenti hip hop dell'area di San Francisco. Successivamente DJ Shadow collabora con Cut Chemist per tre mixtape intitolati \"Brainfreeze\", \"Product Placement\" e \"The Hard Sell\".\nNel 2006 firma un contratto con la Universal Records.\nThe Less You Know, The Better.\nNel periodo 2009-2010 lavora a nuove tracce ed annuncia, nel maggio 2011, la pubblicazione dell'album \"The Less You Know, the Better\". Nel frattempo pubblica l'EP \"I Gotta Rokk\" e due singoli (\"Def Surrounds Us\" e \"I'm Excited\" feat. Afrikan Boy). Nel settembre 2011 pubblica il brano \"Warning Call\" (feat. Tom Vek).\nStile musicale.\nLa musica di DJ Shadow \u00e8 un hip hop strumentale, astratto contaminato da numerosi stili diversi e correlati alla storia della musica rock quali il rock progressivo, il jazz, il soul, l'ambient e l'hardcore punk. L'artista viene anche considerato inventore del trip-hop, genere inaugurato con il suo singolo \"Flux\" (1993). Sempre seguendo la scia del trip-hop, DJ Shadow ha poi pubblicato \"Endtroducing...\" (1996), album interamente costruito su campionamenti, ritmi processati e stratificati e scratch. Con \"The Private Press\" (2002), pi\u00f9 pop, rock e R&amp;B del predecessore, DJ Shadow \"ricrea atmosfere ben precise a partire dai campionamenti pi\u00f9 disparati\" mentre il pi\u00f9 accessibile \"The Oustider\" (2006) risente l'influenza della musica sperimentale di John Cage e si avvicina, a detta di \"AllMusic\", al \"rap mainstream\" nelle prime tracce. Lo stesso sito correla DJ Shadow fra gli esponenti dell'\"ambient breakbeat\", del \"left-field hip-hop\" e dell'electronica. Con il progetto Unkle l'artista ha invece proposto un ibrido di pop e breakbeat senza disdegnare influenze dai generi pi\u00f9 disparati."}
{"id": "3167898", "revid": "17654", "url": "https://it.wikipedia.org/wiki?curid=3167898", "title": "Certains les pr\u00e9ferent noires", "text": ""}
{"id": "3167903", "revid": "287204", "url": "https://it.wikipedia.org/wiki?curid=3167903", "title": "Markinch", "text": "Markinch (gaelico scozzese, \"Marg Innis\") \u00e8 una piccola citt\u00e0 situata nel cuore del Fife, Scozia, con una popolazione, al censimento del 2001, di 2.254 abitanti. Markinch si trova a est del capoluogo amministrativo del Fife, Glenrothes.\nNon si hanno notizie storiche sui primi insediamenti umani di Markinch, ma ve ne sono tracce, come il \"Balfarg stone circle\", che vengono fatte risalire al 3000 a.C..\nSi ritiene che, con il nome di \"Dalgynch\", fosse stata la capitale dei Pitti del Fife.\nAlcune costruzione sulla \"Markinch Hill\" hanno origine romana e medievale mentre nei sobborghi settentrionali si trova un reperto celtico, la \"Celtic Stob Cross\", che pu\u00f2 avere avuto la funzione di segnare dei confini.\nLa citt\u00e0 \u00e8 costruita su un piccolo crinale che la rende visibile anche da lontano."}
{"id": "3167905", "revid": "767487", "url": "https://it.wikipedia.org/wiki?curid=3167905", "title": "The Gipsy's Warning", "text": "The Gipsy's Warning (o \"The Gypsy's Warning\") \u00e8 un cortometraggio muto del 1907 prodotto e distribuito dalla Vitagraph Company of America. Il film appare nel documentario spagnolo del 1996 \"M\u00e9li\u00e8s, los Or\u00edgenes\", un video di 45 minuti che presenta sette cortometraggi di Georges M\u00e9li\u00e8s.\nDistribuzione.\nIl copyright del film, richiesto dalla Vitagraph Co. of America, fu registrato il 27 settembre 1907 con il numero H100289."}
{"id": "3167907", "revid": "287204", "url": "https://it.wikipedia.org/wiki?curid=3167907", "title": "Yvonne Ruegg", "text": ""}
{"id": "3167908", "revid": "110157", "url": "https://it.wikipedia.org/wiki?curid=3167908", "title": "Alexeevca (Edine\u021b)", "text": "Alexeevca \u00e8 un comune della Moldavia situato nel distretto di Edine\u021b di 731 abitanti al censimento del 2004"}
{"id": "3167914", "revid": "1543377", "url": "https://it.wikipedia.org/wiki?curid=3167914", "title": "Sigurd Andersson", "text": "Biografia.\nOriginario di B\u00f6rjelsbyn di Kalix, in un'epoca di dilettantismo puro Andersson quotidianamente lavorava come taglialegna. Si mise in luce ai campionati locali del 1946, quando vinse un argento juniores e la gara a squadre. Vinse il bronzo nella 15\u00a0km dei Campionati nazionali del 1950 e nello stesso anno entr\u00f2 a far parte della nazionale svedese; l'anno successivo vinse la 18\u00a0km e fu secondo nella staffetta di Garmisch-Partenkirchen.\nAi Sci di fondo ai VI Giochi olimpici invernali di vinse la medaglia di bronzo nella staffetta 4x10 km, con Martin Lundstr\u00f6m, Nils T\u00e4pp e Enar Josefsson, con il tempo totale di 2:24:13,0. Meglio di loro fecero le nazionali della Finlandia e della Norvegia. Sempre nel 1952 vinse il suo unico titolo nazionale, sempre in staffetta.\nNel 1955 Andersson vinse tutti titoli locali riguardanti lo sci di fondo."}
{"id": "3167916", "revid": "767487", "url": "https://it.wikipedia.org/wiki?curid=3167916", "title": "Br\u00eenzeni", "text": "Br\u00eenzeni \u00e8 un comune della Moldavia situato nel distretto di Edine\u021b di 1.538 abitanti al censimento del 2004"}
{"id": "3167920", "revid": "125735388", "url": "https://it.wikipedia.org/wiki?curid=3167920", "title": "Hit Mania", "text": "Hit Mania \u00e8 una serie di album che raccolgono brani pop e dance interpretati da vari artisti.\nSi tratta di una delle raccolte pi\u00f9 conosciute fra quelle comprendenti brani di successo del momento, inclusi diversi \"tormentoni\".\nLa prima compilation, intitolata \"Hit Mania Dance\", venne pubblicata alla fine del 1993, e conteneva 24 tracce, la prima delle quali era \"The Rhythm of the Night\" di Corona.\nNel 1995 il successo riscosso porta alla pubblicazione di \"Hit Mania Dance Estate 1995\", la prima raccolta estiva.\nNata come compilation strettamente eurodance, in seguito alla crisi del genere, nel 2005, si \u00e8 orientata verso il pop e la house, cominciandosi a chiamare solamente \"Hit Mania\", senza la precisazione \"Dance\"."}
{"id": "3167923", "revid": "92723", "url": "https://it.wikipedia.org/wiki?curid=3167923", "title": "Bolshoy Begichev", "text": ""}
{"id": "3167927", "revid": "110157", "url": "https://it.wikipedia.org/wiki?curid=3167927", "title": "B\u0103dragii Noi", "text": "B\u0103dragii Noi \u00e8 un comune della Moldavia situato nel distretto di Edine\u021b di 1.234 abitanti al censimento del 2004"}
{"id": "3167929", "revid": "92723", "url": "https://it.wikipedia.org/wiki?curid=3167929", "title": "Preobrazhenija", "text": ""}
{"id": "3167931", "revid": "110157", "url": "https://it.wikipedia.org/wiki?curid=3167931", "title": "B\u0103dragii Vechi", "text": "B\u0103dragii Vechi \u00e8 un comune della Moldavia situato nel distretto di Edine\u021b di 750 abitanti al censimento del 2004"}
{"id": "3167935", "revid": "729019", "url": "https://it.wikipedia.org/wiki?curid=3167935", "title": "Tupolev Tu-75", "text": "Il Tupolev Tu-75 (in caratteri cirillici \u0422\u0443\u043f\u043e\u043b\u0435\u0432 \u0422\u0443-75) era un quadrimotore da trasporto tattico ad ala bassa progettato dall'OKB 156 diretto da Andrej Nikolaevi\u010d Tupolev e sviluppato in Unione Sovietica nella seconda parte degli anni quaranta.\nConversione del Tu-70 da trasporto civile, venne realizzato in un solo esemplare dopo la costruzione del quale il progetto venne abbandonato.\nStoria del progetto.\nNel settembre 1946, l'ufficio di progettazione (OKB) N.156 inizi\u00f2 lo sviluppo di una versione da trasporto militare derivata dal Tu-70 civile di linea, a sua volta derivato dal bombardiere strategico Tupolev Tu-4, quest'ultimo copia non autorizzata dello statunitense Boeing B-29 Superfortress.\nL'autorizzazione a procedere venne confermata dal consiglio dei ministri sovietico in data 11 marzo 1947, con la richiesta di essere sottoposto a valutazione entro l'agosto 1948. Data la brevit\u00e0 del tempo concesso, per la sua costruzione venne fatto il massimo utilizzo delle componenti del Tu-70. Per la propulsione vennero scelti una versione migliorata dell'originale motorizzazione, lo Shvetsov ASh-73TKFN o TKNV dotati di iniezione. La fusoliera venne riprogettata in base alle nuove esigenze: la larghezza venne ridotta e venne introdotto un portellone posteriore di carico, una rampa di carico per veicoli e porte laterali che consentivano il lancio di paracadutisti. L'armamento difensivo, consistente in tre torrette in posizione dorsale, ventrale ed in coda, avrebbero dovuto essere adattate dal Tu-4, ma anche se previste non vennero montate sul prototipo. L'equipaggio consisteva in sei membri, tre cannonieri, un operatore radio, un navigatore e due piloti.\nIl modello era destinato a tre diversi ruoli; trasporto tattico, trasporto di truppe aviolanciate e MEDEVAC. Nel primo ruolo \u00e8 stato progettato per trasportare due semoventi ASU-76, due trattori d'artiglieria STZ NATI, sei o sette veicoli leggeri da ricognizione GAZ-67B o cannoni automatici da 85\u00a0mm senza i loro trattori, comunque qualsiasi combinazione di equipaggiamenti fino a kg. Per facilitare il carico di merci venne montato un verricello sul soffitto della stiva con una capacit\u00e0 di kg. Poteva trasportare 120 soldati, oppure 96 paracadutisti completamente equipaggiati, o 64 contenitori standard paracadutabili. Nella configurazione aeroambulanza poteva trasportare 31 barelle e quattro assistenti medici.\nLa costruzione del primo prototipo si protrasse a lungo e non fu terminata prima del novembre 1949, mentre il suo primo volo venne effettuato il 21 gennaio 1950. Il Tu-75 fin\u00ec il ciclo di prove il maggio successivo ma Tupolev decise di non presentarlo alla commissione esaminatrice in quanto la Voenno-vozdu\u0161nye sily, l'aeronautica militare sovietica, aveva gi\u00e0 deciso che sarebbe stato pi\u00f9 conveniente fare affidamento sui suoi mezzi di trasporto esistenti e di modificare bombardieri Tu-4 nelle missioni di trasporto. Il prototipo venne quindi destinato al Ministerstvo Aviacionnoj Promy\u0161lennosti (MAP), il ministero dell'industria aeronautica sovietica, che lo utilizz\u00f2 fino all'ottobre 1954, quando venne perso a causa di un grave incidente."}
{"id": "3167941", "revid": "599013", "url": "https://it.wikipedia.org/wiki?curid=3167941", "title": "Enar Josefsson", "text": "Biografia.\nSoprannominato \"\u00c5seleexpressen\" (\"L'espresso di \u00c5sele\"), ai Mondiali di Lake Placid del 1950 and\u00f2 a medaglia in tutte e tre le prove di fondo previste: vinse l'oro alla staffetta 4x10 km, insieme a Martin Lundstr\u00f6m, Karl-Erik \u00c5str\u00f6m e Nils T\u00e4pp, e l'argento sia nella 18\u00a0km, superato dal compagno \u00c5str\u00f6m, sia nella 50\u00a0km, arrivando dopo il connazionale Gunnar Eriksson.\nAi VI Giochi olimpici invernali di , sua unica partecipazione olimpica, vinse la medaglia di bronzo nella staffetta 4x10 km con Lundstr\u00f6m, T\u00e4pp e Sigurd Andersson, con il tempo totale di 2:24:13,0. Meglio di loro fecero le nazionali della Finlandia e della Norvegia. Nella 18\u00a0km fu tredicesimo."}
{"id": "3167942", "revid": "8660", "url": "https://it.wikipedia.org/wiki?curid=3167942", "title": "Nazionale di football americano del Giappone", "text": "La nazionale di football americano del Giappone (\u30a2\u30e1\u30ea\u30ab\u30f3\u30d5\u30c3\u30c8\u30dc\u30fc\u30eb\u65e5\u672c\u4ee3\u8868) \u00e8 la selezione maggiore maschile di football americano dell'Associazione Giapponese di Football Americano che rappresenta il Giappone nelle varie competizioni ufficiali o amichevoli riservate a squadre nazionali. Ha vinto le prime due edizioni del Mondiale, nel 1999 e nel 2003.\nConfronti con le altre Nazionali.\nQuesti sono i saldi del Giappone nei confronti delle Nazionali incontrate."}
{"id": "3167943", "revid": "1632387", "url": "https://it.wikipedia.org/wiki?curid=3167943", "title": "10 Years of Chaos and Confusion", "text": "10 Years of Chaos and Confusion \u00e8 la prima raccolta del gruppo death metal svedese Hypocrisy, pubblicata il 3 agosto 2001 da Nuclear Blast.\nNe \u00e8 stata pubblicata anche un'edizione limitata contenente le tracce delle demo \"Rest in Pain\" e \"Rest in Pain '92\", oltre ad una traccia inedita intitolata \"Turn the Page\" e a sei videoclip."}
{"id": "3167944", "revid": "6923", "url": "https://it.wikipedia.org/wiki?curid=3167944", "title": "Amministrazione sanitaria", "text": "L'amministrazione sanitaria o managenent sanitario \u00e8 una disciplina giuridico-economica relativa agli studi di direzione aziendale applicati alle istituzioni e alle aziende sanitarie sia pubbliche che private. Sotto il profilo culturale si tratta di una categoria di studi specialistici della Scienza dell'amministrazione.\nLa formazione dei professionisti in questa disciplina, chiamati \u00abamministratori sanitari\u00bb (inglese: \"health administrators\" o \"healthcare administrators\" o \"health managers\") \u00e8 generalmente organizzata mediante corsi di specializzazione e master universitari specifici presso le facolt\u00e0 di Giurisprudenza, Economia e Management.\nBasi, finalit\u00e0 e metodi.\nLa gestione sanitaria si basa sulle teorie delle scienze della pubblica amministrazione e dell'economia aziendale. Il suo obiettivo principale \u00e8 di definire, perseguire e controllare l'adeguazione tra l'accesso, i costi e la qualit\u00e0 dei servizi sanitari, tenendo conto delle esigenze del servizio pubblico.\nL'amministrazione sanitaria integra i principali metodi della gestione aziendale adattandoli alle circostanze particolari del settore sanitario. Si tratta, ad esempio, di definire gli obiettivi aziendali in modo quantitativo e misurabile, di definire e razionalizzare i processi aziendali, di migliorare la struttura organizzativa, di eseguire il controllo dei costi, di ottimizzare l'uso delle risorse umane e finanziarie, e di sviluppare sistemi specifici di gestione della qualit\u00e0. Per quanto riguarda le aziende sanitarie, quest'ultima ha una dimensione ampia che va oltre l'esecuzione corretta degli interventi medici: anche la rapidit\u00e0 dell'accesso e la prossimit\u00e0 costituiscono dei determinanti della qualit\u00e0.\nLe specificit\u00e0 del settore sono varie, dato che non si tratta di un \u00abprodotto di consumo\u00bb ma di un bisogno elementare della popolazione. Aspetti sociali, psicologici ed emozionali devono essere presi in conto nella misura in cui sono importanti per il benessere del paziente.\nSviluppo.\nL'interesse per la scienza dell'amministrazione sanitaria, nel senso moderno del termine, si \u00e8 sviluppato per varie ragioni. D'una parte le esigenze rispetto alla qualit\u00e0 dell'offerta di servizi sanitari \u00e8 cresciuta. Allo stesso tempo, la pressione sui bilanci statali ha avuto delle conseguenze rispetto ai mezzi finanziari disponibili per il settore sanitario pubblico. Infine, la direzione seguita dalla politica economica \u2013 che privilegia la globalizzazione\u00a0\u2013 rafforza la necessit\u00e0 di tener conto della competitivit\u00e0 e avvicina il modo di gestire le aziende pubbliche e private.\nFormazione e studi.\nPer sua natura l'amministrazione sanitaria \u00e8 una disciplina giuridico-economica. Come tale, essa si propone quale specializzazione, a seguito di studi universitari di natura giuridica o economico-aziendale, per coloro i quali hanno interesse verso la carriera amministrativa all'interno di aziende sanitarie pubbliche o private. Varie universit\u00e0 italiane offrono programmi di formazione specifici soprattutto a livello di master universitari."}
{"id": "3167955", "revid": "106456", "url": "https://it.wikipedia.org/wiki?curid=3167955", "title": "San Massimiliano di Tebessa", "text": ""}
{"id": "3167957", "revid": "298055", "url": "https://it.wikipedia.org/wiki?curid=3167957", "title": "Omar (Lupo Alberto)", "text": ""}
{"id": "3167960", "revid": "767487", "url": "https://it.wikipedia.org/wiki?curid=3167960", "title": "Aunty's Romance", "text": "Aunty's Romance \u00e8 un cortometraggio muto del 1912 diretto da George D. Baker. La storia \u00e8 interpretata da Florence Turner e Maurice Costello che firma anche la sceneggiatura tratta dal lavoro teatrale di Hanson Durham.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 13 luglio 1912."}
{"id": "3167966", "revid": "547034", "url": "https://it.wikipedia.org/wiki?curid=3167966", "title": "Johann von Hiller", "text": "Biografia.\nL'inizio della carriera.\nVon Hiller, nato in una famiglia di tradizioni militari, prest\u00f2 servizio come cadetto nel reggimento di Sassonia e come luogotenente dei dragoni del Wurttemberg e divenne quindi capitano di un reggimento confinario nel 1774.\nHiller combatt\u00e9 nel teatro prussiano durante la Guerra di Successione bavarese (1778\u20131779) e si distinse nella Guerra austro-turca (1787\u20131792) per il suo vigore dimostrato in Croazia, episodio dopo il quale venne nominato Luogotenente-Colonnello nel 1788 ed ottenne la croce di Cavaliere dell'Ordine militare di Maria Teresa. Durante l'Assedio di Berbir, von Hiller si distinse nuovamente negli scontri e venne promosso Colonnello. Egli prest\u00f2 servizio come Generale come aiutante generale del Feldmaresciallo Ernst von Laudon, per poi ritornare a comando del reggimento confinario di cui era stato gi\u00e0 capitano.\nLe guerre rivoluzionarie francesi.\npromosso Maggiore-Generale nel 1794, von Hiller venne assegnato all'armata d'Italia prestando servizio come quartiermastro generale in Lombardia. Nel 1796 von Hiller comand\u00f2 una brigata dell'armata del Reno, ma il suo stato di salute lo costrinse a ritirarsi. Egli ritorn\u00f2 in servizio nel 1798 per prendere parte alla campagna militare contro i francesi in Svizzera. Egli venne ferito nella prima battaglia di Zurigo il 4 giugno 1799. Promosso Luogotenente-Feldmaresciallo nel 1800, venne successivamente posto al comando del distretto militare di Zagabria in Croazia.\nLe guerre napoleoniche.\nComandante del distretto del Tirolo dal 1801 al 1805, mantenne la sua posizione senza particolari scontri. A seguito della firma della pace nel 1805 venne nominato comandante della fortezza di Salisburgo e dell'Alta Austria.\nQuando la guerra con la Francia si riapr\u00ec nel 1809, von Hiller ottenne il comando del VI Armee Korps coprendo l'ala sinistra del corpo centrale dell'armata austriaca. Quando Napoleone Bonaparte sconfisse gli austriaci il 20 aprile di quello stesso anno nella battaglia di Abensberg, Hiller giunse sul campo e prese il comando della V, VI e VII Reserve Armeekorps. Sconfitto ad Abensberg e il 21 aprile a Landshut, venne separato dal grosso dell'armata austriaca. Il 22 aprile l'arciduca Carlo d'Asburgo-Teschen venne battuto nella battaglia di Eckm\u00fchl e venne costretto a ritirarsi. Non avendo realizzato di essere rimasto solo sul campo, Hiller attacc\u00f2 il maresciallo di Francia Jean-Baptiste Bessieres ed ottenne una piccola vittoria nella battaglia di Neumarkt il 24 aprile anche se il 3 maggio dovette gi\u00e0 ritirarsi verso Linz dopo la sconfitta nella battaglia di Ebersberg.\nNella battaglia di Aspern-Essling, von Hiller comand\u00f2 l'ala all'estrema destra delle forze austriache, contribuendo significativamente alla vittoria austriaca. Egli rinunci\u00f2 al comando poco prima della battaglia di Wagram. Nell'agosto del 1809 Francesco I d'Austria lo nomin\u00f2 Feldzeugmeister.\nDopo la firma della pace con la Francia, von Hiller venne nominato comandante generale della Croazia e nel 1811 della Slavonia e della Stiria. Nel 1813 fu comandante nel teatro di scontri italiano opponendosi all'esercito di Eug\u00e8ne de Beauharnais. Anche se von Hiller non venne sconfitto, le sue indecisioni non portarono mai ad una decisiva vittoria e come tale venne sostituito dal conte Heinrich von Bellegarde."}
{"id": "3167967", "revid": "1518223", "url": "https://it.wikipedia.org/wiki?curid=3167967", "title": "Storia dell'alfabeto greco", "text": "L'alfabeto greco \u00e8 storicamente il primo alfabeto utilizzato per la scrittura di una lingua indoeuropea. Non fu una creazione dal nulla, in quanto \u00e8 derivato dall'alfabeto fenicio, che \u00e8 tuttavia un abjad, ossia un alfabeto consonantico (con sole consonanti), nel quale comparvero delle \"matres lectionis\", ossia segni che indicavano la pronuncia di certe vocali, in particolare in fine di parola. Si trattava dunque del primo alfabeto scritto con l'aggiunta di vere e proprie vocali, indispensabili nella trascrizione delle lingue indoeuropee, essenzialmente flessive.\nL'alfabeto greco non fu il solo sistema di scrittura adottato nella Grecia antica, che, diversi secoli prima di adottare l'alfabeto fenicio, aveva utilizzato, con modifiche, la lineare B micenea.\nIl successo della successiva diffusione dell'alfabeto greco risiede nel ristretto numero di caratteri da memorizzare rispetto agli altri tipi di scrittura dell'epoca.\nSecondo alcuni studiosi, tra i quali il classicista Eric Havelock e lo psicologo David Olson, l'efficienza dell'alfabeto greco ha portato a una originale trasformazione del contenuto del pensiero stimolando \u00abl'elaborazione di pensieri nuovi\u00bb.\nOrigine dell'alfabeto secondo le fonti antiche.\nOmero menzion\u00f2 per primo una scrittura greca, narrando nell'\"Iliade\" l'episodio di Bellerofonte, inviato da Preto presso il suocero in Licia con una lettera che richiedeva di metterlo a morte.\nEcateo di Mileto, logografo della met\u00e0 del VI secolo a.C., attribuiva l'invenzione della scrittura greca a Danao.\nLo storico Erodoto, nel V secolo a.C., affermava che la scrittura greca fosse stata adattata da quella fenicia, attraverso i Gefirei, un gruppo di Fenici che si era stabilito in Beozia guidato da Cadmo. I Greci utilizzavano il termine \"phoinikeia\" (\"cose fenicie\") per indicare il proprio alfabeto.\nSecondo Igino sarebbero state le Parche a creare le cinque vocali e le consonanti B e T, mentre Palamede avrebbe aggiunto altre undici consonanti: questo alfabeto sarebbe stato poi trasmesso in Grecia da Cadmo, venuto con i Fenici.\nDiodoro Siculo afferma che l'invenzione dell'alfabeto sarebbe avvenuta in Siria, dove i Fenici lo appresero; da loro sarebbe poi passato ai Greci quando arrivarono in Europa con Cadmo.\nPlutarco, in contrasto con l'opinione di Erodoto, sostenne che i Gefirei provenissero dall'Eubea o da Eretria.\nL'introduzione di segni diversi per le lettere \"eta\" ed \"epsilon\" (e lunga ed e breve), \"omega\" ed \"omicron\" (o lunga ed o breve), che fu introdotta nella forma ionica dell'alfabeto greco, \u00e8 tradizionalmente attribuita al poeta Simonide (555-467 a.C.).\nOrigini.\nCronologia.\nLa maggior parte degli specialisti ritiene oggi che l'alfabeto fenicio venne adottato dai Greci nella prima met\u00e0 dell'VIII secolo a.C. (770-750 a.C.), poco prima delle pi\u00f9 antiche attestazioni epigrafiche (l'iscrizione del Dipylon su una oinochoe di stile geometrico, datata al 740 a.C. circa e la coppa di Nestore del 725 a.C.).\nAlcuni studiosi hanno tuttavia ritenuto che l'introduzione dell'alfabeto risalisse a date pi\u00f9 antiche: l'XI, il XIV o il XVIII secolo a.C., sebbene sia stato rimarcato che l'alfabeto greco non possa essere anteriore al X secolo a.C., quando i caratteri dell'alfabeto fenicio non avevano ancora acquisito forme compatibili con quelli greci che ne sono derivati.\nLe ricerche moderne confermano la tesi dell'origine fenicia dell'alfabeto greco, anche se l'esistenza di una colonizzazione fenicia nel territorio greco, riportata dalle fonti antiche, \u00e8 rigettata.\nI Greci mantennero i nomi che designavano le lettere fenicie, con lievi modifiche: la A fenicia, che rappresentava una testa di bue era chiamata \"aleph\", mentre la A greca fu chiamata \"alpha\", parola che non ha alcun significato in lingua greca. Inoltre altri indici dell'origine fenicia sono l'ordine alfabetico delle lettere (\"ordine levantino\") e il mantenimento nei testi pi\u00f9 antichi dell'uso di scrivere da destra a sinistra.\nGli alfabeti greci arcaici utilizzati dai Greci presentavano diverse varianti e la direzione della scrittura rest\u00f2 a lungo incerta (da destra a sinistra, da sinistra a destra, o ancora con andamento bustrofedico); tuttavia diversi tratti comuni (come ad esempio le medesime trasformazioni per alcuni nomi delle lettere rispetto al termine originale fenicio), indicano che l'introduzione nel mondo greco fu un fenomeno unitario.\nAdattamento dell'alfabeto fenicio.\nLa maggior parte delle lettere greche trascrivevano approssimativamente gli stessi suoni che nell'alfabeto fenicio, ma con alcune differenze.\nLa lingua fenicia utilizzava diversi suoni gutturali, senza equivalenti nella lingua greca, che erano trascritti con apposite lettere (\"\u2019\u0101leph\", \"h\u0113\", \"\u1e25\u0113th\" e \"\u2018ayin\") : tra questi solo l'\"\u1e25\u0113th\" fu inizialmente conservato nell'alfabeto greco come consonante, per indicare una aspirazione, mentre gli altri furono utilizzati per le vocali \"alpha\", \"epsilon\" ed \"omicron\". Inoltre le \"matres lectionis\" (segni per indicare vocali negli alfabeti consonantici) \"waw\" e \"j\u014ddh\" divennero rispettivamente le vocali \"ypsilon\" () e \"iota\" () e, in alcuni dialetti, le semi-vocali che trascrivevano approssimativamente i suoni e .\nI nomi delle lettere erano acrofonici (ossia iniziavano con il medesimo suono che il segno indicava) e per mantenere questo principio lo \"'ayin\" fenicio fu ribattezzato \"omicron\" (\"o piccola\").\nIl \"teth\" fenicio fu adottato per indicare il suono greco , mentre il \"Qoph\" (\u03d8) fu inizialmente utilizzato con il nome di \"koppa\" o \"qoppa\" e poi abbandonato, salvo che nella numerazione, ma fece in tempo ad essere trasmesso all'alfabeto etrusco e da questo all'alfabeto latino. Il segno derivato dal \"waw\", utilizzato in alcuni dialetti, fu inizialmente chiamato \"wau\" e gli fu dato il nome di digamma (dalla sua forma F, simile a due lettere gamma sovrapposte) solo in epoca successiva alla sua sparizione totale dalla lingua greca.\nIl fenicio aveva inoltre quattro sibilanti, mentre il greco ne utilizza una sola: il \"samekh\", inizialmente abbandonato, venne in seguito reintrodotto per il suono (\u039e); il \"sigma\" (\u03a3) corrisponde per forma alla lettera fenicia \"sh\u012bn\", sebbene il suo nome derivi da quello della lettera \"samekh\". La lettera greca \"sampi\" (\u03e1), di origine incerta, fu utilizzata inizialmente per la trascrizione del suono o , ma venne preso abbandonata e conservata solo nella numerazione.\nAlcuni nuovi simboli (la \"ypsilon\", la \"phi\" , la \"chi\" e la \"psi\" ) furono aggiunti alla fine dell'alfabeto, dopo la \"tau\": l'introduzione di consonanti doppie pu\u00f2 spiegarsi perch\u00e9 si trattava delle uniche combinazioni consonantiche permesse in greco alla fine di una sillaba e in tal modo tutte le sillabe terminano con una vocale o con un'unica consonante.\nAlfabeti locali.\nTra l'VIII e il VI secolo a.C. si svilupparono varianti locali dell'alfabeto, che furono ripartite in tre gruppi (varianti epicorie) da Adolph Kirchhoff: il gruppo verde (cretese), il gruppo blu (attico, ionico e corinzio) e il gruppo rosso (occidentale), distinti per le lettere utilizzate per i gruppi consonantici che trascrivono i suoni , e . Negli alfabeti del gruppo blu [ks] \u00e8 trascritto dalla lettera \"csi\" (\u039e), [ps] dalla lettera \"psi\" (\u03a8) e [x] dalla lettera \"chi\" (\u03a7), mentre in quelli del gruppo rosso [ks] \u00e8 trascritto dalla \"chi\" (\u03a7), [x] dalla lettera \"psi\" (\u03a8) e il suono [ps] con la combinazione di \"phi\" e \"sigma\" (\u03a6\u03a3) o \"pi\" e \"sigma\" (\u03a0\u03a3), a seconda della sua pronuncia, mentre nel gruppo verde queste nuove lettere mancavano completamente.\nIl gruppo rosso (occidentale) di Kirchhoff comprende anche l'alfabeto cumano, la scrittura che diede origine all'alfabeto etrusco e a quello latino.\nAnche altre popolazioni, che non parlavano il greco, e a volte neppure una lingua indoeuropea utilizzarono l'alfabeto greco, adattandolo alla propria lingua (alfabeti epicorici): tra questi in Asia Minore le popolazioni dei Frigi, dei Lici, dei Lidi e dei Cari. In particolare i Cari utilizzarono una scrittura, basata sull'alfabeto greco a met\u00e0 alfabetica e a met\u00e0 sillabica.\nLa presenza di queste ed altre varianti ha permesso di riconoscere che le loro suddivisioni corrispondono alle rotte commerciali del mar Egeo e di ipotizzare che l'originaria adozione dell'alfabeto fenicio sarebbe avvenuta in Libano, per diffondersi successivamente nel mondo greco partendo dall'isola di Eubea e da Atene.\nEvoluzione in epoca classica ed ellenistica.\nLa variante dell'alfabeto greco ionica, appartenente al gruppo blu di Adolph Kirchhoff, divenne obbligatoria ad Atene nel 403 a.C. per tutti i documenti ufficiali, al posto della variante attica precedentemente adottata. Nei successivi trent'anni quest'uso si era diffuso in Beozia e in Macedonia e alla fine del IV secolo a.C. in tutto il mondo greco.\nL'assenza di un segno per indicare l'aspirazione non costituiva un problema per il dialetto ionico, mentre il suono era ancora utilizzato nel dialetto attico: si utilizz\u00f2 allora inizialmente la parte sinistra della lettera H (\u251c) per indicare la presenza di aspirazione e la parte destra per indicarne l'assenza, segni in seguito sostituiti dai segni diacritici dello spirito aspro e dello spirito dolce. L'alfabeto ionico si diffuse nel mondo ellenistico parallelamente all'uso della lingua greca comune (\"koin\u00e8\") e solo leggere varianti locali rimasero in uso dal punto di vista grafico.\nInsieme alla scrittura capitale, angolosa, utilizzata nel'epigrafia, si svilupparono due scritture, adattate all'inchiostro su supporto cartaceo. La prima ad apparire fu la \"scrittura onciale\" o \"scrittura maiuscola\", con grandi lettere diritte, simili ai caratteri epigrafici, ma pi\u00f9 arrotondati. Questa scrittura fu utilizzata con notevole stabilit\u00e0, soprattutto per i libri, mentre nel III secolo apparve, in particolare nei documenti privati (lettere private, conti domestici) una \"scrittura corsiva\", che si distacc\u00f2 progressivamente dalla maiuscola, con caratteri pi\u00f9 piccoli e semplici e con numerose legature. Le legature e l'introduzione del segno per il sigma in fine di parola (\u03c2), distinto da quello normale (\u03c3), avevano lo scopo di facilitare la lettura, dato che le singole parole non erano separate tra loro.\nL'introduzione dei segni diacritici, degli accenti e della punteggiatura nei testi manoscritti \u00e8 stata attribuita ad Aristofane di Bisanzio (tra la fine del III e gli inizi del II secolo a.C., ma essi apparvero solo eccezionalmente nel'epigrafia, dove erano presenti saltuariamente solo punti separatori per dividere le parole o le frasi e tratti orizzontali per caratterizzare i caratteri utilizzati come cifre nel sistema di numerazione greco, e nei manoscritti iniziarono ad essere largamente utilizzati solo nel IX secolo.\nNella scrittura corsiva si distinguono tre stili successivi: corsivo tolemaico (III-II secolo a.C.), corsivo romano (I-III secolo) e corsivo bizantino (a partire dal IV secolo).\nEvoluzione medievale.\nAlla met\u00e0 del IX secolo la scrittura maiuscola per i libri venne sostituita, a partire dal monastero di Studion di Costantinopoli, da una \"scrittura minuscola\", in caratteri compatti e arrotondati, derivante dalla pi\u00f9 antica scrittura corsiva: i manoscritti di quest'epoca sono chiamati \"codices vetustissimi\" (codici antichissimi). Questo stile si svilupp\u00f2 in seguito ulteriormente, con l'introduzione di nuovi elementi ripresi dalla scrittura corsiva: a partire dalla met\u00e0 del X secolo con i \"codices vetusti\", a partire dal XIII secolo con i \"codices recentiores\" e dopo il 1456 (inizio della stampa) con i \"codices novelli\".\nSi iniziarono ad utilizzare spazi tra le parole, che in precedenza si succedevano senza interruzioni o erano distinte da punti a mezza altezza o da due punti. Inizialmente gli spazi tra le parole, gli accenti tonici e i segni di punteggiatura comparvero in modo non sistematico, per essere progressivamente utilizzati in maniera sempre pi\u00f9 regolare. A partire dal XII secolo si utilizz\u00f2 regolarmente lo iota sottoscritto con le vocali lunghe.\nNei manoscritti medievali si continu\u00f2 ad utilizzare la scrittura onciale congiunta alla scrittura minuscola per i titoli, o per mettere in rilievo la lettera iniziale di una frase o di un paragrafo e questa abitudine fu all'origine dell'introduzione di una distinzione tra caratteri maiuscoli e minuscoli. All'inizio dei capitoli furono frequentemente utilizzate lettere miniate riccamente decorate.\nI primi testi a stampa ripresero gli stessi caratteri dei manoscritti contemporanei, che inoltre non si modificarono pi\u00f9 ulteriormente, pur mostrando una diminuzione progressiva di legature e abbreviazioni. La legatura dello \"stigma\" (\u03da), corrispondente al suono , si mantenne come sostituzione del digamma, ormai scomparso, per indicare la cifra 6, ma sebbene conservasse il proprio nome, fu ormai spesso sostituito dal carattere del sigma finale (\u03c2), al quale era molto simile.\nEvoluzione moderna.\nParallelamente a quanto accaduto anche per l'alfabeto latino, una nuova scrittura manoscritta apparve contemporaneamente all'introduzione della stampa, con alcune lettere di forma sensibilmente diversa. Nella lingua greca moderna fu introdotta ufficialmente l'ortografia monotonica, abbandonando quindi il sistema dei tre accenti (acuto, grave e circonflesso) per conservare solo quello acuto. La lingua greca aveva infatti gi\u00e0 da lungo tempo rimpiazzato gli accenti di altezza con accenti di intensit\u00e0. Sono stati anche abbandonati gli spiriti dolci e aspri, dato che nella lingua parlata da lungo tempo non erano pi\u00f9 pronunciate le aspirazioni.\nNonostante la pronuncia della lingua greca moderna sia profondamente cambiata, la sua ortografia rimane tuttora conservatrice: numerosi suoni, oggi pronunciati in modo identico, rimangono scritti in modo differente. Gruppi di consonanti permettono di rappresentare suoni non presenti nell'alfabeto, ma utilizzati nella lingua parlata, soprattutto in parole di origine straniera: il gruppo \"ni-tau\" (\u03bd\u03c4) indica il suono , mentre la lettera \"delta\" si pronuncia oggi ; analogamente il gruppo \"mi-pi\" (\u03bc\u03c0) indica il suono , mentre la lettera \"beta\" \u00e8 passata ad indicare il suono .\nAlfabeti derivati dall'alfabeto greco.\nA partire dal VII secolo a.C. l'alfabeto etrusco deriv\u00f2 da un adattamento dell'alfabeto greco giunto attraverso le colonie della Magna Grecia, dove si utilizzava la variante del'Eubea, del tipo occidentale. Da questo a sua volta deriv\u00f2 l'alfabeto latino.\nDalla scrittura maiuscola dell'alfabeto greco derivano:"}
{"id": "3167969", "revid": "1543377", "url": "https://it.wikipedia.org/wiki?curid=3167969", "title": "William Glyn", "text": "Fu un finalista nella prima edizione degli U.S. National Championships (gli attuali U.S. Open), che furono disputati nel 1881 presso il Newport Lawn Tennis Club, a Newport (Rhode Island). Durante il percorso verso la finale sconfisse Mr. Rives (1-6, 6-1, 6-1), R.F. Conover (6-5, 6-2), W. Gammell, Jr. (6-3, 3-6, 6-4) e T. A. Shaw (6-2, 6-2). In finale gareggi\u00f2 con Richard Dudley Sears e fu battuto con un punteggio di 6-0, 6-3, 6-2."}
{"id": "3167970", "revid": "729019", "url": "https://it.wikipedia.org/wiki?curid=3167970", "title": "Boeing F-15SE Silent Eagle", "text": "Il Boeing F-15SE Silent Eagle (\"aquila silenziosa\" in inglese) \u00e8 un caccia multiruolo sviluppato dall'azienda statunitense Boeing a partire dall'\"F-15E Strike Eagle\" e dotato di alcune caratteristiche stealth quali la presenza di stive interne per il trasporto di materiale bellico e l'utilizzo delle vernici \"Radar-Absorbent Material\" (\"RAM\"), applicate sulla fusoliera.\nStoria.\nSviluppo.\nVersione pi\u00f9 recente di tutti gli F-15\"Eagle\", l\"'F-15 SE\" \u00e8 stato presentato per la prima volta al grande pubblico il 17 marzo 2009, dall'azienda produttrice Boeing IDS. Per il suo sviluppo la ditta si \u00e8 avvalsa dell'esperienza accumulata con l'acquisizione del progetto del precedente \"Strike Eagle\", prodotto inizialmente dalla McDonnell Douglas e con la partecipazione, assieme a Lockheed Martin, alla realizzazione dell'F-22 Raptor. Grazie al know-how acquisito sul campo \u00e8 stato possibile realizzare un velivolo dalle capacit\u00e0 simili a quelle richieste ai caccia appartenenti alla \"quinta generazione\" , ad un costo d'esercizio pi\u00f9 accessibile. \nTuttavia, nonostante sfrutti molte delle ultime tecnologie sviluppate in campo aeronautico, il \"Silent Eagle\" viene annoverato fra i velivoli della generazione precedente a causa dei valori ancora troppo elevati della propria RCS (\"Radar Cross-Section\"), che \u00e8 comparabile con gli stealth puri solo nella sezione anteriore.\nOfferto sul mercato internazionale, a lungo sono stati reclamizzati le sue elevate prestazioni ed i costi contenuti capaci di fornire cos\u00ec un rapporto qualit\u00e0-prezzo migliore rispetto ai pi\u00f9 recenti velivoli militari.\nA svolgere il ruolo di prototipo del \"Silent Eagle\", \u00e8 stato il primo \"F-15E\" (matricola \"86-0183\") di serie, rinominato \"F-15E1\", che e ha compiuto il suo primo volo nelle nuove vesti di banco prova volante l'8 luglio 2010.\nIl 20 luglio successivo \u00e8 stato effettuato, con successo, il primo lancio di un missile AMRAAM dalle \"Conformal Weapons Bays\" interne.\nIl prezzo per ogni esemplare \u00e8 stimato oggi intorno ai 100 milioni di dollari, inclusi supporto logistico ed addestramento iniziale. Inoltre Boeing \u00e8 alla ricerca di aziende partner a cui appoggiarsi per la produzione del velivolo, facendo risultare ancor pi\u00f9 economico l'acquisto di ogni esemplare finito.\nImpiego operativo.\nI potenziali clienti di mercato del \"Silent Eagle\", sono, in linea di massima gli attuali operatori dell'F-15 Eagle.\nNonostante Boeing avesse gi\u00e0 intavolato trattative con la Corea del Sud riguardo alla vendita di un lotto di esemplari dal 2009, il velivolo non ha raccolto ordinativi dal mercato estero poich\u00e9 all'epoca la Boeing non era in possesso dell'autorizzazione alla vendita da parte del Governo degli Stati Uniti, giunta solo nel mese di luglio 2010.\nFonti diplomatiche hanno rivelato, inoltre, il notevole interesse del governo israeliano a dotarsi della versione stealth dell\"'Eagle\": il 6 luglio 2010, in un incontro con il presidente Barack Obama, il Primo Ministro israeliano Benjamin Netanyahu chiedeva se vi fosse la possibilit\u00e0 di esportare in Israele il suddetto velivolo. Il presidente statunitense rispondeva negativamente.\nDescrizione tecnica.\nLF-15SE\" \u00e8 un velivolo biposto, bireattore, ad ala alta, con impennaggio a doppia deriva e ad elevate prestazioni, in grado di sfruttare a suo favore alcuni accorgimenti strutturali che ne diminuiscono la traccia radar. Basato sul precedente \"Strike Eagle\", ha in dotazione, a differenza del suo predecessore, due CWB (\"Conformal Weapons Bays\") poste nella parte inferiore della fusoliera e simili a quelle dell'F-22 e dell'F-35, che sostituiscono le classiche CFT\"' \"Conformal Fuel Tanks\" -serbatoi di carburante conformi - aumentando la capacit\u00e0 di carico bellico a fronte di una minore autonomia.\nLe derive hanno una inclinazione verso l'esterno di 15 gradi.\nIl velivolo sar\u00e0 dotato di un radar AESA della Raytheon e di un nuovo sistema per la guerra elettronica sviluppato dalla BAE Systems. Sebbene concepito per svolgere missioni d'intercettazione ad alta e bassa quota e di superiorit\u00e0 aerea, grazie all'integrazione di un'avionica pi\u00f9 avanzata potr\u00e0 essere utilizzato, con discreti risultati, anche contro postazioni radar ed altri obiettivi al suolo."}
{"id": "3167972", "revid": "144796", "url": "https://it.wikipedia.org/wiki?curid=3167972", "title": "Ernst von Laudon", "text": ""}
{"id": "3167975", "revid": "92723", "url": "https://it.wikipedia.org/wiki?curid=3167975", "title": "Cultura di Yamna", "text": ""}
{"id": "3167981", "revid": "1354930", "url": "https://it.wikipedia.org/wiki?curid=3167981", "title": "New Zealand Cycle Classic", "text": "La New Zealand Cycle Classic, conosciuta fino al 2011 come \"Tour of Wellington\" o \"Trust House Classic\", \u00e8 una corsa a tappe maschile di ciclismo su strada che si svolge annualmente nel territorio di Wellington, in Nuova Zelanda. Fondata nel 1988, fu riservata ai dilettanti fino al 1998. \u00c8 inserita nell'UCI Oceania Tour come gara di classe 2.2.\nAlbo d'oro.\n\"Aggiornato all'edizione 2022.\"\nStatistiche.\nVittorie per nazione.\n\"Aggiornato all'edizione 2022.\""}
{"id": "3167982", "revid": "298055", "url": "https://it.wikipedia.org/wiki?curid=3167982", "title": "Osvaldo il coniglio", "text": ""}
{"id": "3167986", "revid": "458786", "url": "https://it.wikipedia.org/wiki?curid=3167986", "title": "J\u00e9r\u00f4me Thiesson", "text": ""}
{"id": "3167988", "revid": "1631878", "url": "https://it.wikipedia.org/wiki?curid=3167988", "title": "Christopher Pissarides", "text": "Biografia.\nPissarides, nato a Cipro, si \u00e8 laureato in Economia nel 1971 all'universit\u00e0 dell'Essex. Si \u00e8 successivamente iscritto alla \"London School of Economics\", dove ottiene un master in Economia nel 1973 sotto la supervisione dell'economista matematico Michio Morishima.\n\u00c8 titolare della cattedra Norman Sosnow in Economia e direttore del Programma di ricerca sulla macroeconomia al Centro per le Performance Economiche, entrambi posizioni ricoperte presso la \"London School of Economics\". \nInsieme al premio Nobel Edmund Phelps e ad altri economisti, fa parte del LIGEP (LUISS International Group on Economic Policy), un gruppo di ricerca interno all'Libera universit\u00e0 internazionale degli studi sociali Guido Carli, coordinato da Jean-Paul Fitoussi (professore alla stessa LUISS e all'Institut d'\u00e9tudes politiques de Paris, conosciuto come \"Sciences Po\"), che si occupa di analizzare periodicamente la situazione economica mondiale ed italiana\nLe sue ricerche si focalizzano su alcune delle tematiche proprie della macroeconomia, tra le quali l'impiego, la crescita economica e le politiche economiche.\nNel 2010, ha ricevuto il Premio Nobel per l'economia, insieme agli statunitensi Peter Diamond e Dale Mortensen, per i suoi contributi alla teoria delle frizioni di mercato (\"search friction\") nella ricerca ed offerta di un lavoro. \u00c8 la prima e tuttora unica persona di origini cipriote a vincere un Premio Nobel.\nPosizioni.\nSebbene alcuni reportage giornalistici annoverino Pissarides tra i sei (o sette) Nobel \"anti-euro\", il professore si \u00e8 dichiarato \u00aba favore della moneta unica\u00bb ma \u00abcontrario alle politiche che sono state adottate nell'Eurozona\u00bb.\nNel giugno 2020 ha firmato l'appello internazionale per l'economia viola (\u00abPer un rinascimento culturale dell'economia\u00bb) pubblicato sul \"Corriere della Sera\", \"El Pa\u00eds\" e \"Le Monde\"."}
{"id": "3167992", "revid": "123247840", "url": "https://it.wikipedia.org/wiki?curid=3167992", "title": "Classe Flavio Gioia", "text": "La classe Flavio Gioia \u00e8 stata una classe di incrociatori della Regia Marina composta da due unit\u00e0.\nStoria e progetto.\nFurono costruiti con scafo in acciaio, attrezzatura velica a nave e dotati di una protezione orizzontale sul ponte di coperta di tipo cellulare. Nel 1892 vennero trasformati in navi scuola con le opportune modifiche ed in questa veste continuarono la loro vita operativa.\nParteciparono alla prima guerra mondiale.\nUnit\u00e0.\nPartecip\u00f2 alle operazioni navali in Colombia dovute all'affare che vide coinvolto Ernesto Cerruti, sbarcando truppe per liberare il suddetto cittadino italiano il 6 luglio 1885, con conseguente rottura delle relazioni diplomatiche tra i due paesi. Fu radiato nel 1920.\nFu radiato nel 1928 e sostituito dall'attuale \"Amerigo Vespucci\"."}
{"id": "3167997", "revid": "339392", "url": "https://it.wikipedia.org/wiki?curid=3167997", "title": "Kurgan di Maykop", "text": ""}
{"id": "3168005", "revid": "92723", "url": "https://it.wikipedia.org/wiki?curid=3168005", "title": "Cultura Maykop", "text": ""}
{"id": "3168016", "revid": "287204", "url": "https://it.wikipedia.org/wiki?curid=3168016", "title": "H\u00f8nefoss Ballklubb", "text": "L'H\u00f8nefoss Ballklubb \u00e8 la principale societ\u00e0 di calcio di H\u00f8nefoss, in Norvegia. Il club vanta origini antiche: \u00e8 stato infatti fondato il 4 febbraio 1895. I colori sociali sono il nero e il verde. Milita nella 3. divisjon, la quarta serie del campionato norvegese di calcio.\nL'AKA Arena, stadio dove il club gioca le proprie gare casalinghe, ha una capacit\u00e0 di 4256 spettatori, di cui circa 800 in piedi.\nRosa.\n\"Rosa aggiornata al 1\u00ba aprile 2017.\"\nAllenatori e presidenti.\nL'elenco degli allenatori e dei presidenti dello H\u00f8nefoss \u00e8 ricavato dal sito ufficiale. I dati riportati partono dal 1987."}
{"id": "3168028", "revid": "339392", "url": "https://it.wikipedia.org/wiki?curid=3168028", "title": "Il mostro \u00e8 in tavola, Barone Frankestein", "text": ""}
{"id": "3168030", "revid": "1543377", "url": "https://it.wikipedia.org/wiki?curid=3168030", "title": "Andy Roxburgh", "text": "Carriera.\nGiocatore.\nRoxburgh ha frequentato la Bellahouston Academy, dove \u00e8 stato selezionato per la prima squadra a soli 15 anni di et\u00e0. \nDal 1961-1963 Roxburgh ha giocato per il Queens Park, dove ha vinto la coppa amatoriale scozzese. Durante questo periodo, egli \u00e8 stato selezionato dalla squadra amatoriale nazionale scozzese.\nRoxburgh poi si trasferisce a ES Clydebank, dove ha giocato la stagione 1964-1965, prima di arrivare alla prima divisione con il Partick Thistle, dove doveva rimane fino alla fine della stagione 1968-1969.\nIl Falkirk poi acquisto Roxburgh, dove ha collaborato in attacco con Sir Alex Ferguson. Alla fine della stagione 1969-1970, Falkirk sono stati incoronati campioni della seconda divisione e promossi in prima divisione. Roxburgh rimase a Falkirk fino al termine della stagione 1971-1972.\nRoxburgh ha terminato la sua carriera da giocatore a Clydebank, dove \u00e8 stato giocatore-allenatore 1973-1975. Durante l'ultima parte della sua carriera da giocatore professionista, Roxburgh, che \u00e8 un laureato di educazione fisica, \u00e8 stato impiegato anche come preside di una scuola elementare.\nAllenatore.\nRoxburgh \u00e8 stato nominato primo direttore della Scottish Football Association of Coaching nel 1975.\nHa guidato i giocatori e il lavoro di sviluppo da allenatore in Scozia per oltre 18 anni. \nAllenatori come Jos\u00e9 Mourinho hanno studiato sotto Roxburgh ed ha anche contribuito a sviluppare talenti come Paul McStay. \nQuesta nomina significa che Roxburgh anche allenato le squadre giovanili Scozia da Under 21 di livello basso. \u00c8 stato responsabile della Scozia nazionale-19 che ha vinto l'Europeo 1982 UEFA Under 18 di calcio. La Scozia ha battuto 3-1 la Cecoslovacchia nella finale, giocata a Helsinki. Inoltre sotto il mandato di Roxburgh, la Scozia ha raggiunto le semifinali nel 1978 dell'Europeo UEFA Under 18 ed \u00e8 stato vincitore del gruppo 1983 FIFA Under-20 World Cup.\nDopo che il Ct della Scozia Jock Stein collasso e mor\u00ec al termine di un pareggio per 1-1 in una partita di qualificazione per FIFA 1986 World Cup contro il Galles, Alex Ferguson \u00e8 stato nominato team manager. Ha guidato la Scozia per la Coppa del Mondo 1986 vincendo uno spareggio contro l'Australia. Con la Scozia non \u00e8 riuscito ad andare oltre la fase a gironi della Coppa del Mondo e Ferguson ha respinto l'offerta di stare su da allenatore Scozia dopo.\nRoxburgh \u00e8 stato successivamente nominato come il nuovo gestore Scozia il 16 luglio 1986, davanti a pi\u00f9 esperti e meglio i candidati noti quali Billy McNeill, Jim McLean, Kenny Dalglish e Tommy Docherty.Roxburgh rimarrebbe nel ruolo di pi\u00f9 di sette anni. \nCon la Scozia non \u00e8 riuscito a qualificarsi per UEFA EURO 1988, ma Roxburgh poi guid\u00f2 la Scozia alla qualificazione per la Coppa del Mondo FIFA 1990.La Scozia sconfisse l'Argentina in un pre-torneo amichevole, ma sono stati eliminati nella fase a gironi con una sola vittoria (contro la Svezia) e due sconfitte.\nIl team ha poi qualificata per UEFA EURO 1992, la prima volta che la Scozia si era qualificato per una fase finale degli Europei. Roxburgh si \u00e8 dimesso nel settembre 1993, dopo 61 partite in carica e dopo non essere riuscito a raggiungere qualificazione per il Mondiale FIFA 1994 gli succedette il suo assistente, Craig Brown.\nDirigente.\nRoxburgh \u00e8 stato nominato primo direttore tecnico della UEFA nel 1994. Egli ha tenuto questa posizione fino alla fine del suo contratto nel 2012.\nDurante il suo tempo alla UEFA, Roxburgh ha istituito il quadro di riferimento per la Convenzione UEFA sul riconoscimento reciproco delle qualifiche di Coaching, che ora include tutte le 53 federazioni affiliate alla UEFA. \nRoxburgh ha inoltre avviato l'UEFA Grassroots Charter per stimolare le federazioni UEFA ad investire ulteriormente in base al gioco e di riconoscere l'importanza di basi sane. \nCome parte dell'amministrazione UEFA, Roxburgh \u00e8 stato membro del consiglio di amministrazione, ha presieduto la JIRA e Grassroots pannelli, ed \u00e8 stato responsabile per le competizioni giovanili UEFA,reparto arbitraggio, il calcio femminile, futsal, e unit\u00e0 mediche.\nInoltre, Roxburgh ha portato anche conferenze di UEFA d'elite, corsi e forum per allenatori nazionali, UEFA Champions League, allenatori, educatori allenatore, allenatori giovanili, allenatori calcio femminile, i leader di futsal, allenatori e medici del team.\nRoxburgh ha lavorato con la FIFA, in quanto membro del Comitato Tecnico, come istruttore FIFA, e come membro del Gruppo di Studio Tecnico a sei FIFA World Cups (Mexico 1986, USA 1994, Francia 1998, Corea del SUd-Giappone 2002, Germania 2006, Sudafrica 2010.\nDal 2012 \u00e8 il Direttore Sportivo dei New York Red Bulls, che giocano nella Major League Soccer."}
{"id": "3168033", "revid": "287204", "url": "https://it.wikipedia.org/wiki?curid=3168033", "title": "Ilergeti", "text": "Gli Ilergeti erano un'antica popolazione iberica che viveva nell'attuale provincia di Lleida e nei territori circostanti. Si formarono come popolo nel I millennio a.C. a partire dal substrato etnico indigeno e preindoeuropeo dell'et\u00e0 del bronzo che assorb\u00ec influenze delle popolazioni migrate dal nord dei Pirenei durante l'et\u00e0 del ferro (probabilmente protocelti). \nLa loro capitale era la citt\u00e0 di \"Atanagrum\", la cui ubicazione \u00e8 incerta. La struttura sociale ilergeta era molto gerarchizzata e dominata da un re. L'economia si basava sull'allevamento e la coltivazione del grano."}
{"id": "3168043", "revid": "1310927", "url": "https://it.wikipedia.org/wiki?curid=3168043", "title": "Roger Torres", "text": "Carriera.\nClub.\nTorres ha giocato nella squadra giovanile dell'Envigado prima di passare all'Alianza Petrolera della seconda divisione colombiana. Ha debuttato nel febbraio del 2008, segnando un gol durante la stagione. Il 16 luglio 2009 ha firmato per l'Am\u00e9rica de Cali della prima divisione colombiana. Ha giocato come titolare in tutte le 15 partite a cui ha preso parte, debuttando contro il Club Santa Fe.\nTorres viene poi ceduto in prestito al Philadelphia Union della Major League Soccer dall'Am\u00e9rica de Cali dopo aver impressionato durante il suo tempo l\u00ec.\nIl 10 aprile 2010 ha fatto il suo primo assist nel Philadelphia Union. Lo ha fatto servendo S\u00e9bastien Le Toux al quarto minuto di gioco."}
{"id": "3168044", "revid": "123289900", "url": "https://it.wikipedia.org/wiki?curid=3168044", "title": "Giuditta e Oloferne (Goya)", "text": "Giuditta e Oloferne \u00e8 una delle \"pitture nere\" che formarono le decorazioni della casa \u2014chiamata Quinta del Sordo\u2014 che Francisco Goya acquist\u00f2 nel 1819. Secondo la tradizione, Giuditta era una donna della citt\u00e0 di Betulia, che fu presa dagli Assiri. Un elemento fondamentale dell\u2019esercito degli Assiri era il generale Oloferne; se lui fosse sparito, il morale delle truppe sarebbe drasticamente crollato. Giuditta allora lo fece ubriacare, e quando questo si addorment\u00f2, la donna utilizz\u00f2 la spada del generale per decapitarlo; ucciso Oloferne, come previsto gli Assiri si ritirarono e la citt\u00e0 di Betulia si salv\u00f2. Se guardi con attenzione il volto di Giuditta, puoi vedere che i suoi occhi sono chiusi: questo particolare potrebbe indicare che stia agendo guidata dalla mano di Dio, oppure, al contrario, potrebbe essere in preda ad una furia cieca, che l\u2019ha portata ad eliminare il generale assiro."}
{"id": "3168051", "revid": "92723", "url": "https://it.wikipedia.org/wiki?curid=3168051", "title": "Cultura di Majkop", "text": ""}
{"id": "3168056", "revid": "300067", "url": "https://it.wikipedia.org/wiki?curid=3168056", "title": "Schin A.S. Kerr", "text": ""}
{"id": "3168057", "revid": "838137", "url": "https://it.wikipedia.org/wiki?curid=3168057", "title": "Tennis Channel Open 2003 - Doppio", "text": "Il doppio del Tennis Channel Open 2003 \u00e8 stato un torneo di tennis facente parte dell'ATP Tour.\nBob Bryan e Mike Bryan erano i detentori del titolo, ma hanno perso nei quarti di finale contro Wayne Arthurs e Paul Hanley.\nJames Blake e Mark Merklein hanno battuto in finale 6\u20134, 6\u20137 (2\u20137), 7\u20136 (7\u20135) Lleyton Hewitt e Mark Philippoussis."}
{"id": "3168058", "revid": "1431409", "url": "https://it.wikipedia.org/wiki?curid=3168058", "title": "Dragan Mihajlovi\u0107", "text": "Carriera.\nMihajlovic ha iniziato la sua carriera calcistica nel Bodio fino a 11 anni, poi nel 2002 pass\u00f2 alle giovanili dell'AC Bellinzona. Ha debuttato con il Bellinzona il 26 aprile 2008 a 17 anni in Challenge League contro l'Yverdon-Sport, quando all'82' minuto entr\u00f2 al posto di Angelo Raso.\nHa fatto il suo debutto in Super League l'ultima partita della stagione 2008-2009, entrando al posto di Adewale Wahab al 58' minuto. Nella stagione 2009-2010 gioc\u00f2 5 partite, 4 partite da sostituto, mentre la stagione successiva ha disputato 26 incontri nel massimo campionato svizzero.\nNazionale.\nNel 2009 viene convocato dalla nazionale Svizzera Under-19 per una partita di qualificazione per il Campionato europeo di calcio Under-19 contro la nazionale Under-21 della Georgia, dove segn\u00f2 un gol.\nNel 2010 viene convocato dalla nazionale Svizzera Under-20, con cui segna un gol contro i pari et\u00e0 della Polonia."}
{"id": "3168059", "revid": "729019", "url": "https://it.wikipedia.org/wiki?curid=3168059", "title": "Ferrovia a cremagliera di Budapest", "text": "La ferrovia a cremagliera di Budapest (in ungherese Budapesti Fogaskerek\u0171 Vas\u00fat) \u00e8 una ferrovia a cremagliera urbana della citt\u00e0 di Budapest, in Ungheria.\nStoria.\nDal 1868 sul percorso tra L\u00e1nch\u00edd a Zugliget era entrata in funzione una ippotranvia della \"Budai K\u00f6z\u00fati Vasp\u00e1lya T\u00e1rsas\u00e1g\" (la societ\u00e0 dei trasporti pubblici di Buda). L'interesse destato dalla costruzione in Svizzera della prima linea a cremagliera d'Europa, la Vitznau-Rigi, aperta nel 1871 e progettata da \"Niklaus Riggenbach\" spinse le autorit\u00e0 interessate a dargli l'incarico di studiarne l'attuazione anche in Budapest, adottando lo scartamento normale, con una lunghezza complessiva del percorso di 2.883 m per superare un dislivello di 264 m. La costruzione ebbe inizio nell'estate del 1873 e fu terminata l'anno successivo. L'inaugurazione avvenne il 24 giugno 1874 con capolinea attestato a \"V\u00e1rosmajor\".\nIl successo riscontrato fece maturare la decisione di prolungare a 3.700 m la linea nel 1890 con partenza dal monte \"Sz\u00e9chenyi \". Nell'estate del 1929, con l'elettrificazione, la frequenza delle corse venne aumentata con partenze ogni 15 minuti. Nel 1973 la ferrovia venne ricostruita con immissione di nuovi rotabili dal 20 agosto dello stesso anno.\nOggi vi sono progetti di un ulteriore prolungamento."}
{"id": "3168060", "revid": "838137", "url": "https://it.wikipedia.org/wiki?curid=3168060", "title": "Pacific Life Open 2003 - Doppio maschile", "text": "Il doppio maschile del Pacific Life Open 2003 \u00e8 stato un torneo di tennis facente parte dell'ATP Tour.\nMark Knowles e Daniel Nestor erano i detentori del titolo, ma hanno perso nei quarti di finale contro Leander Paes e David Rikl.\nWayne Ferreira e Evgenij Kafel'nikov hanno battuto in finale 3\u20136, 7\u20135, 6\u20134 Bob Bryan e Mike Bryan.\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "3168065", "revid": "155634", "url": "https://it.wikipedia.org/wiki?curid=3168065", "title": "NASDAQ-100 Open 2003 - Doppio maschile", "text": "Il doppio maschile del NASDAQ-100 Open 2003 \u00e8 stato un torneo di tennis facente parte dell'ATP Tour.\nMark Knowles e Daniel Nestor erano i detentori del titolo, ma hanno perso nei quarti di finale contro Roger Federer e Maks Mirny.\nFederer e Mirnyi hanno battuto in finale 7\u20135, 6\u20133 Leander Paes e David Rikl."}
{"id": "3168066", "revid": "1418004", "url": "https://it.wikipedia.org/wiki?curid=3168066", "title": "Jean-Claude Mourlevat", "text": "Biografia.\nDopo aver insegnato tedesco per alcuni anni, si \u00e8 dedicato alla sua passione: il teatro, prima come attore poi come insegnante e regista. \nOggi si occupa di scrittura di libri per ragazzi, romanzi per adulti, e della traduzione dal tedesco al francese. Uno dei suoi maggiori romanzi \u00e8 stato \"La battaglia d'inverno\", che nel 2007 ha raggiunto l'alta classifica delle vendite. Il suo libro pi\u00f9 conosciuto \u00e8 \"Terrestre\" scritto nel 2011, e gi\u00e0 tradotto in molte lingue nel 2012.\nNel 2021 \u00e8 stato insignito del prestigioso Astrid Lindgren Memorial Award. \nCollegamenti esterni.\n Sito personale"}
{"id": "3168067", "revid": "599013", "url": "https://it.wikipedia.org/wiki?curid=3168067", "title": "Jules Onana", "text": "Carriera.\nClub.\nInizia la sua carriera nel 1988 con i Canon Yaound\u00e9. Nel 1991 vince campionato e coppa camerunese. Grazie alle sue buone prestazioni nel periodo viene notato e convocato dalla sua nazionale. Nel 1994 dopo poco pi\u00f9 di 6 anni decide di ritirarsi dal calcio giocato ad appena 27 anni.\nNel 1999, dopo tanta inattivit\u00e0 vola in Indonesia, ingaggiato dal Persma Manado. Dopo una stagione con i gialloblu si svincola. \nNon pago per\u00f2 nel 2002 fa il suo terzo ed ultimo ritorno tra i professionisti; stavolta in forza al Pelita Jaya, sempre nell'arcipelago indonesiano.\nNazionale.\nPartecipa a due Coppe d'Africa e ad un mondiale (quello 1990) per un totale di 26 presenze."}
{"id": "3168069", "revid": "767487", "url": "https://it.wikipedia.org/wiki?curid=3168069", "title": "Francesca da Rimini (film 1910)", "text": "Francesca da Rimini \u00e8 un cortometraggio muto del 1910 diretto da James Stuart Blackton. Venne interpretato da Edwin R. Phillips e Florence Turner. Prodotto dalla Vitagraph e distribuito dalla General Film Company, usc\u00ec nelle sale il 19 novembre 1910.\nLa storia era tratta dalla tragedia di Gabriele D'Annunzio ed era gi\u00e0 stata diretta da Blackton nel 1908 in \"Francesca da Rimini\", film conosciuto anche come \"The Two Brothers\" e interpretato sempre da Florence Turner.\nProduzione.\nIl film fu prodotto dalla Vitagraph Company of America\nDistribuzione.\nDistribuito dalla General Film Company, il film usc\u00ec nelle sale cinematografiche statunitensi il 19 novembre 1910."}
{"id": "3168072", "revid": "88740", "url": "https://it.wikipedia.org/wiki?curid=3168072", "title": "Rebordainhos", "text": "Rebordainhos \u00e8 una freguesia (frazione) nella citt\u00e0 di Bragan\u00e7a. Conta 188 abitanti (2001) e ricopre un'area di 12.297\u00a0km\u00b2, il che corrisponde ad una densit\u00e0 di 15,3 ab/km\u00b2."}
{"id": "3168073", "revid": "599013", "url": "https://it.wikipedia.org/wiki?curid=3168073", "title": "Benjamin Massing", "text": "Il connazionale Georges Mouy\u00e9m\u00e9 \u00e8 suo fratellastro.\n\u00c8 scomparso nel 2017 all'et\u00e0 di 55 anni."}
{"id": "3168074", "revid": "287204", "url": "https://it.wikipedia.org/wiki?curid=3168074", "title": "\u014cuchi Yoshitaka", "text": "Biografia.\nFiglio di \u014cuchi Yoshioki, nel 1522 partecip\u00f2 con il padre alla guerra contro il clan Amago per il controllo della provincia di Aki, succedette al padre (morto nel 1528) come capo del clan \u014cuchi.\nNegli anni '30 guid\u00f2 un'azione militare nel nord di Ky\u016bsh\u016b e, sconfiggendo il clan Shoni, acquis\u00ec il controllo dell'area. Nel 1540 riprese la lotta contro gli Amago per il controllo della provincia di Aki.\nL'invasione della provinicia di Izumo si concluse disastrosamente con la morte del figlio adottivo di Yoshitaka, \u014cuchi Harumochi, e di molti dei soldati inviati contro Amago Haruhisa. Dopo la sconfitta smise di coltivare l'ambizione di espandere i suoi domini e si dedic\u00f2 alle arti e alla cultura.\nI suoi seguaci s divisero in due fazione: una guidata da Sagara Taket\u014d, che auspicava al mantenimento della pace e al consolidamento del potere nelle terre conquistate, e una che faceva capo a Sue Harukata, che propugnava la ripresa della guerra di espansione: \u014cuchi Yoshioki scelse come consiglieri i primi, causando la ribellione di Sue Harukata che cerc\u00f2 di prendere il controllo del clan.\nAvendo il controllo delle truppe, Sue ebbe facilmente la meglio su Yoshioki e lo costrinse a commettere seppuku."}
{"id": "3168076", "revid": "838137", "url": "https://it.wikipedia.org/wiki?curid=3168076", "title": "Grand Prix Hassan II 2003 - Doppio", "text": "Il doppio del Grand Prix Hassan II 2003 \u00e8 stato un torneo di tennis facente parte dell'ATP Tour.\nStephen Huss e Myles Wakefield erano i detentori del titolo, ma quest'anno non hanno partecipato.\nFranti\u0161ek \u010cerm\u00e1k e Leo\u0161 Friedl hanno battuto in finale 6\u20133, 7\u20135 Devin Bowen e Ashley Fisher."}
{"id": "3168081", "revid": "155634", "url": "https://it.wikipedia.org/wiki?curid=3168081", "title": "Anette Sagen", "text": "Biografia.\nStagioni 2005-2010.\nIn Coppa Continentale, la massima competizione femminile di salto prima dell'istituzione della Coppa del Mondo nella stagione 2012, esord\u00ec il 23 luglio 2004 a Park City, conquistando subito il primo podio (2\u00aa) e ottenne la prima vittoria il 16 gennaio 2005 a Planica. Si aggiudic\u00f2 il trofeo per cinque stagioni consecutive, dal 2005 al 2009.\nAi Mondiali di Liberec 2009 vinse la medaglia di bronzo con 238,5 punti; meglio di lei la statunitense Lindsey Van con 243,0 e la tedesca Ulrike Gr\u00e4\u00dfler con 239,0.\nStagioni 2011-2015.\nNella rassegna iridata di Oslo 2011 si classific\u00f2 22\u00aa.\nIn Coppa del Mondo esord\u00ec nella gara inaugurale del 3 dicembre 2011 sul trampolino Lysg\u00e5rdsbakken di Lillehammer (8\u00aa), conquist\u00f2 il primo podio il 14 gennaio 2012 in Val di Fiemme (3\u00aa) e la prima vittoria il 23 novembre successivo, ancora a Lillehammer. Ancora in Val di Fiemme, ai Mondiali del 2013, fu 4\u00aa nella gara a squadre e 7\u00aa in quella individuale.\nVinse nuovamente la Coppa Continentale nel 2015 ed al termine della stagione annunci\u00f2 il ritiro dalle competizioni."}
{"id": "3168085", "revid": "116159515", "url": "https://it.wikipedia.org/wiki?curid=3168085", "title": "Buttelstedt", "text": "Buttelstedt \u00e8 una frazione della citt\u00e0 tedesca di Am Ettersberg, nel \"Land\" della Turingia.\nStoria.\nIl 1\u00ba gennaio 2019 la citt\u00e0 di Buttelstedt venne fusa con i comuni di Berlstedt, Gro\u00dfobringen, Heichelheim, Kleinobringen, Krautheim, Ramsla, Sachsenhausen, Schwerstedt, Vippachedelhausen e Wohlsborn, formando la nuova citt\u00e0 di Am Ettersberg."}
{"id": "3168087", "revid": "891358", "url": "https://it.wikipedia.org/wiki?curid=3168087", "title": "Bertin Ebwell\u00e9", "text": ""}
{"id": "3168088", "revid": "287204", "url": "https://it.wikipedia.org/wiki?curid=3168088", "title": "Bertin Ebwelle", "text": ""}
{"id": "3168089", "revid": "1543377", "url": "https://it.wikipedia.org/wiki?curid=3168089", "title": "Gro\u00dfobringen", "text": "Gro\u00dfobringen (letteralmente \"Obringen grande\", in contrapposizione alla vicina Kleinobringen \u2013 \"Obringen piccola\") \u00e8 una frazione della citt\u00e0 tedesca di Am Ettersberg, nel \"Land\" della Turingia.\nStoria.\nIl 1\u00ba gennaio 2019 il comune di Gro\u00dfobringen venne fuso con la citt\u00e0 di Buttelstedt e con i comuni di Berlstedt, Heichelheim, Kleinobringen, Krautheim, Ramsla, Sachsenhausen, Schwerstedt, Vippachedelhausen e Wohlsborn, formando la nuova citt\u00e0 di Am Ettersberg."}
{"id": "3168090", "revid": "1543377", "url": "https://it.wikipedia.org/wiki?curid=3168090", "title": "Heichelheim", "text": "Heichelheim \u00e8 una frazione della citt\u00e0 tedesca di Am Ettersberg, nel \"Land\" della Turingia.\nStoria.\nIl 1\u00ba gennaio 2019 il comune di Heichelheim venne fuso con la citt\u00e0 di Buttelstedt e con i comuni di Berlstedt, Gro\u00dfobringen, Kleinobringen, Krautheim, Ramsla, Sachsenhausen, Schwerstedt, Vippachedelhausen e Wohlsborn, formando la nuova citt\u00e0 di Am Ettersberg."}
{"id": "3168092", "revid": "1543377", "url": "https://it.wikipedia.org/wiki?curid=3168092", "title": "Kleinobringen", "text": "Kleinobringen (letteralmente \"Obringen piccola\", in contrapposizione alla vicina Gro\u00dfobringen \u2013 \"Obringen grande\") \u00e8 una frazione della citt\u00e0 tedesca di Am Ettersberg, nel \"Land\" della Turingia.\nStoria.\nIl 1\u00ba gennaio 2019 il comune di Kleinobringen venne fuso con la citt\u00e0 di Buttelstedt e con i comuni di Berlstedt, Gro\u00dfobringen, Heichelheim, Krautheim, Ramsla, Sachsenhausen, Schwerstedt, Vippachedelhausen e Wohlsborn, formando la nuova citt\u00e0 di Am Ettersberg."}
{"id": "3168098", "revid": "1632387", "url": "https://it.wikipedia.org/wiki?curid=3168098", "title": "FWX", "text": "FWX \u00e8 il decimo disco in studio dei Fates Warning."}
{"id": "3168099", "revid": "1442080", "url": "https://it.wikipedia.org/wiki?curid=3168099", "title": "Estoril Open 2003 - Singolare maschile", "text": "Il singolare dell'Estoril Open 2003 \u00e8 stato un torneo di tennis facente parte dell'ATP Tour.\nDavid Nalbandian era il detentore del titolo, ma quest'anno non ha partecipato.\nNikolaj Davydenko ha battuto in finale 6\u20134, 6\u20133 Agust\u00edn Calleri."}
{"id": "3168102", "revid": "838137", "url": "https://it.wikipedia.org/wiki?curid=3168102", "title": "Estoril Open 2003 - Doppio maschile", "text": "Il doppio maschile dell'Estoril Open 2003 \u00e8 stato un torneo di tennis facente parte dell'ATP Tour.\nKarsten Braasch e Andrej Ol'chovskij erano i detentori del titolo, ma quest'anno non hanno partecipato.\nMahesh Bhupathi e Maks Mirny hanno battuto in finale 6\u20131, 6\u20132 Lucas Arnold e Mariano Hood."}
{"id": "3168104", "revid": "838137", "url": "https://it.wikipedia.org/wiki?curid=3168104", "title": "Monte Carlo Masters 2003 - Doppio", "text": "Il doppio del Monte Carlo Masters 2003 \u00e8 stato un torneo di tennis facente parte dell'ATP Tour.\nJonas Bj\u00f6rkman e Todd Woodbridge erano i detentori del titolo, ma hanno perso nel 2\u00ba turno contro Franti\u0161ek \u010cerm\u00e1k e Leo\u0161 Friedl.\nMahesh Bhupathi e Maks Mirny hanno battuto in finale 6\u20134, 3\u20136, 7\u20136 (8\u20136) Micha\u00ebl Llodra e Fabrice Santoro.\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "3168105", "revid": "1442080", "url": "https://it.wikipedia.org/wiki?curid=3168105", "title": "Torneo God\u00f3 2003 - Singolare", "text": "Il singolare del Torneo God\u00f3 2003 \u00e8 stato un torneo di tennis facente parte dell'ATP Tour.\nGast\u00f3n Gaudio era il detentore del titolo, ma ha perso nei quarti di finale contro Marat Safin.\nCarlos Moy\u00e1 ha battuto in finale Safin che si \u00e8 ritirato sul punteggio di 5\u20137, 6\u20132, 6\u20132, 3\u20130.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "3168106", "revid": "227211", "url": "https://it.wikipedia.org/wiki?curid=3168106", "title": "Assioma di campo", "text": ""}
{"id": "3168107", "revid": "1543377", "url": "https://it.wikipedia.org/wiki?curid=3168107", "title": "Leutenthal", "text": "Leutenthal \u00e8 una frazione del comune tedesco di Ilmtal-Weinstra\u00dfe, nel \"Land\" della Turingia.\nStoria.\nIl 1\u00ba gennaio 2019 il comune di Leutenthal venne aggregato al comune di Ilmtal-Weinstra\u00dfe."}
{"id": "3168108", "revid": "599013", "url": "https://it.wikipedia.org/wiki?curid=3168108", "title": "Pavel Pergl", "text": "\u00c8 morto suicida nel 2018 all'et\u00e0 di 40 anni.\nCarriera.\nPavel Pergl \u00e8 colui che, nella stagione 2010-2011, nello spareggio promozione-relegazione contro il Servette, segn\u00f2 al'88' regalando ai granata una vittoria per 1-0; al ritorno, il 31 maggio 2011, il Servette si impone sul Bellinzona per 3-1, e quest'ultima retrocede in Challenge League."}
{"id": "3168111", "revid": "1543377", "url": "https://it.wikipedia.org/wiki?curid=3168111", "title": "Rohrbach (Weimarer Land)", "text": "Rohrbach \u00e8 una frazione del comune tedesco di Ilmtal-Weinstra\u00dfe, nel \"Land\" della Turingia.\nStoria.\nIl 1\u00ba gennaio 2019 il comune di Rohrbach venne aggregato al comune di Ilmtal-Weinstra\u00dfe."}
{"id": "3168114", "revid": "155634", "url": "https://it.wikipedia.org/wiki?curid=3168114", "title": "Torneo God\u00f3 2003 - Doppio", "text": "Il doppio del Torneo God\u00f3 2003 \u00e8 stato un torneo di tennis facente parte dell'ATP Tour.\nMichael Hill e Daniel Vacek erano i detentori del titolo, ma quest'anno non hanno partecipato.\nBob Bryan e Mike Bryan hanno battuto in finale 6\u20134, 6\u20133 Chris Haggard e Robbie Koenig.\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "3168115", "revid": "1543377", "url": "https://it.wikipedia.org/wiki?curid=3168115", "title": "Wohlsborn", "text": "Wohlsborn \u00e8 una frazione della citt\u00e0 tedesca di Am Ettersberg, nel \"Land\" della Turingia.\nStoria.\nIl 1\u00ba gennaio 2019 il comune di Wohlsborn venne fuso con la citt\u00e0 di Buttelstedt e con i comuni di Berlstedt, Gro\u00dfobringen, Heichelheim, Kleinobringen, Krautheim, Ramsla, Sachsenhausen, Schwerstedt e Vippachedelhausen, formando la nuova citt\u00e0 di Am Ettersberg."}
{"id": "3168117", "revid": "1543377", "url": "https://it.wikipedia.org/wiki?curid=3168117", "title": "Bechstedtstra\u00df", "text": "Bechstedtstra\u00df \u00e8 una frazione (\"Ortsteil\") del comune tedesco di Grammetal.\nStoria.\nIl 31 dicembre 2019 il comune di Bechstedtstra\u00df venne fuso con i comuni di Daasdorf am Berge, Hopfgarten, Isseroda, M\u00f6nchenholzhausen, Niederzimmern, Nohra, Ottstedt am Berge e Troistedt, formando il nuovo comune di Grammetal.\nAmministrazione.\nBechstedtstra\u00df \u00e8 amministrata da un consiglio di frazione (\"Ortschaftsrat\") e da un sindaco di frazione (\"Ortschaftsb\u00fcrgermeister\")."}
{"id": "3168118", "revid": "124451683", "url": "https://it.wikipedia.org/wiki?curid=3168118", "title": "Palazzo Simi", "text": "Palazzo Simi \u00e8 situato a Bari, nella citt\u00e0 vecchia, precisamente in Strada Lamberti 1, gi\u00e0 strada Simi, che a sua volta si trova vicino a Largo S. Sabino, alle spalle della Cattedrale.\nStoria.\nPalazzo Simi, costruito in epoca cinquecentesca, testimonia l'architettura barese tipica del XVI e del XVII secolo. \u00c8 stato costruito su una chiesa bizantina, probabilmente intitolata a S.Gregorio de Falconibus.\nIl palazzo \u00e8 eretto su fondamenta di epoca imperiale.\nIl palazzo dalla fine del XVII secolo \u00e8 diventata propriet\u00e0 della famiglia Simi de Burgis, i cui appartenenti sono riconosciuti a tutt'oggi patrizi di Lucca in quanto di provenienza e di antica origine lucchese cos\u00ec come sono documentati dall'XI secolo con relativi alberi genealogici, in Archivio di Stato e presso la Biblioteca Statale, sezione manoscritti, con sede a Palazzo Minutoli, sempre a Lucca. Dagli inizi del XVII secolo si registrano altri rami della Famiglia Simi di Lucca, il pi\u00f9 importante dei quali si \u00e8 diffuso a Pescia, ascritto alla Nobilt\u00e0 di quella citt\u00e0 e al Sacro Militare Ordine di Santo Stefano come Cavalieri fondatori. \nPalazzo Simi a Bari fu rinnovato e ampliato in varie fasi dagli appartenenti al Casato che ne ha tenuto il possesso fino agli inizi del XX secolo: ci\u00f2 si evince da documenti d'archivio conservati presso l'Archivio di Stato di Bari e dal fondo manoscritti della Biblioteca Sagarriga Visconti Volpi e soprattutto dal manoscritto intitolato \"Tavola e memoria della famiglia Simi de Burgis\" iniziato nel 1682 dall'abate Michele Simi (Bari, 1655-1731), di Giovanni e di Livia Antonia Di Negro, canonico del Capitolo di San Nicola che ne traccia la relativa storia nell'acquisto e nei successivi ampliamenti della tipica \"casa palatiata\" della citt\u00e0 vecchia. Il manoscritto fu poi accuratamente aggiornato dai successori fino agli inizi del '900. Il volume originale, attualmente conservato presso la Biblioteca Provinciale nata sul fondo librario donato dal Barone Gennaro de Gemmis, Fondo Famiglie Pugliesi, \u00e8 stato edito a Bari da Corcelli nel 2001 a cura di Emanuela Angiuli, Maria Padovano, Saverio Simi de Burgis e con un'introduzione dell'allora Assessore alla Cultura del Comune di Bari Ennio Triggiani. Da tale testo e da altri documenti che ne danno riferimento, soprattutto i contratti matrimoniali dei vari appartenenti al Casato - si veda in particolare il contratto stipulato il 3 ottobre 1838 presso il notaio barese Teodoro Verzilli per il matrimonio tra Domenico Simi di Saverio e di Maria Francesca Sardani e Raffaella Tanzi di Blevio di Luigi e di Carmela de Riso di Carpinone - si evince chiaramente che la stessa strada Lamberti si chiamava un tempo strada Simi. Lo stesso riferimento alla strada Simi si evince in altri antichi documenti del periodo. Dal volume manoscritto iniziato nel 1682 l'abate Michele Simi cita un altro Palazzo Simi, sua residenza a lui donato dalla madre Livia Antonia Di Negro, appartenente a un'antica famiglia patrizia dogale di origine genovese, e poi ceduto al Capitolo dei Canonici della Real Basilica di San Nicola, tuttora esistente in Bari vecchia e sito nell'attuale strada degli Orefici, di fronte a Palazzo Gironda e a Palazzo Milella. Il portale dell'edificio \u00e8 sormontato dall'ancora leggibile stemma di famiglia.\nIl Palazzo Lamberti che sorgeva pi\u00f9 in prossimit\u00e0 della Cattedrale di San Sabino, \u00e8 stato, infatti, demolito agli inizi del XX secolo.\nDal 1999 Palazzo Simi ospita mostre di interesse archeologico, quale sede del \"Centro Operativo Archeologico di Bari\".\nDescrizione palazzo.\nUna volta entrati, si nota subito l'imponente scala di pietra bianca, posta sulla destra.\nL'atrio \u00e8 decorato da piante ornamentali poste in dei vasi.\nIl pianoterra \u00e8 diviso in sale.\nMostre.\nPalazzo Simi ospita molte mostre, tra cui vi \u00e8 stata la mostra dedicata agli scambi commerciali tra i popoli del Mediterraneo e i Micenei, intitolata \"Ambra per Agamennone\"."}
{"id": "3168121", "revid": "838137", "url": "https://it.wikipedia.org/wiki?curid=3168121", "title": "U.S. Men's Clay Court Championships 2003 - Doppio", "text": "Il doppio dell'U.S. Men's Clay Court Championships 2003 \u00e8 stato un torneo di tennis facente parte dell'ATP Tour.\nMardy Fish e Andy Roddick erano i detentori del titolo, ma hanno perso in semifinale contro Mark Knowles e Daniel Nestor.\nKnowles e Nestor hanno battuto in finale 6\u20134, 6\u20133 Jan-Michael Gambill e Graydon Oliver."}
{"id": "3168122", "revid": "287204", "url": "https://it.wikipedia.org/wiki?curid=3168122", "title": "Neovenatoridae", "text": " \nI neovenatoridi (Neovenatoridae) sono una famiglia di dinosauri carnivori, appartenenti ai carnosauri. Vissero tra il Cretaceo inferiore e il superiore (135 - 70 milioni di anni fa) e includono gli ultimi carnosauri sopravvissuti.\nDescrizione.\nL'aspetto di questi dinosauri era quello tipico dei grandi carnivori: teste grosse armate di lunghi denti seghettati, corpi possenti e lunghe zampe posteriori. Molti neovenatoridi, per\u00f2, possedevano una caratteristica unica rispetto agli altri carnosauri: le zampe anteriori erano lunghe e armate di grandi artigli falciformi. Le dimensioni, in generale, erano medio-grandi (intorno agli otto metri di lunghezza) e le caratteristiche richiamavano i carnosauri del Giurassico, come \"Sinraptor\".\nClassificazione.\nI neovenatoridi sono stati riconosciuti come gruppo a s\u00e9 stante solo nel 2010, anche se numerosi fossili erano stati ritrovati molti anni prima. In precedenza, per\u00f2, le forme erano state ascritte ad altri gruppi di dinosauri teropodi, come gli allosauridi (ad es. \"Chilantaisaurus\"), i carcarodontosauridi (\"Neovenator\") e addirittura i dromeosauridi (\"Megaraptor\"). Uno studio comparato ha permesso di riconoscere, all'interno della famiglia, un clade tipicamente gondwaniano (ovvero dei continenti meridionali) dai caratteristici grandi artigli, noto come Megaraptora.\nI neovenatoridi furono gli ultimi carnosauri sopravvissuti: almeno un neovenatoride (\"Orkoraptor\") visse alla fine del Cretaceo superiore (Maastrichtiano, circa 70 milioni di anni fa), poco prima dell'estinzione totale dei dinosauri.\nIl cladogramma qui presentato segue l'analisi di Benson, Carrano e Brusatte (2010); un altro studio pubblicato nel 2010 ha dimostrato che il poco noto teropode australiano \"Rapator\" apparteneva ai Megaraptora ed era molto simile ad \"Australovenator\"."}
{"id": "3168123", "revid": "212348", "url": "https://it.wikipedia.org/wiki?curid=3168123", "title": "Dictionnaire de l'Acad\u00e9mie fran\u00e7aise", "text": "Il Dictionnaire de l'Acad\u00e9mie fran\u00e7aise (Dizionario dell'Accademia di Francia) \u00e8 il dizionario ufficiale della lingua francese curato dall'Acad\u00e9mie fran\u00e7aise, sotto la direzione del suo segretario generale perpetuo.\nStoria editoriale.\nLa redazione del \"Dictionnaire\" inizi\u00f2 nel 1638, su invito del cardinale Richelieu. Il progetto, diretto dagli accademici Claude Favre de Vaugelas e Jean Chapelain, era ispirato a una concezione purista della lingua francese: il \"Dictionnaire\" non avrebbe dovuto prendere in considerazione tutto il lessico della lingua francese e non avrebbe dovuto elencare tutti i significati di una singola parola; al contrario, avrebbe dovuto essere un dizionario normativo in grado di suggerire il buon uso del lessico. Nel \"Dictionnaire\" non sarebbero state pertanto inserite gli arcaicismi, i vocaboli di registro basso o colloquiale, i neologismi, le parole appartenenti al lessico specialistico di arti, mestieri e della scienza, tranne quelle dell'aristocrazia (la caccia, la scherma, ecc.)\nIl lavoro procedette con lentezza e il primo volume apparve dopo pi\u00f9 di mezzo secolo, nel 1694. I lemmi non erano disposti secondo l'ordine alfabetico, ma per famiglie di derivati e di composti. Di ciascun vocabolo veniva consacrato solo il significato principale, e non erano forniti esempi d'uso; venivano presentate solo alcune espressioni tolte da scrittori la cui competenza linguistica era stata approvata dall'\"Acad\u00e9mie\", ma il cui nome non veniva tuttavia citato.\nNelle edizioni successive fu finalmente adottato l'ordine alfabetico. La sesta edizione (1835) codific\u00f2 la riforma dell'ortografia francese che permise il passaggio \u00abdal fran\u00e7ois al fran\u00e7ais\u00bb. La settima edizione (1878-1879) propose numerose modifiche, secondo la riforma ortografica del 1835, e introdusse oltre 2000 nuovi vocaboli. L'ultima edizione completa (ottava edizione) apparve in due volumi nel triennio 1932-1935; nonostante fossero stati introdotti nuovi vocaboli, la rapida evoluzione della lingua francese richiedeva un ampliamento per cui venne prospettata una nuova edizione (la nona edizione) in via di completamento.\nDella nona edizione sono apparsi finora tre volumi:"}
{"id": "3168124", "revid": "838137", "url": "https://it.wikipedia.org/wiki?curid=3168124", "title": "BMW Open 2003 - Doppio", "text": "Il doppio del BMW Open 2003 \u00e8 stato un torneo di tennis facente parte dell'ATP Tour.\nPetr Luxa e Radek \u0160t\u011bp\u00e1nek erano i detentori del titolo, ma hanno perso nel 1\u00ba turno contro Tom\u00e1\u0161 Cibulec e Pavel V\u00edzner.\nWayne Black e Kevin Ullyett hanno battuto in finale 6\u20133, 7\u20135 Joshua Eagle e Jared Palmer."}
{"id": "3168126", "revid": "1543377", "url": "https://it.wikipedia.org/wiki?curid=3168126", "title": "Ferdinando di Danimarca", "text": "Infanzia e giovent\u00f9.\nIl principe Ferdinando nacque nel palazzo di Christiansborg, a Copenaghen, il 22 novembre 1792, il pi\u00f9 giovane dei figli di Federico, principe ereditario di Danimarca e Norvegia, e della moglie Sofia Federica di Meclemburgo-Schwerin. Era quindi un nipote di re Federico V di Danimarca e Norvegia.\nDal momento che suo zio, re Cristiano VII, era mentalmente squilibrato, suo padre aveva funto da reggente dopo la morte di Johann Friedrich Struensee nel 1772. Dopo il colpo di mano del 1784 con il quale il figlio di Cristiano e quindi legittimo erede al trono, anch'egli di nome Federico, aveva preso il potere e la reggenza, il padre di Ferdinando si era ritrovato senza alcuna influenza a corte. In ogni caso, dal momento che il nuovo reggente e poi re era comunque senza figli maschi, il padre di Ferdinando ed i suoi figli rimanesero nell'immediata linea di successione al trono.\nQuando Christiansborg venne distrutto da un incendio nel 1794 il giovane principe e la sua famiglia si trasferirono nel palazzo di Amalienborg, dove egli venne cresciuto, trascorrendo poi le estati a Sorgenfri.\nMatrimonio.\nIl 1\u00ba agosto 1829, nel palazzo di Frederiksberg, Ferdinando spos\u00f2 la cugina Carolina di Danimarca (1793-1881); essa era la figlia maggiore del gi\u00e0 citato principe della corona Federico, nel frattempo salito al trono come Federico VI di Danimarca. Quando quest'ultimo mor\u00ec nel 1839, a causa della legge salica Carolina non pot\u00e9 salire al trono, che venne ereditato dal pi\u00f9 prossimo parente maschio, Cristiano Federico, fratello maggiore di Ferdinando.\nVita matura.\nIl numero di membri maschi della casa reale era cos\u00ec esiguo in quegli anni che lo stesso Ferdinando era sempre molto prossimo alla successione al trono; nel 1848, con la morte del fratello, divenuto re Cristiano VIII, l'ormai anziano Ferdinando divenne l'erede presuntivo al trono di Danimarca.\nFerdinando mor\u00ec senza discendenti e questa fu una delle cause che portarono all'estinzione del ramo principale della Casa reale danese e alla conseguente seconda guerra dello Schleswig; egli avrebbe potuto interrompere la tradizionale continuit\u00e0 di re di nome Cristiano e Federico, che era iniziata nel XVI secolo."}
{"id": "3168127", "revid": "2153076", "url": "https://it.wikipedia.org/wiki?curid=3168127", "title": "What's My Name?", "text": "What's My Name? \u00e8 un brano musicale della cantante barbadiana Rihanna, in duetto con il rapper canadese Drake, estratto come secondo singolo dal suo quinto album di inediti, \"Loud\". Scritto da Ester Dean, Stargate, Tracy Hale e dallo stesso Drake, \u00e8 stato presentato inedito il 15 ottobre 2010. Il singolo si aggiudica le prime rotazioni radiofoniche negli Stati Uniti il 26 ottobre 2010. Per il mercato digitale, invece, \u00e8 stato pubblicato in alcuni Paesi europei dal 29 ottobre 2010, mentre nel Nordamerica \u00e8 uscito il 1\u00ba novembre 2010. In Italia \u00e8 stato pubblicato il 15 novembre 2010.\nI critici musicali l'hanno esaltato per l'abilit\u00e0 vocale di Rihanna. Molti gradirono la natura romantica del brano, e anche i suoi toni sessuali. Si \u00e8 sollevata tuttavia anche qualche critica negativa contro il testo di Drake che in un'allusione sessuale fa riferimento alla radice quadrata di 69. \"What's My Name?\" ha scalato le classifiche dei singoli pi\u00f9 venduti in molte nazioni, ponendosi al primo posto negli Stati Uniti, offrendo a Rihanna il terzo brano alla numero uno del 2010, e l'ottavo in totale. Il brano ha raggiunto la vetta delle classifiche in Brasile, Ungheria e Regno Unito ed \u00e8 entrato nelle prime cinque posizioni in Canada, Irlanda, Nuova Zelanda, Norvegia e Slovacchia.\nPubblicazione e descrizione.\n\"What's My Name?\" \u00e8 un brano mid-tempo electro-R&amp;B, prodotto dal trio norvegese Stargate, che riporta Rihanna al \"pop isolano\" dei primi anni della sua carriera.\nIl brano \u00e8 nato come un semplice remix di Drake su una melodia cantata da Rihanna. La collaborazione tra i due artisti non \u00e8 stata una decisione delle case discografiche ma la stessa Rihanna, a lavoro terminato, ha personalmente invitato il rapper a duettare con lei nel brano. A proposito di Drake ha dichiarato: \"Drake \u00e8 il rapper pi\u00f9 acclamato del momento e noi abbiamo sempre cercato di lavorare assieme. Lui \u00e8 l'unica persona a cui ho pensato che potesse veramente capire la melodia della canzone, e quando l'ha sentita ha detto: \"So bene cosa fare. Mi piace.\" e tre giorni dopo l'ha fatta cos\u00ec come volevo\".\nLa versione con Drake, che in un primo momento era stata realizzata esclusivamente come remix da includere come bonus track nel nuovo album di Rihanna \"Loud\", \u00e8 stata scelta come versione ufficiale del brano.\nIn un'intervista con HitQuarters, Hale rivel\u00f2 di essere stata convinta da Ester Dean a scrivere \"What's My Name?\" e, pi\u00f9 genericamente, \"Loud\". Nell'intervista, disse \"il mio contributo l'ho dato soprattutto al testo, Ester ha creato in prevalenza la melodia. \u00c8 stato comunque un lavoro di gruppo - \u00e8 difficile spiegare la formula in certi brani musicali perch\u00e9 gli Stargate fanno la loro parte, Ester fa la sua parte, io anche - nessuno fa solo una cosa\". Appena le fu chiesto come fosse venuto alla luce il brano, rispose \"Oh! Amore, amore e amore! Ed \u00e8 sensuale - \u00e8 venuto fuori come un brano molto sexy, e poi abbiamo posto sopra qualcos'altro di sexy.\" Jocelyn Vena da MTV descrisse la portata vocale e il contenuto del testo come \"insolente\". Lamb scrisse che \"nel testo, \"What's My Name?\" corrisponde a dolci, insignificanti nullit\u00e0 sessuali\", lanciando una leggera critica alla debolezza del contenuto.\nRihanna ha definito la collaborazione con Drake \"tenera e allegra\", sostenuta anche da Stacy Anderson da \"Spin\" e Nick Levine da \"Digital Spy\" quando andarono a scrivere nelle loro recensioni delle allusioni sessuali del testo. In particolare, Anderson e Levine constatarono una battuta giocata sull'algebra durante la parte vocale di Drake, in cui dice: \"La radice quadrata di 69 \u00e8 otto e qualcosa. Perch\u00e9 ho cercato di risolverla\". Megan Vick da \"Billboard\" ha scritto che \"il rigoglioso turno vocale di Rihanna denota un sorprendente salto nella maturit\u00e0 dai precedenti singoli\".\nIl brano si apre con la pronuncia di un'orecchiabile melodia da parte di Rihanna, seguita da una strofa dolcemente rappata da Drake. Il risultato \u00e8 un'alternanza di sonorit\u00e0 hip hop e godibili basi ska. Nella sua strofa rap Drake cita la canzone \"Say My Name\" delle Destiny's Child. Bill Lamb da About.com scrisse che prima del canto di Rihanna dominasse un'intima impalcatura di \"sognanti ritmi drum machine\". Il critico descrisse la musica di sottofondo come \"semplice\" e \"atmosferica\".\nAccoglienza.\nIl brano \u00e8 stato esaltato da diversi critici musicali. Jocelyn Vena di MTV l'ha definito \"elegante\" e \"tutto basato sul sesso e sull'amore\", ma ha gradito la parte musicale di Drake e il ritornello. Bill Lamb di \"About.com\" torna ad elogiare per l'ennesima volta Rihanna, dichiarando che \"sembra un altro dei pezzi forti nelle mani della cantante\". Molly Lambert di \"Pitchfork Media\" ha elogiato la parte musicale di Rihanna, in particolar modo quel \"ooh na na what's my name\": \"Rihanna non ha bisogno di dirci quanto sia piacevole: \u00e8 un dato di fatto! Non c'\u00e8 mai nessun dubbio sui suoi successi che potrebbe veramente essere l'unica ragazza al mondo\". Nicki Levine dal \"Digital Spy\" scrive: \"Mantiene l'alta classe persino quando Drake allude per scherzo alla \"radice quadrata di sessantanove\" e Rihanna pronuncia un'allusione non molto sfuggente al sesso orale\". Megan Vick da \"Billboard\" ha detto: \"Quanto \"What's My Name?\" sia uno sforzo congiunto, Rihanna ben gestisce il brano esprimendo una versione pi\u00f9 raffinata del suo personaggio pop.\"\nVideo musicale.\nRihanna ha registrato il video il 26 settembre 2010 a New York col regista Philip Andelman. Prima della sua presentazione, in rete circolarono numerosi filmati della sua realizzazione con Rihanna a spasso per il quartiere del Central Park. Le riprese sono state aperte agli sguardi dei fan e sono state anticipate da un gran numero di scatti fotografici che ritraggono la cantante in giro per le strade della citt\u00e0. Le parti del video dove partecipa Drake sono state registrate il 27 ottobre.\nIl video \u00e8 stato mostrato in anteprima il 12 novembre 2010 sul canale VEVO di YouTube di Rihanna. Il video comincia in una drogheria: Rihanna e Drake si incontrano per la prima volta e parte subito un intrigante gioco di sguardi. Drake non riesce a distogliere lo sguardo dal fondoschiena della cantante e la segue sino ad un frigorifero. Si alternano poi le scene che vedono la cantante, vestita con hot pants di una fantasia di vario colore, collant a rete e calzettoni arancioni, top nero scollato, giacchino zebrato e capelli ricci rossi, girovagare per le strade di New York e le scene nel suo appartamente in compagnia di Drake. Al termine del video il rapper sussurra \"I Love You\" nell'orecchio di Rihanna e la bacia. Il video \u00e8 il secondo pi\u00f9 visto di Rihanna e uno dei pi\u00f9 visti in rete con oltre le 360 milioni visualizzazioni. \u00c8 uno dei video che ha ottenuto la certificazione Vevo.\nSuccesso commerciale.\n\"What's My Name?\" segue il travolgente successo del precedente singolo, \"Only Girl (in the World)\". La sua fortuna si apre nei primi giorni di novembre, grazie ai passaggi in radio del brano nel Nordamerica, motivo che gli concede di attestarsi alla sessantesima posizione della \"Billboard\" Hot 100 e alla trentasettesima della \"Billboard\" Pop 100. Il brano diventa subito il sesto numero uno nella classifica statunitense di Rihanna nella sua carriera solista, e l'ottava numero uno contando \"Love The Way You Lie\" e \"Live Your Life\", saltando direttamente dalla sessantesima posizione alla prima con circa 235.000 copie digitali vendute in una settimana. Nella sua seconda settimana la canzone \u00e8 scesa alla sesta posizione della classifica digitale statunitense, vendendo 152.000 copie (il 35% in meno rispetto alla settimana precedente).\nIn Regno Unito, in seguito all'uscita di \"Loud\", \"What's My Name?\" ha esordito al diciottesimo posto il 27 novembre 2010. La settimana dopo, quella culminante il 5 dicembre, la canzone ha raggiunto la posizione numero otto, e nel corso dello stesso periodo di tempo, Rihanna ha avuto due brani in top ten: \"Only Girl (in the World)\" alla 7\u00aa posizione e \"Who's That Chick\" (singolo di David Guett in collaborazione con la barbadiana) al 9\u00ba posto. Grazie a ci\u00f2, Rihanna \u00e8 divenuta la quarta artista nella storia britannica a conseguire un simile risultato. L'andamento del brano si \u00e8 settimanalmente incrementato, fino a giungere al vertice delle classifiche il 9 gennaio 2011."}
{"id": "3168128", "revid": "767487", "url": "https://it.wikipedia.org/wiki?curid=3168128", "title": "Precious Lara Quigaman", "text": "Biografia.\nPrecious Quigaman \u00e8 la quarta rappresentante delle Filippine a vincere il titolo, dopo Gemma Cruz nel 1964, Aurora Pijuan nel 1970 e nel Melanie Marquez nel 1979. In precedenza era stata incoronata Binibining Pilipinas nel 2005.\nDopo l'anno di regno, e numerose apparizioni televisive, comprese alcune conduzioni per il canale GMA 7, Precious Quigaman ha intrapreso la carriera di attrice. Fra gli altri lavori a cui ha preso parte, la Quigman \u00e8 stata la protagonista della serie televisiva \"Impostor\", ed ha partecipato alla popolare serie televisiva horror \"Imortal\"."}
{"id": "3168130", "revid": "838137", "url": "https://it.wikipedia.org/wiki?curid=3168130", "title": "Open de Tenis Comunidad Valenciana 2003 - Doppio", "text": "Il doppio dell'Open de Tenis Comunidad Valenciana 2003 \u00e8 stato un torneo di tennis facente parte dell'ATP Tour.\nMahesh Bhupathi e Leander Paes erano i detentori del titolo, ma quest'anno non hanno partecipato.\nLucas Arnold e Mariano Hood hanno battuto in finale 6\u20131, 6\u20137 (7\u20139), 6\u20134 Brian MacPhie e Nenad Zimonji\u0107."}
{"id": "3168132", "revid": "729019", "url": "https://it.wikipedia.org/wiki?curid=3168132", "title": "Megaraptora", "text": "Megaraptora (il cui nome significa \"raptor giganti\") sono un clade estinto di dinosauri teropodi vissuti tra il Cretaceo inferiore-superiore, circa 130-84 milioni di anni fa (Hauteriviano-Campaniano), i cui resti fossili sono stati ritrovati in Sud America, Australia, Asia, e forse anche in Africa.\nI megaraptora sono conosciuti da resti fossili incompleti e non \u00e8 ancora stato trovato uno scheletro completo. Tuttavia, dai pochi resti conosciuti si sono potute descrivere una serie di caratteristiche uniche. I loro arti anteriori erano grandi e robusti, e l'ulna aveva una forma unica nei membri della famiglia Megaraptoridae, un sottogruppo di megaraptorani che esclude \"Fukuiraptor\". Le prime due dita erano allungate, e presentavano enormi artigli ricurvi, mentre il terzo dito era pi\u00f9 piccolo. Il materiale cranico dei megaraptora \u00e8 molto incompleto, sebbene sia stato descritto un esemplare giovanile di \"Megaraptor\", nel 2014, che conservava parte del muso, dalla forma lunga e snella. Le ossa degli arti posteriori riferite ai megaraptori sono piuttosto sottili e simili a quelle dei coelurosauri, adattate alla corsa. Sebbene i megaraptora fossero teropodi dal corpo massiccio, le loro ossa erano pesantemente pneumatizzate o piene di sacche d'aria. Le vertebre, le costole e l'ileo erano pneumatizzati in misura molto diversa dagli altri teropodi, condizione ritrovata solo in taxa, come \"Neovenator\". Altre caratteristiche includono le vertebre del collo opistocelose e i denti simili a quelli dei compsognathidi.\nIl clade fu originariamente nominato nel 2010 come un sottoinsieme della famiglia Neovenatoridae, un gruppo di allosauroidi dalla corporatura leggere, imparentati con i grandi carcharodontosauridi, come \"Giganotosaurus\" e \"Carcharodontosaurus\". Tuttavia, un'analisi filogenetica del 2013 di Fernando Novas e dei suoi colleghi non concorda con questo schema di classificazione, sostenendo invece che i megaraptori si siano evoluti alla base di Tyrannosauroidea, una superfamiglia di coelurosauri basali, di cui fa parte anche il famoso \"Tyrannosaurus\". Grazie a nuovi ritrovamenti e ad una migliorata metodologie di Novas, \u00e8 stata proposta una terza posizione per il gruppo, alla base di Coelurosauria, insieme ad altri teropodi dalla classificazione controversa, come \"Gualicho\", ma non all'interno di Tyrannosauroidea. Indipendentemente dalla loro posizione, \u00e8 chiaro che i megaraptori hanno sperimentato una gran quantit\u00e0 di evoluzioni convergenti con entrambi gli allosauroidi, di tipo \"Neovenator\", e i coelurosauri basali.\nI megaraptori erano estremamente diversificati durante il primo periodo del Cretaceo superiore del Sud America, in particolare in Patagonia. Tuttavia, avevano una distribuzione assai diffusa. \"Fukuiraptor\", il membro pi\u00f9 basale (\"primitivo\") del gruppo, visse in Giappone. In Australia sono stati ritrovati numerosi esemplari di megaraptora, indicando che questi animali erano piuttosto comuni sul continente, tanto che il suo pi\u00f9 grande predatore, \"Australovenator\", era proprio un megaraptora.\nDescrizione.\nI Megaraptora erano teropodi di taglia medio-grande, che andavano dai 4,2 metri (14 piedi) di lunghezza di \"Fukuiraptor\", ai 9 metri (30 piedi) di \"Aerosteon\", fino ai 12 metri (42 piedi) di \"Bahariasaurus\" (sempre che si tratti di un membro del clade). La maggior parte dei megaraptorani \u00e8 conosciuta da resti fossili molto frammentari, sebbene alcune caratteristiche possano essere identificate in pi\u00f9 membri del clade. Almeno alcuni megaraptori, come \"Murusraptor\" e \"Aerosteon\", possedevano ossa ampiamente pneumatiche (in particolare l'ileo e le costole), che probabilmente ospitavano seni collegati ai polmoni, in una struttura simile a quella degli uccelli moderni. Le sottili ossa degli arti posteriori e i lungi metatarsi presenti in diverse specie indicano che i membri di questo gruppo avevano, probabilmente, abitudini cursorie. La maggior parte dei megaraptori fanno parte della famiglia Megaraptoridae, nominata da Fernando Novas e dai suoi colleghi nel 2013. Questa famiglia \u00e8 unita da diversi adattamenti dell'ulna e degli artigli che non sono presenti nel megaraptori basali, come \"Fukuiraptor\".\nCranio e denti.\nNon sono noti esemplari fossili di megaraptori dal cranio completo, sebbene diversi taxa presentino un cranio parziale o frammenti. \"Aerosteon\", \"Orkoraptor\" e \"Murusraptor\" conservano diverse ossa della parte posteriore del cranio, mentre la mandibola \u00e8 conosciuta solo da \"Australovenator\", mentre un esemplare giovanile di \"Megaraptor\" descritto nel 2014 conservava gran parte del muso e frammenti parietali. I denti sono stati ritrovati in molti generi. Collettivamente, i megaraptori possono essere ricostruiti con un cranio lungo e leggero, dotato di tanti denti relativamente piccoli.\nBasandosi su \"Megaraptor\", l'osso premascellare sulla punta del muso \u00e8 piccolo, con un lungo ramo d'osso simile a un bastoncino che si estende sopra le narici esterne (fori nasali). Le stesse narici erano molto grandi ed allungate, simili a quelle dei primi tyrannosauroidi, come \"Dilong\" e \"Proceratosaurus\". Il muso mostrava anche alcune somiglianze con i carcharodontosauridi, in particolare il bordo superiore dritto della mascella e le ossa nasali rettangolari. Le ossa parietali nella parte superiore del cranio, dietro gli occhi, avevano una cresta sagittale fortemente sviluppata, come nei tyrannosauroidi. La parte posteriore del cranio \u00e8 piuttosto semplice, priva di creste o sporgenze pronunciate, sebbene in alcuni generi le ossa lacrimali e postorbitali presentassero bordi rugosi. \"Aerosteon\" e \"Murusraptor\" possedevano un osso quadrato pneumatico, come in alcuni allosauroidi (\"Sinraptor\", \"Mapusaurus\") e tyrannosauroidi. La mandibola, nota solo in \"Australovenator\", \u00e8 lunga e sottile, il cui primo dente \u00e8 il pi\u00f9 piccolo degli altri (come nei tyrannosauroidi). La mandibola nel suo insieme possiede un singolo forame meckeliano, come nei carcharodontosauri, tyrannosauridi e ornithomimidi. Tuttavia, la parte posteriore della mandibola (come visto in \"Murusraptor\") era significativamente pi\u00f9 leggera di quella dei tyrannosauroidi. Il materiale fossile della scatola cranica conservato mostra somiglianze sia con i carcharodontosauri che con i tyrannosauroidi.\nI denti premascellari di \"Megaraptor\" erano variabilmente simili a quelli dei tyrannosauroidi, essendo piccoli, incisiformi (a forma di scalpello) e a forma di D nella sezione trasversale. Tuttavia, i denti premascellari di \"Murusraptor\" erano simili a zanne, come nei teropodi non-tyrannosauroidi. I denti mascellari dei megaraptori mostrano una gran variet\u00e0 tra i generi, anche se in genere erano piccoli rispetto al muso con ornamenti di smalto minimi. Alcuni megaraptori, come \"Orkoraptor\", \"Australovenator\" e \"Megaraptor\", avevano denti a forma di 8 in sezione trasversale e completamente non-serrati dalla parte anteriore (in modo simile a dromaeosauridi e compsognathidi), mentre \"Murusraptor\" presentava delle dentellature anteriori solo sulla punta dei denti. \"Fukuiraptor\" aveva denti molto compressi lateralmente e simili a lame (simili a quelle dei carcharodontosauri) con entrambe le dentellature anteriori e posteriori.\nVertebre e costole.\nLe vertebre cervicali dei megaraptori sono uniche tra teropodi essendo fortemente opisthocoelouse, ossia che erano convesse dal davanti e concave dietro. Le vertebre opisthocoelouse sono presenti anche in \"Allosaurus\" e nei sauropodi e consentono un'elevata flessibilit\u00e0 senza sacrificare la difesa contro le forze di taglio. Le cervicali erano anche simili a quelle dei carcharodontosauriani, con spine neurali corte, processi trasversali situati intorno alla lunghezza media sul centro, ed un paio di grandi fosse laterali conosciute come pleurocelidi. Queste fosse erano presenti nella maggior parte delle vertebre dei megaraptora e si collegavano ad un complesso sistema di piccole sacche d'aria all'interno delle vertebre. Questa rete interna delle vertebre dei megaraptora (e quella di alcuni altri teropodi) \u00e8 stata descritta come \"camellate\".\nLe vertebre caudali prossimali (vertebre alla base della coda) presentano una cresta longitudinale che correva lungo la loro superficie inferiore, in modo simile a quello visto in \"Neovenator\", ma in modo differente dai tyrannosauroidi. Le vertebre avevano anche un paio di creste laterali che si estendevano verso il basso dai processi trasversali verso il centro. Queste creste, note come lamine centrodiapofisarie, definivano una grande depressione (fossa infradiapofisaria) sotto i processi trasversi. Sebbene queste creste fossero presenti anche nelle vertebre dorsali (posteriori) e fossero state ritrovate anche in altri teropodi, i megaraptori erano praticamente unici nel fatto che le loro lamine centrodiapofisarie erano ben sviluppate alla base della coda, a volte anche pi\u00f9 delle vertebre dorsali. Solo gli spinosauridi condividono questa caratteristica. Il forte sviluppo di queste creste potrebbe indicare che la coda di questi animali fosse spessa e muscolosa.\nLe costole dorsali erano spesse e curve ma cave e forate da un foro vicino alla loro connessione con le vertebre. Le gastralie (costole del ventre) erano strutture a forma di paletta, larghe e spesse, con il lato sinistro e destro fusi nella linea mediana del torace. Queste caratteristiche indicavano che i megaraptori erano teropodi dal corpo grosso, simili alla condizione dei tyrannosauridi.\nArti anteriori.\nUna delle caratteristiche distintive di questi animali sono gli arti anteriori e gli artigli che li contraddistinguono. L'omero \u00e8 sigmoideo (a forma di S), simile a quello degli allosauroidi e dei coelurosauri basali. La maggior parte dei megaraptori possedeva un omero grande e robusto simile a quello di \"Allosaurus\", sebbene il basale \"Fukuiraptor\" mostrasse un omero molto pi\u00f9 sottile. La parte distale dell'omero (vicino al gomito) ha un sistema ben sviluppato di condili e solchi simile a quello dei coelurosauri, in particolare a quello dei dromaeosauridi.\nL'ulna dei megaraptoridi \u00e8 caratteristica in molti aspetti. Il processo dell'olecrano \u00e8 ben sviluppato, sebbene sia sottile, simile a una lama, e si estende come una cresta longitudinalmente lungo l'asta dell'ulna. Inoltre, i megaraptoridi hanno acquisito un'altra lunga struttura a forma di cresta sull'ulna chiamata tuberosit\u00e0 laterale, perpendicolare alla lama dell'olecrano. Di conseguenza, l'ulna dei megaraptoridi \u00e8 a forma di T in sezione trasversale, presenta una tuberosit\u00e0 laterale proiettata verso l'esterno, e il processo di olecrano proiettato all'indietro. Questi adattamenti sono assenti nei megaraptora pi\u00f9 basali, come \"Fukuiraptor\". Il radio non presenta differenze sostanziali rispetto ad altri teropodi.\nI megaraptori avevano anche mani molto caratteristiche. Le prime due dita erano grandi e sottili, mentre il terzo dito era molto piccolo. Queste differenze relative nella lunghezza delle dita sono in qualche modo simili al caso dei tyrannosauroidi e di altri altri coelurosauri basali, ma la morfologia megaraptoriana dell'avambraccio e dell'allargamento del dito \u00e8 opposta alla tendenza alla diminuzione dell'avambraccio che caratterizza i tyrannosauroidi pi\u00f9 avanzati. \"Megaraptor\" mantenne un rudimentale quarto metacarpo, l'osso della mano che si sarebbe collegato al quarto dito nei primi dinosauri. Questa \u00e8 una caratteristica primitiva persa dalla maggior parte degli altri tetanuri. Le prime due dita delle mani avevano degli unguali (osso dell'artiglio) estremamente grandi; in \"Megaraptor\" il primo artiglio era pi\u00f9 grande di tutta l'ulna. A differenza dei grandi unguali di molti altri teropodi (i megalosauroidi, per esempio), gli artigli dei megaraptori erano sottili e di forma ovale in sezione trasversale. Questi artigli presentano anche scanalature posizionate in modo asimmetrico sulle loro facce piatte e una cresta affilata sul loro margine inferiore nelle forme pi\u00f9 evolute. Il carpo dei megaraptori incorporava un carpo semilunato (a forma di mezzaluna) simile a quello dei maniraptori.\nArti posteriori.\nIl femore dei megaraptori \u00e8 conosciuto solo in \"Australovenator\" e \"Fukuiraptor\", ma \u00e8 simile a quello dei coelurosauri sotto molti aspetti. Ad esempio, il grande trocantere \u00e8 ben sviluppato e sfalsato dal diaframma femorale da una profonda concavit\u00e0. Le dimensioni del grande trocantere ha l'effetto aggiunto di rendere rettangolare la parte del femore vicino all'anca, in vista dorsale. Nei teropodi non-coelurosauri, il grande trocantere \u00e8 piccolo, rendendo il femore a forma di lacrima in vista dorsale. La testa del femore \u00e8 leggermente rialzata come nei carcharodontosauri (in particolare nei carcharodontosauridi) e alcuni coelurosauri. Nei megaraptori, la porzione del femore vicino al ginocchio \u00e8 asimmetrica quando vista dal davanti a causa del condilo laterale che si proietta ulteriormente distalmente rispetto al condilo mediale.\nLa tibia era simile a quella dei coelurosauri. Era un osso lungo e sottile. La parte anteriore del condilo laterale dei ganci della tibia verso il basso, era simile alla condizione di \"Neovenator\", \"Tanycolagreus\", e alcuni tyrannosauroidi. I malleoli mediali e laterali sono espansi e proiettano lontano l'uno dall'altro, come nei tyrannosauroidi pi\u00f9 evoluti e nei carcharodontosauri. La superficie anteriore della punta distale della tibia (vicino alla caviglia) aveva la forma di una faccetta appiattita per la ricezione dell'astragalo, condizione simile a quella dei coelurosauri. Il bordo interno di questa faccetta era definito da una cresta, una caratteristica unica dei megaraptoridi. Il lato superiore della faccetta mancava di un contrafforte sopraastragalico ben definito, a differenza degli allosauroidi. Il processo ascendente dell'astragalo, che si estende sulla faccetta, viene espanso in una grande lastra ossea trapezoidale, simile ai coelurosauri ma differente dal piccolo processo di ascensione triangolare degli allosauroidi. \"Fukuiraptor\", \"Australovenator\" ed \"Aerosteon\" hanno un distinto polo rivolto in avanti sul bordo esterno dell'astragalo, e \"Fukuiraptor\" e \"Australovenator\" hanno un polo aggiuntivo che proietta all'indietro.\nIl perone \u00e8 lungo e fortemente assottigliato al ginocchio, come nei coelurosauri. Si collega ad una piccola sfaccettatura sul bordo esterno dell'astragalo (come nei coelurosauri) piuttosto che su una grande sfaccettatura sul bordo superiore (come negli allosauroidi). Vicino al ginocchio e rivolto verso la tibia, il perone presenta un ampio solco o depressione noto come fossa prossimale. Il metatarso III, l'osso del piede collegato al dito medio, era molto lungo e snello in tutti i megaraptori, come nei coelurosauri. L'articolazione del dito medio \u00e8 alta e a forma di carrucola, con una profonda depressione a forma di mezzaluna visibile dal basso.\nAnca.\nL'ileo dei megaraptora era un osso pesantemente pneumatizzato, pieno di sacche d'aria e attraversato da fossette. L'unico altro grande teropode noto per possedere un ileo cos\u00ec pneumatizzato \u00e8 \"Neovenator\". In alcuni megaraptori, la lama preacetabolare presenta una tacca lungo il bordo anteriore, come nei tyrannosauroidi. Una concavit\u00e0 pi\u00f9 evidente \u00e8 presente un po' pi\u00f9 in basso, tra la lama preacetabolare e il peduncolo pubico. Questa concavit\u00e0, nota come fossa cuppedicus (o preacetabolare), era bordata da una sporgenza prominente sulla faccia interna dell'ileo. Questo tratto \u00e8 stato riscontrato anche in vari coelurosauri, \"Chilantaisaurus\" e probabilmente \"Neovenator\". La lama post-acetabolare, d'altra parte, manca di una grande concavit\u00e0. Nei tetanuri non-coelurosauri, questa parte dell'ileo presenta una grande depressione conosciuta come fossa brevis, che \u00e8 visibile dalla faccia esterna dell'ileo. Tuttavia, i coelurosauri ed i megaraptori hanno una fossa brevis molto pi\u00f9 piccola che occupa solo una parte del margine posteriore dell'ileo, ed \u00e8 perlopi\u00f9 nascosta dall'esterno.\nL'ischio (piastra inferiore posteriore dell'anca) \u00e8 noto solo da \"Murusraptor\". \u00c8 leggermente espanso, simile a quello dei carcharodontosauridi. Il pube (placca anteriore dell'anca) ha un'espansione simile ad una falce molto pi\u00f9 pronunciata sulla punta, che supera il 60% della lunghezza dell'albero principale dell'osso. Questo adattamento, noto come stivale pubico, \u00e8 stato ritrovato anche nei carcharodontosauri e nei tyrannosauridi. Il pube \u00e8 anche espanso vicino al suo contatto con l'ileo. L'osso pubico sinistro e destro non sono completamente fusi l'uno con l'altro, ma sono separati lungo la linea mediana da un foro di forma ovale.\nClassificazione.\nPrime ipotesi.\nI generi che compongono Megaraptora sono stati collocati in diversi gruppi di teropodi prima della formazione del clade nel 2010. \"Megaraptor\" e \"Fukuiraptor\" furono inizialmente considerati indipendentemente come dromaeosauridi giganti quando furono scoperti per la prima volta negli anni '90 a causa del grande artiglio degli arti anteriori che venne erroneamente identificato come il famoso artiglio a falce, presente sui piedi dei dromeosauridi. Tuttavia, l'errore fu rettificato dopo un'osservazione pi\u00f9 ravvicinata dell'olotipo (nel caso di \"Fukuiraptor\") e della scoperta di nuovi esemplari (nel caso di \"Megaraptor\"). Verso la met\u00e0 e la fine degli anni 2000, questi animali vennero considerati dei tetanuri basali, di solito membri di Allosauroidea. Nel 2008, Smith \"et al.\" (2008) descrissero un'ulna simile a quella di \"Megaraptor\" dall'Australia, provando che \"Megaraptor\" fosse uno spinosauroide. Lo stesso anno, venne descritto \"Orkoraptor\", descritto come un insolito coelurosauro gigante che mostrava alcune somiglianze con i pi\u00f9 piccoli compsognathidi. \"Aerosteon\" era considerato un parente di \"Allosaurus\" nella sua prima descrizione meno di un anno dopo, mentre \"Australovenator\" era considerato il sister taxon di Carcharodontosauridae.\nPosizionamento all'interno di Neovenatoridae.\nL'afflusso di nuovi dati alla fine degli anni 2000 port\u00f2 a molte rianalisi di filogenesi basale sui tetanuri, con implicazioni interessanti per i megaraptora. Uno studio condotto da Roger Benson, Matt Carrano e Steve Brusatte nel 2010 ha scoperto che Allosauroidea (o Carnosauria, come veniva talvolta chiamata) includeva una suddivisione importante conosciuta come Carcharodontosauria, che era stata suddivisa a sua volta in Carcharodontosauridae e una famiglia di nuova nomina: Neovenatoridae. I neovenatoridi, come formulati da questi autori, contenevano \"Neovenator\", \"Chilantaisaurus\" e un clade di nuovo nome: Megaraptora. Megaraptora conteneva \"Megaraptor\", \"Fukuiraptor\", \"Orkoraptor\", \"Aerosteon\" e \"Australovenator\". Questi generi erano stati accostati agli altri neovenatoridi sulla base di diverse caratteristiche anatomiche diffuse in tutto lo scheletro, in particolare la grande pneumatizzazione delle ossa. L'ileo pneumatico di \"Aerosteon\" era particolarmente notevole, poich\u00e9 \"Neovenator\" era l'unico altro taxon che presentasse quel tratto all'epoca. I neovenatoridi erano concepiti come gli ultimi allosauroidi, in grado di resistere bene durante il Cretaceo superiore a causa del loro profilo basso e dei loro adattamenti simili ai coelurosauri. Studi successivi hanno supportato questa ipotesi, come Carrano, Benson e Sampson (2012) sull'ampio studio delle relazioni dei tetanurae. Nel 2013, Zanno &amp; Makovicky (2013) descrissero il nuovo teropode \"Siats\", che collocarono all'interno di Megaraptora. \"Fukuiraptor\" e \"Australovenator\" sono stati costantemente classificati come parenti stretti l'uno dell'altro, cos\u00ec come \"Aerosteon\" e \"Megaraptor\"; \"Orkoraptor\" era un taxon \"jolly\" difficile da classificare con certezza.\nIl cladogramma qui sotto illustra la revisione pi\u00f9 recente dell'ipotesi di Benson, Carrano e Brusatte (2010) secondo cui i megaraptori siano allosauroidi all'interno della famiglia Neovenatoridae. Il cladogramma segue le analisi di Coria &amp; Currie (2016), che ha aggiunto \"Murusraptor\" allo studio e ha utilizzato la famiglia Megaraptoridae, originariamente nominata da Novas \"et al.\" (2013).\nPosizionamento all'interno di Tyrannosauroidea.\nTuttavia, si form\u00f2 un'ipotesi alternativa, pubblicata per la prima volta come abstract Ameghiniana da Fernando Novas \"et al.\" (2012). Novas e i suoi colleghi sostenevano che le caratteristiche utilizzate per collegare \"Neovenator\" a Megaraptora erano pi\u00f9 diffuse di quanto implicasse la carta del 2010, e che le convergenze proposte dai coelurosauri avrebbero potuto significare una connessione legittima tra Megaraptora e Coelurosauria. Inoltre, hanno notato che Benson, Carrano e Brusatte hanno campionato solo tre coelurosauri nella loro analisi. Gli argomenti di Novas e altri sono stati formulati e pubblicati in una recensione del 2013 sui teropodi della Patagonia, che hanno rimosso Megaraptora da Carcharodontosauria, collocando invece il gruppo all'interno di Coelurosauria. Pi\u00f9 specificamente, i Megaraptora sono stati collocati in profondit\u00e0 all'interno di Tyrannosauroidea, una radiazione di coelurosauri basali, che comprende i famosi Tyrannosauridae. Come Novas \"et al.\" (2013) rimossero Megaraptora da Neovenatoridae, ribattezzarono una nuova famiglia, Megaraptoridae, che conteneva tutti i megaraptori a parte il taxon basale (\"primitivo\") \"Fukuiraptor\". Lo studio trov\u00f2 poche prove sul fatto che \"Chilantaisaurus\", \"Neovenator\" o \"Siats\" fossero megaraptori, tuttavia il tyrannosauroide \"Eotyrannus\" venne inserito all'interno del gruppo. Nonostante l'ipotizzata stretta relazione tra megaraptori e tyrannosauridi, Novas \"et al.\" not\u00f2 che il lignaggio megaraptoriano aveva una morfologia funzionale che si differenziava in una direzione opposta ai tyrannosauridi. Mentre i tyrannosauridi avevano braccia piccole e teste grandi e potenti, i megaraptori avevano grandi braccia, artigli giganti e mascelle relativamente deboli. Il cranio di un esemplare giovanile di \"Megaraptor\" recentemente scoperto, pubblicato nel 2014, supporta questa ipotesi sulla base delle somiglianze con il cranio dei tyrannosauroidi basali, come \"Dilong\". Tuttavia, i megaraptora conservano ancora molte somiglianze con i carcharodontosauri, come \"Neovenator\", quindi l'incertezza dietro la loro classificazione non \u00e8 stata completamente risolta.\nIl cladogramma sottostante illustra i risultati di uno studio che supporta l'ipotesi di Novas \"et al.\" (2013), in cui i megaraptori siano tyrannosauroidi. \"Gualicho\", \"Murusraptor\" e \"Tratayenia\" non erano ancora stati descritti quando questo studio \u00e8 stato pubblicato.\nNel 2016, Novas e i suoi colleghi pubblicarono uno studio sull'anatomia della mano dei megaraptora, nel tentativo di risolvere la loro classificazione. Hanno scoperto che ai megaraptori mancavano la maggior parte delle caratteristiche chiave presenti nelle mani dei coelurosauri derivati, tra cui \"Guanlong\" e \"Deinonychus\". Invece, le loro mani mantengono un certo numero di caratteristiche primitive viste nei tetanuri basali, come \"Allosaurus\". Tuttavia, ci sono ancora una serie di tratti che supportano i megaraptorani come membri di coelurosauria. Uno studio del 2016, sull'esemplare australiano, soprannominato \"Lightning Claw\", di Bell \"et al.\" sosteneva l'idea che i megaraptori fossero tirannosauroidi sulla base del fatto che Porfiri \"et al.\" (2014) hanno incorporato i dati del cranio di \"Megaraptor\" e una pi\u00f9 ampia variet\u00e0 di coelurosauri rispetto agli studi di Benson, Carrano e Brusatte (2010). Motta \"et al.\" (2016) hanno concordato e proposto che un nuovo teropode patagonico frammentario, \"Aoniraptor\", fosse un megaraptora non-megaraptoride. Il loro studio ha anche rilevato somiglianze tra \"Aoniraptor\", gli enigmatici teropodi \"Deltadromeus\" e \"Bahariasaurus\", quest'ultimo un teropode gigante africano, i cui resti furono distrutti dagli attentati degli Alleati durante la Seconda Guerra Mondiale. Pertanto, hanno suggerito che \"Bahariasaurus\" e \"Deltadromeus\" fossero anch'essi megaraptori basali, e che \"Aoniraptor\", \"Bahariasaurus\" e \"Deltadromeus\" avrebbero potuto formare una famiglia distinta, i Bahariasauridae. Una ri-descrizione di \"Murusraptor\", del 2019, di Rolando, Novas e Agnol\u00edn, ha trovato Megaraptora in una politotomia alla base di Tyrannosauroidea, basandosi sul set di dati di Apesteguia \"et al.\" (2016).\nPosizionamento come Coelurosauri non-Tyrannosauroidei.\nNel 2016, una terza ipotesi sulle relazioni dei megaraptora \u00e8 stata proposta da Porfiri \"et al.\" (2014) sulla base del set di dati di Novas \"et al.\". Quell'anno, Sebastian Apestegu\u00eda e i suoi colleghi descrissero un nuovo insolito teropode, \"Gualicho\". L'aggiunta di \"Gualicho\", \"Deltadromeus\" e varie correzioni all'interno del set di dati di Novas \"et al.\" ha portato ad un risultato interessante. I megaraptori erano molto lontani dalla posizione profonda all'interno di Tyrannosauroidea che il set di dati di Novas \"et al.\" aveva originariamente supportato. Allosauroidea \u00e8 stato reso un grado parafiletico, contenente carcharodontosauridi, \"Neovenator\", un clade formato da \"Chilantaisaurus\" e \"Gualicho\", e infine Megaraptora progressivamente pi\u00f9 vicino ai coelurosauri tradizionali.\nUn altro studio, Porfifi \"et al.\" (2018), ampliato sul dataset di Apestegu\u00eda \"et al.\" (2016) aggiungendo due megaraptoridi aggiuntivi. Sebbene i risultati siano diversi, l'analisi metodologica \u00e8 praticamente identica a quella di Apesteguia \"et al.\" (2016), differendo solo nel fatto che ha incorporato due megaraptori non campionati nell'analisi di Apesteguia \"et al.\". Uno di questi era \"Murusraptor\", descritto nel 2016 nello stesso periodo di \"Gualicho\". Il secondo era un nuovo megaraptoride, \"Tratayenia\". Porfiri \"et al.\" (2018) classificarono \"Tratayenia\" e \"Murusraptor\" come megaraptoridi, con \"Fukuiraptor\" come il megaraptora pi\u00f9 primitivo conosciuto, cos\u00ec come era stato classificato da tutte le precedenti revisioni di Novas \"et al.\". Tuttavia, Megaraptora era in una politomia alla base di Coelurosauria, insieme a \"Chilantaisaurus\", \"Gualicho\" e Tyrannoraptora (coelurosauri \"tradizionali\"). Anche gli avetheropodi non-coelurosauri sono stati sottoposti a una grande politotomia a causa della posizione instabile di \"Neovenator\". Porfiri \"et al.\" (2018) ha anche commentato l'ipotesi di Motta \"et al.\" (2016) sulla nominazione di Bahariasauridae, e not\u00f2 che \"Gualicho\" potrebbe essere un bahariasauride alla luce delle sue somiglianze con \"Deltadromeus\". Se cos\u00ec fosse, allora i megaraptori hanno sperimentato molta pi\u00f9 diversit\u00e0 nei loro arti anteriori rispetto a quanto precedentemente considerato; \"Gualicho\", infatti, aveva arti anteriori molto piccoli, simili a quelli dei tyrannosauridi.\nAlla fine del 2018, Delcourt e Grillo pubblicarono uno studio incentrato sui tyrannosauroidi. Hanno riutilizzato i dati di Porfiri \"et al.\" (2018), anche se hanno corretto alcuni punteggi e aggiunto dati da studi recenti. Lo studio ha restituito \"Neovenator\" a un Allosauroidea monofiletico e ha collocato i megaraptori come coelurosauri basali non-tyrannosauroidi vicino a \"Chilantaisaurus\" e \"Gualicho\". \"Murusraptor\" \u00e8 stato classificato come il secondo megaraptoro pi\u00f9 basale conosciuto, dopo \"Fukuiraptor\".\nIl cladogramma seguente segue i risultati dell'analisi filogenetica di Delcourt &amp; Grillo (2018):\nEvoluzione e origini.\nLe origini dei megaraptori sono state recentemente determinate. Gli studi dei paleontologi Phil Bell, Steve Salisbury \"et al.\" su un nuovo megaraptoride appena scoperto, ancora non descritto (indicato dai media come \"Lightning Claw\" e probabilmente sinonimo di \"Rapator\") ritrovati nei campi opalici nel sud ovest di Lightning Ridge, in Australia, risalente a 110 milioni di anni fa, rivela che probabilmente i megaraptori si sono evoluti in Australia, diffondendosi in seguito al resto del Gondwana in un episodio di radiazioni evolutive. L'esemplare consentiva inoltre test filogenetici alternativi per il posizionamento di megaraptori come tyrannosauroidi o carcharodontosauridi."}
{"id": "3168134", "revid": "1543377", "url": "https://it.wikipedia.org/wiki?curid=3168134", "title": "Daasdorf am Berge", "text": "Daasdorf am Berge (ufficialmente: \"Daasdorf a. Berge\") \u00e8 una frazione (\"Ortsteil\") del comune tedesco di Grammetal.\nStoria.\nIl 31 dicembre 2019 il comune di Daasdorf am Berge venne fuso con i comuni di Bechstedtstra\u00df, Hopfgarten, Isseroda, M\u00f6nchenholzhausen, Niederzimmern, Nohra, Ottstedt am Berge e Troistedt, formando il nuovo comune di Grammetal.\nAmministrazione.\nDaasdorf \u00e8 amministrata da un consiglio di frazione (\"Ortschaftsrat\") e da un sindaco di frazione (\"Ortschaftsb\u00fcrgermeister\")."}
{"id": "3168137", "revid": "117091527", "url": "https://it.wikipedia.org/wiki?curid=3168137", "title": "Shpend Sollaku No\u00e9", "text": "Biografia.\nNato in Lushnje, Albania, il 3 aprile 1957 da una famiglia proveniente da Berat, vive in Italia, come rifugiato politico, dal 1992, a Bolzano dal 1996. Ha collaborato e collabora con giornali e riviste albanesi, austriaci, italiani, indiani, svedesi, tedeschi e americani. Le sue opere sono state tradotte in 42 lingue. Scrive in italiano e albanese.\nDa sempre combatte per la tutela dei diritti umani e, avendo sperimentato in prima persona gli orrori della dittatura, lotta specificatamente per i diritti degli emigrati e degli esuli politici.\n\"Shpend Sollaku No\u00e9 scrive poesia e prosa civile, che usa anche richiami storici e mitologici, ma per tornare sempre alla contemporaneit\u00e0 e ai problemi dell'oggi di un mondo popolato da tiranni, boia, banche onnipotenti. Al centro della sua opera c'\u00e8 sempre il rapporto tra potere e individuo, tra potere e intellettuale\". (\"Alto Adige\", 6 ottobre 2010)"}
{"id": "3168138", "revid": "22356", "url": "https://it.wikipedia.org/wiki?curid=3168138", "title": "Fukuiraptor", "text": ""}
{"id": "3168141", "revid": "110157", "url": "https://it.wikipedia.org/wiki?curid=3168141", "title": "Daniela Di Giacomo", "text": "Biografia.\nDaniela Di Giacomo comincia la propria carriera nei concorsi di bellezza rappresentando lo stato di Barinas durante Miss Venezuela 2005. L'edizione del 2005 del concorso proclama due future vincitrici di concorsi internazionali, ovvero la Di Giacomo, Miss International, e Alexandra Braun, Miss Terra 2005. Un'altra concorrente della stessa edizione del concorso, Marianne Puglia, si piazzer\u00e0 al quarto posto di Miss Terra 2006.\nPrima di vincere Miss International, la Di Giacomo aveva partecipato anche a Miss World Coffee Pageant in Guatemala, dove era arrivata sino alle finali ed aveva ottenuto il titolo di Miss Photogenic. Il 15 ottobre 2007, la Di Giacomo ha incoronato la messicana Priscila Perales Miss International 2007."}
{"id": "3168142", "revid": "1543377", "url": "https://it.wikipedia.org/wiki?curid=3168142", "title": "Hopfgarten (Grammetal)", "text": "Hopfgarten \u00e8 una frazione (\"Ortsteil\") del comune tedesco di Grammetal.\nStoria.\nIl 31 dicembre 2019 il comune di Hopfgarten venne fuso con i comuni di Bechstedtstra\u00df, Daasdorf am Berge, Isseroda, M\u00f6nchenholzhausen, Niederzimmern, Nohra, Ottstedt am Berge e Troistedt, formando il nuovo comune di Grammetal.\nAmministrazione.\nHopfgarten \u00e8 amministrata da un consiglio di frazione (\"Ortschaftsrat\") e da un sindaco di frazione (\"Ortschaftsb\u00fcrgermeister\")."}
{"id": "3168143", "revid": "1543377", "url": "https://it.wikipedia.org/wiki?curid=3168143", "title": "Isseroda", "text": "Isseroda \u00e8 una frazione (\"Ortsteil\") del comune tedesco di Grammetal.\nStoria.\nIl 31 dicembre 2019 il comune di Isseroda venne fuso con i comuni di Bechstedtstra\u00df, Daasdorf am Berge, Hopfgarten, M\u00f6nchenholzhausen, Niederzimmern, Nohra, Ottstedt am Berge e Troistedt, formando il nuovo comune di Grammetal.\nAmministrazione.\nIsseroda \u00e8 amministrata da un consiglio di frazione (\"Ortschaftsrat\") e da un sindaco di frazione (\"Ortschaftsb\u00fcrgermeister\")."}
{"id": "3168147", "revid": "1543377", "url": "https://it.wikipedia.org/wiki?curid=3168147", "title": "M\u00f6nchenholzhausen", "text": "M\u00f6nchenholzhausen \u00e8 una frazione (\"Ortsteil\") del comune tedesco di Grammetal.\nStoria.\nIl 31 dicembre 2019 il comune di M\u00f6nchenholzhausen venne fuso con i comuni di Bechstedtstra\u00df, Daasdorf am Berge, Hopfgarten, Isseroda, Niederzimmern, Nohra, Ottstedt am Berge e Troistedt, formando il nuovo comune di Grammetal.\nAmministrazione.\nM\u00f6nchenholzhausen \u00e8 amministrata da un consiglio di frazione (\"Ortschaftsrat\") e da un sindaco di frazione (\"Ortschaftsb\u00fcrgermeister\")."}
{"id": "3168148", "revid": "1543377", "url": "https://it.wikipedia.org/wiki?curid=3168148", "title": "Niederzimmern", "text": "Niederzimmern \u00e8 una frazione (\"Ortsteil\") del comune tedesco di Grammetal.\nStoria.\nIl 31 dicembre 2019 il comune di Niederzimmern venne fuso con i comuni di Bechstedtstra\u00df, Daasdorf am Berge, Hopfgarten, Isseroda, M\u00f6nchenholzhausen, Nohra, Ottstedt am Berge e Troistedt, formando il nuovo comune di Grammetal.\nAmministrazione.\nNiederzimmern \u00e8 amministrata da un consiglio di frazione (\"Ortschaftsrat\") e da un sindaco di frazione (\"Ortschaftsb\u00fcrgermeister\")."}
{"id": "3168151", "revid": "438678", "url": "https://it.wikipedia.org/wiki?curid=3168151", "title": "Basili (storico)", "text": "Attivo tra il III e il II secolo a.C., compose una \"Storia dell'India\" ().\nNe restano tre brevi frammenti trasmessi da Ateneo, Plinio il Vecchio e Agatarchide, dai quali si intuisce che l'opera aveva anche ambizioni letterarie."}
{"id": "3168152", "revid": "35629071", "url": "https://it.wikipedia.org/wiki?curid=3168152", "title": "Tasto Control", "text": ""}
{"id": "3168153", "revid": "1543377", "url": "https://it.wikipedia.org/wiki?curid=3168153", "title": "Nohra (Grammetal)", "text": "Nohra \u00e8 una frazione (\"Ortsteil\") del comune tedesco di Grammetal.\nStoria.\nIl 31 dicembre 2019 il comune di Nohra venne fuso con i comuni di Bechstedtstra\u00df, Daasdorf am Berge, Hopfgarten, Isseroda, M\u00f6nchenholzhausen, Niederzimmern, Ottstedt am Berge e Troistedt, formando il nuovo comune di Grammetal.\nAmministrazione.\nNohra \u00e8 amministrata da un consiglio di frazione (\"Ortschaftsrat\") e da un sindaco di frazione (\"Ortschaftsb\u00fcrgermeister\")."}
{"id": "3168154", "revid": "767487", "url": "https://it.wikipedia.org/wiki?curid=3168154", "title": "Lazarus Project - Un piano misterioso", "text": "Lazarus Project - Un piano misterioso (\"The Lazarus Project\") \u00e8 un film del 2008 diretto da John Patrick Glenn con Paul Walker e Piper Perabo.\nTrama.\nBen \u00e8 un ex detenuto che \u00e8 tornato alla vita di sempre, con una famiglia ed un buon lavoro. Dopo il licenziamento l'occasione di riprendere la vita criminale arriva tramite il fratello Ricky che gli propone un colpo. Il piano fallisce e Ben viene arrestato e condannato a morte per mezzo dell'iniezione letale. Si risveglia inspiegabilmente in una clinica psichiatrica, qualcuno gli ha dato una \"seconda chance\". Non sa di essere un paziente, pensa di essere il manutentore. Il posto sembra giorno dopo giorno pi\u00f9 strano e misterioso, Ben non riesce ad adattarsi e il suo pensiero fisso \u00e8 quello di tornare a casa per rivedere la moglie e la figlia. Dopo qualche settimana inizia a pensare di esser diventato pazzo, vede angeli e demoni che di volta in volta sembrano bloccare i suoi tentativi di ritorno alla vita precedente. Dopo una serie di eventi che lo aiutano a chiarire le circostanze misteriose che lo hanno sempre visto coinvolto dall'arrivo in clinica, capisce che lui e altri detenuti fanno parte di un progetto riabilitativo che si propone di rimodellare l'essere umano che abbia commesso crimini donandogli una nuova possibilit\u00e0 che tuttavia Ben non ha mai chiesto. Le allucinazioni che aveva avuto erano causate da un dispositivo posizionato nel suo braccio. Dopo aver smascherato il gruppo che gestiva il progetto, Ben scappa ricattandoli di svelare ai giornali il vero scopo della clinica se avessero tentato di fermarlo. Alla fine del film, riesce a tornare dalla moglie e dalla figlia e a ricominciare con loro una nuova vita."}
{"id": "3168156", "revid": "466539", "url": "https://it.wikipedia.org/wiki?curid=3168156", "title": "Coppa del Re 1903", "text": "La Copa del Rey 1903 fu la prima edizione della Coppa del Re riconosciuta a posteriori dalla Federazione calcistica spagnola, e all'epoca mise in palio un titolo di campione di Spagna.\nLa formula fu a inviti, organizzando un triangolare fra le rappresentanti delle tre regioni calcisticamente attive del paese, la Castiglia, la Catalogna e i Paesi Baschi.\nLa competizione si tenne dal 6 all'8 aprile 1903 presso l'Ippodromo della Castellana di Madrid dove l' alz\u00f2 per la prima volta la Coppa di Spagna."}
{"id": "3168159", "revid": "1869172", "url": "https://it.wikipedia.org/wiki?curid=3168159", "title": "Ottstedt am Berge", "text": "Ottstedt am Berge (ufficialmente: \"Ottstedt a. Berge\") \u00e8 una frazione (\"Ortsteil\") del comune tedesco di Grammetal.\nStoria.\nIl 31 dicembre 2019 il comune di Ottstedt am Berge venne fuso con i comuni di Bechstedtstra\u00df, Daasdorf am Berge, Hopfgarten, Isseroda, M\u00f6nchenholzhausen, Niederzimmern, Nohra e Troistedt, formando il nuovo comune di Grammetal.\nAmministrazione.\nOttstedt am Berge \u00e8 amministrata da un consiglio di frazione (\"Ortschaftsrat\") e da un sindaco di frazione (\"Ortschaftsb\u00fcrgermeister\")."}
{"id": "3168160", "revid": "1869172", "url": "https://it.wikipedia.org/wiki?curid=3168160", "title": "Troistedt", "text": "Troistedt \u00e8 una frazione (\"Ortsteil\") del comune tedesco di Grammetal.\nStoria.\nIl 31 dicembre 2019 il comune di Troistedt venne fuso con i comuni di Bechstedtstra\u00df, Daasdorf am Berge, Hopfgarten, Isseroda, M\u00f6nchenholzhausen, Niederzimmern, Nohra e Ottstedt am Berge, formando il nuovo comune di Grammetal.\nAmministrazione.\nTroistedt \u00e8 amministrata da un consiglio di frazione (\"Ortschaftsrat\") e da un sindaco di frazione (\"Ortschaftsb\u00fcrgermeister\")."}
{"id": "3168161", "revid": "767487", "url": "https://it.wikipedia.org/wiki?curid=3168161", "title": "Man and His Woman", "text": "Man and His Woman \u00e8 un film del 1920 diretto da James Stuart Blackton. Prodotto dalla J. Stuart Blackton Feature Pictures, il film venne distribuito nelle sale statunitensi il 18 luglio 1920 dalla Path\u00e9 Exchange."}
{"id": "3168163", "revid": "838137", "url": "https://it.wikipedia.org/wiki?curid=3168163", "title": "Internazionali BNL d'Italia 2003 - Doppio maschile", "text": "Il doppio maschile degli Internazionali BNL d'Italia 2003 \u00e8 stato un torneo di tennis facente parte dell'ATP Tour.\nMartin Damm e Cyril Suk erano i detentori del titolo, ma hanno perso in semifinale contro Micha\u00ebl Llodra e Fabrice Santoro.\nWayne Arthurs e Paul Hanley hanno battuto in finale 6\u20131, 6\u20133 Llodra e Santoro.\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "3168167", "revid": "287204", "url": "https://it.wikipedia.org/wiki?curid=3168167", "title": "Marakachi", "text": ""}
{"id": "3168172", "revid": "228587", "url": "https://it.wikipedia.org/wiki?curid=3168172", "title": "Indeed", "text": "Indeed \u00e8 un motore di ricerca per trovare lavoro lanciato nel novembre 2004 di propriet\u00e0 della societ\u00e0 giapponese Recruit. Il sito raccoglie annunci di lavoro da migliaia di siti web, incluso bacheche di lavoro, quotidiani, associazioni, e pagine d'impiego di compagnie private. Coloro che cercano lavoro non inoltrano le loro domande d'impiego attraverso Indeed, ma ottengono una descrizione dell'annuncio originale e, se interessati, vengono ridiretti sul sito dal quale l'annuncio origina per poter inoltrare le loro domande di lavoro. Indeed \u00e8 disponibile in pi\u00f9 di 50 paesi del mondo in 28 lingue. Dal primo aprile 2010, Indeed \u00e8 il primo sito del suo genere disponibile in 5 continenti.\nStoria.\nIndeed \u00e8 stato fondato da Paul Forster e Rony Kahan. La compagnia \u00e8 privata con investimenti da parte di The New York Times Company, Allen &amp; Company and Union Square Ventures.\nNel 2005, Indeed ha lanciato la sua versione beta, per quello che loro chiamano pay per click. Oltre a ricercare annunci di lavoro, il sistema documenta la presenza di specifiche parole nel tempo, per creare un indicatore di tendenze nel mercato del lavoro."}
{"id": "3168174", "revid": "838137", "url": "https://it.wikipedia.org/wiki?curid=3168174", "title": "Hamburg Masters 2003 - Doppio", "text": "Il doppio del Hamburg Masters 2003 \u00e8 stato un torneo di tennis facente parte dell'ATP Tour.\nMahesh Bhupathi e Jan-Michael Gambill erano i detentori del titolo, ma hanno partecipato con partner differenti, Bhupathi con Maks Mirny e Gambill con Graydon Oliver.\nGambill e Oliver hanno perso nel 1\u00ba turno contro Gustavo Kuerten e Tim Henman.\nBhupathi e Mirnyi hanno perso in finale 6\u20134, 7\u20136 (12\u201310) contro Mark Knowles e Daniel Nestor.\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "3168175", "revid": "24443", "url": "https://it.wikipedia.org/wiki?curid=3168175", "title": "Catena del Marghine", "text": ""}
{"id": "3168176", "revid": "1442080", "url": "https://it.wikipedia.org/wiki?curid=3168176", "title": "Internationaler Raiffeisen Grand Prix 2003 - Singolare", "text": "Il singolare dell'Internationaler Raiffeisen Grand Prix 2003 \u00e8 stato un torneo di tennis facente parte dell'ATP Tour.\nNicol\u00e1s Lapentti era il detentore del titolo, ma quest'anno non ha partecipato.\nAndy Roddick ha battuto in finale 6\u20133, 6\u20132 Nikolaj Davydenko."}
{"id": "3168178", "revid": "83531", "url": "https://it.wikipedia.org/wiki?curid=3168178", "title": "Palazzo Davanti", "text": "Krom Phra Rajawang Bovorn Sathan Mongkol (letteralmente \"il grande sito propizio reale\", in thai: \u0e01\u0e23\u0e21\u0e1e\u0e23\u0e30\u0e23\u0e32\u0e0a\u0e27\u0e31\u0e07\u0e1a\u0e27\u0e23\u0e2a\u0e16\u0e32\u0e19\u0e21\u0e07\u0e04\u0e25), o Palazzo Davanti (in thai: \u0e27\u0e31\u0e07\u0e2b\u0e19\u0e49\u0e32, trascrizione RTGS: Wang Na), era il titolo conferito da alcuni re del Siam ai loro eredi al trono e vicer\u00e9. Il titolo ebbe origine durante il Regno di Ayutthaya e fu in vigore anche nei successivi regni di Thonburi e di Rattanakosin. Di solito i \"Palazzi Davanti\" erano i fratelli o i figli del monarca. Il titolo fu abolito dal re Chulalongkorn Rama V alla morte del principe Vichaichan, l'ultimo \"Palazzo Davanti\", e fu sostituito dal titolo di \"Principe della Corona di Thailandia\".\nIl titolo di vicer\u00e9 era chiamato anche Uparat o \"Uparaja\" in Siam e negli antichi regni indocinesi situati nei territori degli odierni Laos, Birmania e Cambogia.\nRegno di Ayutthaya.\nNel 1448, il re di Sukhothai Trailokanat, figlio del re di Ayutthaya Borommaracha II e della figlia di un precedente re di Sukhothai, fu incoronato anche re di Ayutthaya e i due regni furono cos\u00ec unificati. A partire da quel momento, Phitsanulok (dal 1368 capitale del Regno di Sukhothai) divenne la residenza dell'uparat, vicer\u00e9 ed erede al trono di Ayutthaya, il quale manteneva anche il titolo di re di Sukhothai. Nei regni che seguirono, il titolo fu di solito assegnato al figlio maggiore o al maggiore dei fratelli del sovrano. La decisione di Trailokanat fu un tentativo di mettere ordine ai problemi legati alla successione nelle poligame dinastie siamesi, dove si verificarono spesso lotte fratricide tra i molti pretendenti al trono.\nDopo la prima caduta di Ayutthaya nel 1569, il re Maha Thammaracha nomin\u00f2 il figlio Naresuan \"uparat\" e re di Sukhothai/Phitsanulok, elevandolo al suo stesso rango. Fu fatto costruire un sontuoso edificio davanti al Palazzo Reale come residenza dell'\"uparat\" quando visitava Ayutthaya, e da quel momento la dizione di \"Palazzo Davanti\" indic\u00f2 il vicer\u00e9 e l'erede al trono. Quando Naresuan divenne re, annesse il regno di Sukhothai e Phitsanulok cess\u00f2 di essere la residenza dell'\"uparat\". Dopo l'incoronazione, Naresuan nomin\u00f2 il fratello Ekathotsarot \"uparat\" e gli assegn\u00f2 come residenza il Palazzo Davanti di Ayutthaya.\nNel 1688 il re Phetracha nomin\u00f2 \"uparat\" il figlio Luang Sorasak, che sarebbe in seguito divenuto re e fu conosciuto con l'epiteto Phrachao Suea (re Tigre), e anche a lui fu assegnato come residenza il Palazzo Davanti. Per la prima volta fu usato il termine \"Krom Phrarajawang Bovorn Sathan Mongkol\". Il \"Palazzo Davanti\" era l'erede al trono e solitamente era il fratello del re: se moriva prima del monarca il titolo rimaneva vacante fino a quando il re non ne nominava un altro.\nRegno di Thonburi.\nIl brevissimo Regno di Thonburi, che dur\u00f2 solo 14 anni, vide re Taksin conferire il titolo al figlio Intarapitak, che fu giustiziato insieme al padre nel 1782 quando il regno fu rovesciato.\nRegno di Rattanakosin.\nCon la fondazione del nuovo Regno di Rattanakosin e della dinastia Chakri nel 1782, Rama I nomin\u00f2 il fratello minore Bunma \"Palazzo Davanti\" con il nome di Maha Sura Singhanat, e questi fece erigere il suo palazzo di fronte al Grande Palazzo Reale. Il Principe Isarasundhorn , che divenne \"Palazzo Davanti\" alla morte dello zio Maha Sura Singhanat, fu l'unico \"Wang Na\" della dinastia Chakri che scelse un'altra residenza, preferendo continuare ad abitare nel Palazzo Reale Wang Derm di Thonburi dove risiedeva da anni. Divenne il monarca Rama II e fu l'unico \"Palazzo Davanti\" ad essere nominato re nel periodo Rattanakosin.\nI \"Palazzi Davanti\" di Rattanakosin ebbero grandissimo potere e disponevano di un esercito e di una marina militare personale.\nNel 1851 il re Rama IV insign\u00ec del titolo il fratello Pinklao, elevandolo al proprio stesso rango, come gi\u00e0 era successo con Naresuan e Ekatotsarot, facendolo cos\u00ec diventare il \"secondo re\" anzich\u00e9 il vicer\u00e9. Fu espanse ulteriormente il potere del \"Palazzo Davanti\", concedendogli il diritto di incamerare un terzo del gettito fiscale. Nel 1868, dopo l'incoronazione del quindicenne re Rama V, il suo reggente elev\u00f2 al rango di \"Palazzo Davanti\" il figlio di Pinklao, il principe Yingyot con il nome di Bovorn Vichaichan.\nCrisi del Palazzo Davanti.\nDopo aver raggiunto la maggiore et\u00e0, Rama V cominci\u00f2 a governare accentrando nelle proprie mani i poteri istituzionali: la sua prima legge prevedeva che le entrate fiscali fossero tutte poste sotto il suo controllo, un'altra legge prevedeva che il potere legislativo, fino ad allora controllato dal Consiglio di Stato, formato da rappresentanti della monarchia e dagli aristocratici, fosse rimpiazzato da un nuovo consiglio, i cui rappresentanti sarebbero stati nominati dal monarca, sul modello del Consiglio privato britannico.\nQueste leggi scatenarono le ire del \"Palazzo Davanti\" e degli aristocratici, che si vedevano privati del potere e di immense entrate, e diedero inizio alla \"crisi del Palazzo Davanti\".\nNel 1874 scoppi\u00f2 un incendio nel Grande Palazzo Reale ed il \"Palazzo Davanti\" Vichaicharn non intervenne con le sue guardie come era nei suoi compiti. Questo aliment\u00f2 il sospetto che fosse lui il mandante dell'incendio, la reazione di Rama V spavent\u00f2 Vichaicharn che fugg\u00ec e si rifugi\u00f2 nel consolato britannico di Bangkok, dove chiese ed ottenne asilo.\nCon l'intermediazione del console britannico si giunse ad un accordo secondo cui Bovorn Vichaicharn poteva mantenere il titolo e la residenza nel \"Palazzo Davanti\", ma doveva rinunciare al suo esercito e alla sua marina militare, i cui effettivi fino ad allora erano stati meno numerosi di quelli reali, ma meglio addestrati ed equipaggiati. Doveva infine rinunciare alle sue entrate finanziarie, che passavano sotto il controllo del re.\nAbolizione del Palazzo Davanti.\nVichaicharn , di fatto esautorato, rimase in carica fino alla morte avvenuta il 28 agosto del 1885. Il titolo rimase vacante fino al 14 gennaio 1886, giorno in cui Rama V nomin\u00f2 il suo primogenito Vajirunhis principe della corona, suo legittimo erede al trono. Questa nuova istituzione prevedeva infatti che il titolo andasse assegnato al maschio primogenito del re. Scompariva cos\u00ec dopo 198 anni la figura del \"Krom Phrarajawang Bovorn Sathan Mongkol\" o \"Palazzo Davanti\".\nAlla morte di Vichaicharn, parte degli edifici della sua residenza furono distrutti e quelli che rimasero furono assegnati alle mogli, alle figlie e alle sorelle di Vichaicharn, mentre i maschi furono esclusi dalla propriet\u00e0. L'edificio principale divenne nel 1887 la sede di quello che sarebbe diventato il Museo nazionale di Bangkok.. Parte del parco fu destinata all'Esercito reale, istituito nel 1874 col reclutamento delle truppe che formavano l'esercito del \"Palazzo Davanti\", mentre un'altra parte fu destinata alla costruzione di sedi per i nuovi ministeri. La marina militare del \"Palazzo Davanti\" conflu\u00ec con quella del re nella Marina reale siamese, fondata nel 1887.\nPalazzo Dietro.\nIl titolo di \"Palazzo Dietro\" [ \"Wang Lang\"] fu assegnato alla terza personalit\u00e0 pi\u00f9 importante del regno dopo il sovrano ed il suo erede, il Palazzo Davanti. Aveva l'incarico di aiutare o sostituire i primi due. Il titolo fu assegnato molto di rado nella lunga storia della monarchia.\nIl re Phetracha, oltre che nominare il Palazzo Davanti, nomin\u00f2 anche il Krom Phrarajawang Bovorn Sathan Phimuk o \"Palazzo Dietro\". Il titolo fu assegnato a un normale cittadino, Nai Chobkojprasit, che in seguito, inviso al monarca, fu giustiziato.\nNel 1703, il re Phrachao Suea nomin\u00f2 il primogenito principe Phet \"Palazzo Davanti\" e il figlio minore, principe Phon, \"Palazzo Dietro\". Vista la malaugurante fine del primo \"Palazzo Dietro\" decise per\u00f2 di cambiare i due titoli in \"Phra Bantoon Yai\" (\"comandante maggiore\") e \"Phra Bantoon Noi\" (\"comandante minore\"), titoli che sarebbero in seguito caduti in disuso. Il Phra Bantoon Yai Phet succedette a Phrachao Suea e divenne il re Thai Sa, il Phra Bantoon Noi Porn divenne prima il Palazzo Davanti del fratello Thai Sa, per poi essere incoronato re col nome Boromakot.\nDurante il regno di Rattanakosin fu nominato solo un \"Palazzo Dietro\": nel 1785 Rama I confer\u00ec il titolo al nipote, il principe Anurak Devesh. Questi costru\u00ec la propria residenza a Thonburi, sul lato opposto del fiume Chao Phraya rispetto al Palazzo Reale, nell'area dove adesso sorge l'ospedale Siriraj a Bangkok."}
{"id": "3168179", "revid": "838137", "url": "https://it.wikipedia.org/wiki?curid=3168179", "title": "Internationaler Raiffeisen Grand Prix 2003 - Doppio", "text": "Il doppio dell'Internationaler Raiffeisen Grand Prix 2003 \u00e8 stato un torneo di tennis facente parte dell'ATP Tour.\nPetr P\u00e1la e David Rikl erano i detentori del titolo, ma solo P\u00e1la ha partecipato in coppia con David Adams.\nAdams e P\u00e1la hanno perso nei quarti di finale contro Sargis Sargsian e Nenad Zimonji\u0107.\nSimon Aspelin e Massimo Bertolini hanno battuto in finale 6\u20134, 6\u20137 (8\u201310), 6\u20133 Sargsian e Zimonji\u0107."}
{"id": "3168182", "revid": "110157", "url": "https://it.wikipedia.org/wiki?curid=3168182", "title": "Bocoyna", "text": "Bocoyna (Ok\u00f3ina in lingua rar\u00e1muri) \u00e8 un municipalit\u00e0 dello stato di Chihuahua, nel Messico settentrionale, il cui capoluogo \u00e8 la localit\u00e0 omonima.\nConta 28766 abitanti (2010) e ha una estensione di 2.710,11\u00a0km\u00b2.\nIl paese deve il suo nome al torrente omonimo. Venne fondato originariamente da missionari gesuiti con il nome di Nuestra Se\u00f1ora de Guadalupe de Bocoyna."}
{"id": "3168184", "revid": "125652238", "url": "https://it.wikipedia.org/wiki?curid=3168184", "title": "Polittico dell'Intercessione", "text": "Il Polittico dell'Intercessione \u00e8 un dipinto a tempera e oro su tavola (222x97 cm) di Gentile da Fabriano, databile al 1420-1423 circa e conservato nella sagrestia della chiesa di San Niccol\u00f2 sopr'Arno a Firenze.\nStoria.\nIl polittico venne eseguito durante il soggiorno fiorentino del pittore (1420-1423), mentre lavorava al suo capolavoro, la \"Pala Strozzi\". Il \"Polittico dell'Intercessione\", dal nome del soggetto del pannello principale, venne realizzato per una committenza imprecisata e si ignora la sua collocazione originale: per la forma insolitamente lunga e bassa si \u00e8 anche ipotizzato che fosse la parte superiore di un insieme perduto o comunque un arredo minore per un altare. Varie ipotesi sono state formulate: che fosse la prima commissione a Gentile dei Quaratesi (per cui dipinse poi il \"Polittico Quaratesi\", sempre per San Niccol\u00f2), o della famiglia Bardi, o ancora che l'opera provenisse dalla chiesa di San Salvatore al Monte. Quest'ultima ipotesi, avanzata dagli studiosi in occasione del recente restauro, si basa sulle analogie dei soggetti trattati con figurazioni care ai francescani, che abitavano a San Salvatore, nonch\u00e9 la presenza in loco di una cappella dai Santi Cosma e Damiano (poi ridedicata a San Bernardino da Siena): un documento del 1810 parla infatti di alcune opere trasferite da San Salvatore a San Niccol\u00f2 in occasione della soppressione del convento, tra cui un dipinto di forma \"quintica\", cio\u00e8 a cinque scomparti, di dimensioni compatibili con quelle dell'opera, anche se di soggetto diverso (ma non \u00e8 escluso che possa esserci stato un errore nella compilazione).\nLa prima menzione certa dell'opera \u00e8 in San Niccol\u00f2 nel 1862; gi\u00e0 oggetto di un restauro aggressivo, venne successivamente gravemente danneggiato nel 1897 da un incendio, che abbrustol\u00ec l'intera superficie. Il successivo tentativo di pulitura non diede risultati positivi nel recupero della leggibilit\u00e0, facendolo ritenere un capolavoro perduto, stoccato per anni nei depositi delle gallerie fiorentine a Palazzo Pitti. Il pessimo stato di conservazione aveva anche fatto dubitare sull'autografia del maestro, ribadita invece con forza da Roberto Longhi e i suoi allievi. Nel 1979 Luciano Bellosi aveva negato la paternit\u00e0 fiorentina dell'opera, assegnandola a una fase anteriore, magari quella veneziana, credendo che l'opera fosse stata inviata a Firenze come \u201cbiglietto da visita\u201d dal pittore, come saggio della sua bravura prima di stabilirsi in citt\u00e0.\nSolo dal 2003, grazie a un sostanziale contributo economico della Indesit Company, si \u00e8 proceduto a un restauro nell'Opificio delle Pietre Dure con tecniche moderne che, incoraggiato da alcuni saggi positivi (1995), \u00e8 riuscito nell'insperato compito di recuperare quanto perduto. Con la riflettografia IR a scanner si \u00e8 appurato come, sotto la pesante patinatura dovuta al restauro antico e fusa con il materiale originale durante l'incendio, il dipinto conservasse buona parte dei suoi valori pittorici, che sono stati riportati in superficie con una pulitura a base di diversi solventi (resin soaps, solvent gels, emulsioni steariche) in modo graduale, differenziato e selettivo, a seconda delle diverse esigenze delle varie micro-porzioni. Al termine del lavori, nel 2006, l'opera \u00e8 stata oggetto di una mostra di presentazione a palazzo Medici-Riccardi. Al termine della mostra \u00e8 stato riconsegnato alla sagrestia della chiesa, dove era stato collocato in antico.\nDescrizione e stile.\nIl polittico \u00e8 a cinque scomparti di diversa dimensione, piuttosto insoliti per forma, dimensione e iconografia. Al centro si vedono \"Ges\u00f9 e la Vergine Maria che intercedono presso l'Eterno\", fluttuanti nel cielo al di sopra un arco azzurro, rappresentazione dei cieli del Paradiso che si vede, simile, anche nel \"Polittico di Valle Romita\". A sinistra la \"Resurrezione di Lazzaro\" affiancata all'estremit\u00e0 da \"San Ludovico di Tolosa\" a tutta figura, santo francescano; a destra i \"Santi Cosma, Damiano e Giuliano\", affiancati nell'ultimo pannello da \"San Bernardo\" a tutta figura.\nSenza paragoni in ambito fiorentino \u00e8 la dedica dello scomparto centrale a una scena di \"intercessione\", tema tanto caro ai francescani, cos\u00ec come la presentazione egualitaria di Ges\u00f9 e della Vergine di fronte a Dio. Sono rari anche i soggetti nei pannelli ai lati di essa, il miracolo di Ges\u00f9 e l'incontro, in una via cittadina, di tre santi. Ludovico di Tolosa \u00e8 rappresentato benedicente, davanti ad un drappeggio rosso; Bernardo di Chiaravalle \u00e8 invece posto in paesaggio, con un diavoletto incatenato. Proprio Bernardo \u00e8 il santo a cui era attribuito nel Medioevo lo \"Speculum Humanae Salvationis\" in cui si parla ampiamente dell'Intercessione. Lazzaro sarebbe un esempio lampante di resurrezione promessa da Cristo, e i santi nel pannello destro sono figure a cui il devoto \u00e8 invitato a rivolgersi, sull'esempio di due animule (piccoli fantasmi di infanti nudi), dipinti quasi in trasparenza ai piedi di loro (riscoperte solo col restauro). A queste anime vanno poi aggiunte quelle incise direttamente nell'oro del pannello centrale (\"crisografie\"), tra la Vergine e Ges\u00f9, appena leggibili, secondo un raffinato trattamento della materia aurea che si ritrova anche in altre opere dell'artista."}
{"id": "3168190", "revid": "767487", "url": "https://it.wikipedia.org/wiki?curid=3168190", "title": "Plateosauravus cullingworthi", "text": "Il plateosauravo (Plateosauravus cullingworthi) \u00e8 un dinosauro erbivoro appartenente ai sauropodomorfi, vissuto nel Triassico superiore (Norico, circa 215 milioni di anni fa). I suoi resti fossili sono stati ritrovati in Sudafrica.\nDescrizione.\nQuesto animale era uno dei primi dinosauri di grandi dimensioni: la lunghezza, infatti, doveva aggirarsi sui 10 metri. I resti ritrovati sono incompleti, ma testimoniano l'esistenza di un grande sauropodomorfo basale, piuttosto simile nell'aspetto generale all'europeo \"Plateosaurus\". Il corpo era relativamente snello e le zampe lunghe, mentre la scatola cranica possiede caratteristiche insolitamente primitive. Con ogni probabilit\u00e0, \"Plateosauravus\" possedeva grandi artigli ricurvi sulle zampe anteriori e un lungo collo che terminava in una testa piccola e dotata di denti relativamente deboli. Sono noti anche fossili di esemplari giovani.\nClassificazione.\nI resti fossili di questo animale vennero originariamente attribuiti a una presunta specie africana di \"Plateosaurus\" da Haughton nel 1924. Fu poi Friedrich von Huene, nel 1932, a riconoscere una distinzione notevole tra le due forme, tanto da creare un genere distinto (\"Plateosauravus\" significa infatti \u201cantenato di \"Plateosaurus\"\u201d). Successivamente, per\u00f2, i resti fossili di \"Plateosauravus\" vennero confusi con quelli di altri grandi sauropodomorfi africani del Triassico superiore, come il poco conosciuto \"Euskelosaurus\", \"Eucnemesaurus\" e \"Melanorosaurus\". Rispetto a quest'ultima forma, per\u00f2, le differenze sono notevoli: il femore, ad esempio, era ricurvo in \"Plateosauravus\" e diritto in \"Melanorosaurus\", e ci\u00f2 implicava un diverso tipo di postura.\nAttualmente \"Plateosauravus\" \u00e8 considerato una forma basale di sauropodomorfo, ma la collocazione sistematica \u00e8 incerta a causa dell'incompletezza dei resti fossili. \u00c8 improbabile, tuttavia, che fosse un diretto antenato (o uno stretto parente) di \"Plateosaurus\", come originariamente ritenuto."}
{"id": "3168192", "revid": "22356", "url": "https://it.wikipedia.org/wiki?curid=3168192", "title": "Plateosauravus", "text": ""}
{"id": "3168196", "revid": "838137", "url": "https://it.wikipedia.org/wiki?curid=3168196", "title": "Gerry Weber Open 2003 - Doppio", "text": "Il doppio del Gerry Weber Open 2003 \u00e8 stato un torneo di tennis facente parte dell'ATP Tour.\nDavid Prinosil e David Rikl erano i detentori del titolo, ma solo Prinosil ha partecipato in coppia con Evgenij Kafel'nikov.\nKafel'nikov e Prinosil hanno perso nel 1\u00ba turno contro Younes El Aynaoui e Ivan Ljubi\u010di\u0107.\nJonas Bj\u00f6rkman e Todd Woodbridge hanno battuto in finale 6\u20133, 6\u20134 Martin Damm e Cyril Suk."}
{"id": "3168197", "revid": "1442080", "url": "https://it.wikipedia.org/wiki?curid=3168197", "title": "Ordina Open 2003 - Singolare maschile", "text": "Il singolare dell'Ordina Open 2003 \u00e8 stato un torneo di tennis facente parte dell'ATP Tour.\nSjeng Schalken era il detentore del titolo e ha battuto in finale 6\u20133, 6\u20134 Arnaud Cl\u00e9ment."}
{"id": "3168201", "revid": "838137", "url": "https://it.wikipedia.org/wiki?curid=3168201", "title": "Ordina Open 2003 - Doppio maschile", "text": "Il doppio maschile dell'Ordina Open 2003 \u00e8 stato un torneo di tennis facente parte dell'ATP Tour.\nMartin Damm e Cyril Suk erano i detentori del titolo e ha battuto in finale 7\u20135, 7\u20136 (7\u20134) Donald Johnson e Leander Paes."}
{"id": "3168203", "revid": "610351", "url": "https://it.wikipedia.org/wiki?curid=3168203", "title": "Miss Nuova Zelanda", "text": "Miss Nuova Zelanda \u00e8 il titolo con cui vengono identificate le rappresentanti della Nuova Zelanda nei concorsi di bellezza internazionali come Miss Universo e Miss Mondo."}
{"id": "3168204", "revid": "287204", "url": "https://it.wikipedia.org/wiki?curid=3168204", "title": "La parabola del seminatore", "text": "La parabola del seminatore \u00e8 un romanzo di fantascienza del 1993 della scrittrice statunitense Octavia E. Butler, candidato al Premio Nebula per il miglior romanzo nel 1994.\n\u00c8 stato pubblicato per la prima volta in italiano nel 2000 da Fanucci.\nTrama.\nAmbientato in un futuro distopico in cui la societ\u00e0 civile \u00e8 vicina al collasso a causa della scarsit\u00e0 di risorse e della povert\u00e0 dilagante, la \"Parabola del seminatore\" vede come protagonista una giovane donna di nome Lauren Olamina che possiede il dono di percepire fisicamente il dolore altrui. Durante l'adolescenza passata in un'enclave fortificata nei pressi di Los Angeles e costantemente sotto assedio da bande armate e gruppi di sbandati, la ragazza sviluppa un sistema filosofico-religioso denominato \"Il seme della terra\" in cui individua una nuova strada per il cambiamento e la possibilit\u00e0 di sottrarre l'umanit\u00e0 al fanatismo distruttivo. Quando la sicurezza della comunit\u00e0 in cui vive viene compromessa e la sua casa \u00e8 distrutta, Lauren decide di intraprendere un lungo e duro viaggio verso il Nord assieme ad alcuni superstiti per cercare di avviare una comunit\u00e0 dove la sua religione, \"Il seme della terra\", possa fiorire e crescere."}
{"id": "3168205", "revid": "767487", "url": "https://it.wikipedia.org/wiki?curid=3168205", "title": "The Lady of the Lake (film 1912)", "text": "The Lady of the Lake \u00e8 un film muto del 1912 diretto da James Stuart Blackton, tratto dal poema \"La donna del lago\" di Walter Scott. Prodotto dalla Vitagraph Company of America, il film venne distribuito in sala il 27 maggio 1912 dalla General Film Company.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film usc\u00ec nelle sale cinematografiche statunitensi il 27 maggio 1912."}
{"id": "3168206", "revid": "6923", "url": "https://it.wikipedia.org/wiki?curid=3168206", "title": "IMKO-1", "text": "Il computer IMKO-1 (in bulgaro \u0418\u043d\u0434\u0438\u0432\u0438\u0434\u0443\u0430\u043b\u0435\u043d \u043c\u0438\u043a\u0440\u043e \u043a\u043e\u043c\u043f\u044e\u0442\u044a\u0440 (\u0418\u041c\u041a\u041e-1), \"Individualen Micro KOmputer\", \"micro computer individuale\") \u00e8 stato il primo personal computer bulgaro, costruito nel 1979 in Pravetz, Bulgaria. \u00c8 stato il primo dei computer nella serie Pravetz series 8. Come altri computer della serie, questo \u00e8 un clone quasi completo dell'Apple II; diversamente da questo non aveva un drive per floppy disk perch\u00e9 a quel tempo in Bulgaria questi non venivano prodotti. Aveva per\u00f2 degli slot addizionali che permetteva alle singole unit\u00e0 di essere equipaggiate con disk drive importati dall'estero oppure di immagazzinare i dati su registratori a nastro.\nLa prima presentazione dell'IMKO-1 alla comunit\u00e0 internazionale avvenne in Inghilterra all'International Symposium on Robotics. Fu presentato insieme ad un sistema di gestione di un braccio robotico basato sull'IMKO-1, chiamato ROBKO-1. Tale sistema veniva a costare approssimativamente 10 volte meno che i corrispettivi sistemi prodotto dalle aziende americane o giapponesi."}
{"id": "3168211", "revid": "1442080", "url": "https://it.wikipedia.org/wiki?curid=3168211", "title": "Nottingham Open 2003 - Singolare", "text": "Il singolare del Nottingham Open 2003 \u00e8 stato un torneo di tennis facente parte dell'ATP Tour.\nJonas Bj\u00f6rkman era il detentore del titolo, ma ha perso in semifinale contro Mardy Fish.\nGreg Rusedski ha battuto in finale 6\u20133, 6\u20132 Fish."}
{"id": "3168213", "revid": "838137", "url": "https://it.wikipedia.org/wiki?curid=3168213", "title": "Nottingham Open 2003 - Doppio", "text": "Il doppio del Nottingham Open 2003 \u00e8 stato un torneo di tennis facente parte dell'ATP Tour.\nMike Bryan e Mark Knowles erano i detentori del titolo, ma solo Bryan ha partecipato in coppia Bob Bryan.\nBob Bryan e Mike Bryan hann battuto in finale 7\u20136 (7\u20133), 4\u20136, 7\u20136 (7\u20134) Joshua Eagle e Jared Palmer."}
{"id": "3168218", "revid": "1442080", "url": "https://it.wikipedia.org/wiki?curid=3168218", "title": "Swedish Open 2003 - Singolare", "text": "Il singolare del Swedish Open 2003 \u00e8 stato un torneo di tennis facente parte dell'ATP Tour.\nCarlos Moy\u00e1 era il detentore del titolo, ma ha perso in semifinale contro Mariano Zabaleta.\nZabaleta ha battuto in finale 6\u20133, 6\u20134 Nicol\u00e1s Lapentti."}
{"id": "3168220", "revid": "466539", "url": "https://it.wikipedia.org/wiki?curid=3168220", "title": "James Gunn (senatore)", "text": " Fu delegato del Congresso continentale e del Senato statunitense.\nBiografia.\nGunn nacque nello stato della Virginia da John e Mary Gunn. Dopo aver studiato legge, si trasfer\u00ec e inizi\u00f2 a praticare diritto a Savannah, in Georgia. Gunn fu nelle unit\u00e0 di militia dragoons durante la guerra d'indipendenza americana, e, successivamente, divenne generale della prima brigata della milizia georgiana.\nGunn fu scelto come delegato al Congresso Continentale nel 1787 ma non frequent\u00f2 mai le sessioni. Fu, in seguito, eletto senatore degli Stati Uniti per il 1\u00ba Congresso degli Stati Uniti e svolse un mandato di sei anni. Rieletto nel 1795, svolse un secondo mandato fino al marzo del 1801. Poco dopo, Gunn mor\u00ec a Louisville, in Georgia ed venne sepolto presso la Old State Capitol.\nLa liberty, \"SS James Gunn, ATS-0044\" viene chiamata cos\u00ec in suo onore."}
{"id": "3168221", "revid": "838137", "url": "https://it.wikipedia.org/wiki?curid=3168221", "title": "Swedish Open 2003 - Doppio", "text": "Il doppio del Swedish Open 2003 \u00e8 stato un torneo di tennis facente parte dell'ATP Tour.\nJonas Bj\u00f6rkman e Todd Woodbridge erano i detentori del titolo, ma solo Bj\u00f6rkman ha partecipato in coppia con Jared Palmer.\nBj\u00f6rkman e Palmer hanno perso in semifinale contro Simon Aspelin e Massimo Bertolini.\nAspelin e Bertolini hanno battuto in finale 6\u20137 (3\u20137), 6\u20130, 6\u20134 Lucas Arnold Ker e Mariano Hood."}
{"id": "3168229", "revid": "228587", "url": "https://it.wikipedia.org/wiki?curid=3168229", "title": "Riveli di beni ed anime", "text": "I riveli di beni ed anime sono documenti d'archivio siciliani che riportano dichiarazioni dei capofamiglia sui beni e i componenti della famiglia, datati tra il XVI e il XIX secolo.\nSi tratta di un'importante fonte documentaria per la descrizione della storia siciliana. Il primo di questi documenti risale al 1505 e si sono succeduti ad intervalli pi\u00f9 o meno regolari fino al 1831.\nI documenti sono conservati principalmente nell'archivio di Stato di Palermo. Contengono le dichiarazioni (o memoriali) dei capifamiglia, comprendenti i dati sulla composizione della famiglia e sui beni stabili (case, terreni), beni mobili (animali, crediti) e gravezze (debiti, affitti) con i relativi valori in onze. \nI riveli erano utilizzati per calcolare i donativi che ogni universit\u00e0 doveva versare alle casse del Regno di Sicilia.\nNella ricostruzione di un albero genealogico, possono sostituire i registri parrocchiali qualora siano andati distrutti.\nQuesto strumento introdotto dopo il Concilio di Trento ha per\u00f2 alcuni limiti riguardo ai battesimi non registrati in caso di infanti nati morti e in caso di morte di donne incinte. \nI riveli o censimenti furono eseguiti con intervalli diversi nei seguenti anni: 1505, 1548, 1569-70, 1583, 1593, 1606, 1616, 1623-24, 1636, 1651, 1681 1714, 1747-56, 1806 e del 1831. Il primo censimento unitario fu effettuato nel 1861. I riveli di beni e di anime hanno prodotto fondi documentari redatti inizialmente dal Tribunale del Real patrimonio e successivamente dalla Deputazione del Regno di Sicilia a conclusione del lavoro di controllo.\nI dati relativi ai fuochi sono sostanzialmente molto vicini alla realt\u00e0, invece per i dati relativi ai dati patrimoniali (buoi, cavalli, vacche, beni immobili e mobili) vi sono senza dubbio raggiri e occultamenti (come l'affidamento delle propriet\u00e0 presso qualche parente appartenente al clero). \nLa documentazione presenta anche varie contraddizioni soprattutto all'indomani degli eventi catastrofici che hanno colpito l'isola, ma nonostante queste piccole distorsioni abbiamo delle informazioni molto aderenti alla realt\u00e0. "}
{"id": "3168233", "revid": "478814", "url": "https://it.wikipedia.org/wiki?curid=3168233", "title": "Palazzo davanti", "text": ""}
{"id": "3168234", "revid": "1442080", "url": "https://it.wikipedia.org/wiki?curid=3168234", "title": "Swiss Open Gstaad 2003 - Singolare", "text": "Il singolare del Swiss Open Gstaad 2003 \u00e8 stato un torneo di tennis facente parte dell'ATP Tour.\n\u00c0lex Corretja era il detentore del titolo, ma ha perso nel 2\u00ba turno contro David S\u00e1nchez.\nJi\u0159\u00ed Nov\u00e1k ha battuto in finale 5\u20137, 6\u20133, 6\u20133, 1\u20136, 6\u20133 Roger Federer."}
{"id": "3168236", "revid": "838137", "url": "https://it.wikipedia.org/wiki?curid=3168236", "title": "Swiss Open Gstaad 2003 - Doppio", "text": "Il doppio del Swiss Open Gstaad 2003 \u00e8 stato un torneo di tennis facente parte dell'ATP Tour.\nJoshua Eagle e David Rikl erano i detentori del titolo, ma solo Rikl ha partecipato in coppia con Leander Paes.\nPaes e Rikl hanno battuto in finale 6\u20133, 6\u20133 Franti\u0161ek \u010cerm\u00e1k e Leo\u0161 Friedl."}
{"id": "3168237", "revid": "125347603", "url": "https://it.wikipedia.org/wiki?curid=3168237", "title": "Cecilia di Comminges", "text": "Origine.\nSecondo il testamento del padre, Cecilia era figlia primogenita del conte di Comminges e visconte di Turenna, Bernardo VIII (\u2020 1336) e della sua terza moglie, Mathe de l'Isle-Jourdain (\u2020 1352), figlia di Bernardo Giordano III (\u2020 nel 1340 circa), signore de l'Isle-Jourdain e della moglie, Margherita di Foix.\n&lt;br&gt;Bernardo VIII di Comminges, secondo la \"Histoire g\u00e9n\u00e9alogique de la maison d'Auvergne justifi\u00e9e par chartes, titres, histoires anciennes &amp; autres preuves authentiques. Tome 2\" era figlio del conte di Comminges, Bernardo VII.\nBiografia.\nCecilia, ancora bambina venne designata erede della viscontea di Turenna, che il padre aveva ricevuto dalla sua seconda moglie, Margherita di Turenna, che non gli aveva dato figli.\nNel 1336, Cecilia, come ci viene confermato dal testamento del padre, spos\u00f2 il conte di Urgel, Giacomo I, che, secondo il capitolo XXXVIII della Cronaca piniatense, era il figlio maschio terzogenito del re d'Aragona, di Valencia e di Sardegna, conte di Barcellona, di Urgell, di Emp\u00faries e delle altre contee catalane, Alfonso il Benigno e della sua prima moglie, la baronessa di Entenza (la baronia di Entenza comprendeva una parte di territorio situato tra l'Aragona ed il Sobrarbe) e signora d'Alcolea e di Chiva, baronessa di Antill\u00f3n, contessa di Urgel e viscontessa di \u00c0ger, Teresa di Entenza (ca. 1300 - Saragozza 1327), che era figlia di Gombaldo di Entenza, barone di Entenza e signore d'Alcolea e di Chiva e dell'erede della contea di Urgell, la baronessa di Antill\u00f3n, Constanza di Antill\u00f3n.\nAlla morte del padre, sempre nel 1336, Cecilia eredit\u00f2 la viscontea di Turenna, mentre la contea di Comminges and\u00f2 al fratello Giovanni, nato in quello stesso anno, che mor\u00ec nel 1339; Cecilia divenne anche contessa di Commenge e, nel 1340, assieme al marito Giacomo I, rese omaggio al re di Francia, Filippo VI di Valois, per la contea di Comminges e la viscontea di Turenna, come ci viene confermato dalla \"Histoire g\u00e9n\u00e9alogique de la maison d'Auvergne, justifi\u00e9e par chartes, titres et histoires anciennes et autres preuves authentiques, par Christofle Justel\".\npur essendo Cecilia la contessa titolare, si trov\u00f2 in concorrenza con lo zio, Pietro Raimondo, fratello del padre, che riteneva che la contea dovesse essere ereditata solo dai discendenti maschi. La contesa avrebbe potuto sfociare in guerra civile, sventata dal mancato appoggio alla cognata e al fratello da parte di Pietro, che asceso al trono della Corona d'Aragona, come Pietro IV, e per l'intervento del cardinale Giovanni Raimondo, arcivescovo di Tolosa, che, per impedire che la contea passasse sotto controllo della contea di Urgell e quindi della corona d'Aragona, sugger\u00ec il matrimonio di Giovanna, sorella minore di Cecilia, col figlio di Pietro Raimondo, anche lui di nome Pietro Raimondo.\n&lt;br&gt;Dopo la ratifica del compromesso la guerra civile nel Comminges termin\u00f2 e, nel 1350, la contessa Giovanna di Cominges, spos\u00f2 il cugino primo Pietro Raimondo, che assunse il titolo di Pietro Raimondo II di Comminges, come viene confermato dal testamento di Mathe de l'Isle-Jourdain, in cui cita Giovanna come contessa di Comminges.\nNel 1347, Cecilia era rimasta vedova; Giacomo I, si era recato a Barcellona per la celebrazione del secondo matrimonio di suo fratello, il re Pietro IV.&lt;br&gt;Giacomo poco dopo (circa tre mesi), mor\u00ec improvvisamente e si rumoreggi\u00f2 che Giacomo fosse stato avvelenato, anzi correva una voce popolare che indicava, come mandante il fratello Pietro IV.\n&lt;br&gt;come da volont\u00e0 testamentaria del marito, divenne reggente della contea di Urgell per conto del figlio, Pietro, di circa sette anni. \nNel 1350, come conferma la \"Histoire g\u00e9n\u00e9alogique de la maison d'Auvergne, justifi\u00e9e par chartes, titres et histoires anciennes et autres preuves authentiques, par Christofle Justel\", cedette la viscontea di Turenna a Guglielmo Ruggero, Conte di Beaufort, per poter ripianare i debiti del marito per finanziare l'Unione Aragonese e per poter costruire alcuni fabbricati, tra cui la chiesa di Santa Maria di Balaguer e il Monastero di Santa Chiara di Almat\u00e0; la vendita viene confermata anche dalle Europ\u00e4ische Stammtafeln libro III, 766 (non consultate), che riportano al cifra di 145,000 fiorini d'oro.\nDopo che il figlio raggiunse la maggior et\u00e0, Cecilia si ritir\u00f2 a vita privata e mor\u00ec, nel 1384, e, secondo \"Los cinco libros postreros de la primera parte de los Anales de la Corona de Arag\u00f3n, v.2\", cecilia fu tumulato a Balaguer (\"la iglesia de nuestra Se\u00f1ora de Almata de la ciudad de Balaguer\").\nSi disse che, dopo essere rimasta vedova, fu l'amante di papa Clemente VI.\nDiscendenza.\nCecilia al marito Giacomo I di Urgell diede due figli:"}
{"id": "3168238", "revid": "1442080", "url": "https://it.wikipedia.org/wiki?curid=3168238", "title": "Hall of Fame Tennis Championships 2003 - Singolare", "text": "Il singolare del Hall of Fame Tennis Championships 2003 \u00e8 stato un torneo di tennis facente parte dell'ATP Tour.\nTaylor Dent era il detentore del titolo, ma quest'anno non ha partecipato.\nRobby Ginepri ha battuto in finale 6\u20134, 6\u20137 (3\u20137), 6\u20131 J\u00fcrgen Melzer."}
{"id": "3168239", "revid": "126257", "url": "https://it.wikipedia.org/wiki?curid=3168239", "title": "Concessionario d'auto", "text": ""}
