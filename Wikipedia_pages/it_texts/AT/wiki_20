{"id": "3137872", "revid": "110157", "url": "https://it.wikipedia.org/wiki?curid=3137872", "title": "Serie A 1977 (hockey su pista)", "text": "La Serie A 1977 \u00e8 stata la 54\u00aa edizione (la 27\u00aa a girone unico), del torneo di primo livello del campionato italiano di hockey su pista. La competizione ha avuto inizio il 12 febbraio e si \u00e8 conclusa il 9 luglio 1977.\nLo scudetto \u00e8 stato conquistato dal per la ventesima volta nella sua storia.\nStagione.\nNovit\u00e0.\nA prendere il testimone dell' e della retrocesse in Serie B vi furono, vincendo il campionato cadetto, l' e la . Al torneo parteciparono: , , , , (campione in carica), , , , , e appunto il CGC Viareggio e la Reggiana.\nFormula.\nLa formula del campionato fu la stessa della stagione precedente; la manifestazione fu organizzata con un girone all'italiana, con gare di andata e ritorno per un totale di 22 giornate: erano assegnati 2 punti per l'incontro vinto e un punto a testa per l'incontro pareggiato, mentre non ne era attribuito alcuno per la sconfitta. Al termine del campionato la prima squadra classificata venne proclamata campione d'Italia mentre l'undicesima e la dodicesima classificate retrocedettero in Serie B.\nAvvenimenti.\nIl campionato inizi\u00f2 Il 12 febbraio e si concluse Il 9 luglio 1977. L'inizio del torneo fu favorevole al Novara e all'AFP Giovinazzo che con tre vittorie nei primi tre turni presero la testa della classifica mentre erano attardate i campioni in carica del Breganze e il Monza che raccolse solo due punti. Alla quinta giornata i pugliesi si issarono in cima al torneo da soli ma gi\u00e0 alla sesta tornata furono ripresi da ben quattro compagini. \nInfatti nella prima parte del campionato regn\u00f2 l'equilibrio con otto squadre racchiuse in due punti. Al termine del girone di andata in testa al campionato vi erano il Novara e la neopromossa Viareggio con un punto di vantaggio sul Pordenone e due sulla coppia Follonica e Reggiana. Le pi\u00f9 blasonate Breganze e Monza stavano invece disputando un campionato deludente con i brianzoli che erano penultimi ed in piena zona retrocessione. \nL'inizio del girone di ritorno \u00e8 favorevole ai piemontesi che con due vittorie e un pareggio allungano in classifica sulle rivali portando a tre i punti di vantaggio che diventeranno quattro alla 20\u00aa giornata. In zona retrocessione si faceva sempre pi\u00f9 critica la posizione del Monza e del Grosseto con i toscani vicini alla discesa in Serie B. Gli azzurri di Novara riuscirono a vincere il titolo alla penultima giornata grazie al pareggio raccolto contro il Trissino; questo fu il ventesimo titolo di campione d'Italia e oltre a vincere il campionato il club novarese fu il primo in Italia a cucirsi sulle maglie le due stelle (la nel calcio conquist\u00f2 il 17\u00ba scudetto, la Pro Recco nella pallanuoto era ferma a 14, mentre l'Olimpia Milano nella pallacanestro era ferma a 19 come la Triestina nell'hockey su pista).\nA retrocedere in Serie B furono il Grosseto e il Monza; per i brianzoli fu la prima volta ed il campionato perdeva un'altra protagonista dopo la retrocessione dell'anno precedente della Triestina. Tuttavia, a seguito di un reclamo del Monza in quanto la sfida salvezza contro il CGC Viareggio si protrasse oltre i termini prescritti, la federazione decise di reintegrare le due societ\u00e0 retrocesse (Monza e Grosseto) a seguito dell'allargamento dei quadri di Serie A che passava da 12 a 14 squadre.\nClassifica finale.\nLegenda:\nNote:"}
{"id": "3137874", "revid": "305330", "url": "https://it.wikipedia.org/wiki?curid=3137874", "title": "Maschere antigas", "text": ""}
{"id": "3137875", "revid": "1776051", "url": "https://it.wikipedia.org/wiki?curid=3137875", "title": "\u021aiganca", "text": "\u021aiganca \u00e8 un comune della Moldavia situato nel distretto di Cantemir, di 2.757 abitanti al censimento del 2004.\nLocalit\u00e0.\nIl comune \u00e8 formato dall'insieme delle seguenti localit\u00e0: (popolazione 2004)"}
{"id": "3137876", "revid": "599013", "url": "https://it.wikipedia.org/wiki?curid=3137876", "title": "Chris Dawes", "text": ""}
{"id": "3137878", "revid": "1931094", "url": "https://it.wikipedia.org/wiki?curid=3137878", "title": "Vi\u0219niovca", "text": "Vi\u0219niovca \u00e8 un comune della Moldavia situato nel distretto di Cantemir, di 1.603 abitanti al censimento del 2004."}
{"id": "3137879", "revid": "1494169", "url": "https://it.wikipedia.org/wiki?curid=3137879", "title": "Hampton Open 1975", "text": "L'Hampton Open 1975 \u00e8 stato un torneo di tennis giocato sul sintetico indoor. \u00c8 stata la 5\u00aa edizione dell'Hampton Open, che fa parte del Commercial Union Assurance Grand Prix 1975. Si \u00e8 giocato a Hampton negli Stati Uniti, dall'11 al 17 marzo 1975.\nCampioni.\nSingolare.\n Jimmy Connors ha battuto in finale Jan Kode\u0161 3\u20136, 6\u20133, 6\u20130\nDoppio.\n Ian Crookenden / Ian Fletcher hanno battuto in finale Karl Meiler / Jan P\u00edseck\u00fd 6\u20132, 6\u20137, 6\u20134"}
{"id": "3137880", "revid": "921573", "url": "https://it.wikipedia.org/wiki?curid=3137880", "title": "Lucia Tavares Petterle", "text": "Biografia.\nLucia Tavares \u00e8 stata incoronata ventunesima Miss Mondo il 10 novembre 1971 presso il \"Royal Albert Hall\" di Londra, ricevendo la corona dalla Miss Mondo uscente, la grenadina Jennifer Hosten. \u00c8 stata la prima Miss Mondo brasiliana.\nDopo il suo anno di regno, la Tavares fin\u00ec i propri studi di medicina, diventando dottoressa."}
{"id": "3137889", "revid": "767487", "url": "https://it.wikipedia.org/wiki?curid=3137889", "title": "L'ultimo unicorno (film)", "text": "L'ultimo unicorno (\"The Last Unicorn\") \u00e8 un film d'animazione del 1982 diretto da Jules Bass e Arthur Rankin Jr..\nProdotto dallo studio d'animazione Rankin/Bass per la compagnia televisiva britannica ITC Entertainment, il film \u00e8 ispirato all'omonimo romanzo di Peter S. Beagle, il quale \u00e8 anche l'autore della sceneggiatura. La trama ruota attorno ad un unicorno, che dopo aver appreso d'essere l'ultimo della sua specie, inizia un viaggio per il mondo alla ricerca di altri suoi simili.\nIl film \u00e8 doppiato da voci celebri quali Mia Farrow, Alan Arkin, Tammy Grimes, Angela Lansbury, Jeff Bridges e Christopher Lee. La colonna sonora e i brani sono stati composti e arrangiati da Jimmy Webb, ed eseguite dal gruppo \"America\", con ulteriori voci aggiunte da Lucy Mitchell.\nBeagle \u00e8 attualmente in conflitto con la Granada International, successore della ITC Entertainment, circa gli oneri contrattuali prepattuiti riguardanti le percentuali sugli incassi cinematografici, del mercato casalingo, grande distribuzione e prodotti derivati.\nTrama.\nIn una foresta incantata, un unicorno viene a sapere di essere l'ultima della sua specie da due cacciatori che a inizio film la pregano di non uscire dal suo mondo. Tuttavia, quando l'unicorno apprende dal dialogo con una farfalla che un'entit\u00e0 malvagia chiamata il Toro Rosso ha radunato tutti gli altri unicorni ai confini della terra, decide di partire per poterli salvare.\nL'unicorno, cos\u00ec, si avventura nel mondo esterno, dove verr\u00e0 catturata dalla strega Mommy Fortuna che la mostrer\u00e0 durante le fiere che tiene. Qui fa conoscenza col mago Schmendrick, che non sa controllare nemmeno quella poca energia che possiede. Inoltre scopre che tra le altre creature che Fortuna detiene, e che fa passare per \"magiche\", non sono che vecchi animali con su di s\u00e9 un incantesimo di illusione, c'\u00e8 anche un'arpia, Celaeno, una creatura immortale che la strega \u00e8 riuscita ad assoggettare al suo potere.\nGrazie all'aiuto del mago, l'unicorno riesce a fuggire, liberando con s\u00e9 anche l'arpia che finisce con l'uccidere Fortuna ed i suoi seguaci. Quindi i due compagni di viaggio s'imbattono nella banda del Capitano Cully, ed al loro gruppo si unisce anche Molly Grue, la moglie di quest'ultimo.\nI tre, dopo molto peregrinare, giungono cos\u00ec ad un castello sulla riva di un mare: il castello di re Haggard, che si dice custodisca il Toro Rosso, e subito l'unicorno viene assalito dalla bestia infernale, un enorme toro rosso rivestito di fiamme. L'animale bianco scappa, in preda alla paura, ma il toro la insegue comunque. E proprio un attimo prima di venire catturata, ecco che la magia incontrollata da Schmendrick trasforma l'unicorno in una persona umana. Il toro rosso, non interessato affatto ad esseri umani, se ne va.\nSchmendrick, Molly Grue, l'unicorno(ora sotto spoglie umane) si avviano verso il castello del re Haggard, dove per\u00f2 vengono accolti in maniera non troppo calorosa. Schemndrick presenta l'unicorno come la sua nipote, Lady Amalthea, e chiede che il trio rimanga a lavorare a corte. Tuttavia il re replica che tutto il personale \u00e8 stato mandato via, e che al castello sono rimasti solo lui e suo figlio adottivo il Principe L\u00ecr. Haggard, comunque, acconsente ad ospitare i tre, rimpiazzando il suo vecchio mago di corte con Schmendrick e mettendo Molly a lavorare nelle cucine.\nPassato un po' di tempo, Amalthea comincia a dimenticarsi chi sia e perch\u00e9 si trovi in quel castello, divenendo preda di nuove emozioni e innamorandosi in contemporanea del Principe L\u00ecr, tanto che arriva al punto di abbandonare la sua ricerca per seguire quello che \u00e8 un amore mortale.\nHaggard poi cerca un discorso diretto con Amalthea, alludendo a dove si trovino gli unicorni, eppure dalla magia flebile contenuta negli occhi di lei, lui ha dei dubbi riguardo al sospetto che Amalthea non sia ci\u00f2 che sembra.\nDopo aver risolto un indovinello, Schemndrick, Molly, il Principe L\u00ecr e Lady Amalthea passano attraverso un orologio rotto, nei sotterranei del castello, ed il mago rivela al principe la vera identit\u00e0 di Amalthea. L\u00ecr, tuttavia, non ne rimane stupito, rispondendo che lui ama chi ama. Questo spinge Amalthea a voler restare umana e sposare cos\u00ec il principe, ma L\u00ecr, pensa tutt'altro.\nAll'improvviso, per\u00f2, il Toro Rosso ricompare, non pi\u00f9 ingannato dal travestimento di Amalthea, e la insegue. Volendola aiutare a fuggire, Schmendrick riesce a far tornare Amalthea unicorno, ma lei si rifiuta di abbandonare L\u00ecr. Il Toro Rosso comincia cos\u00ec a spingerla verso l'oceano, dove aveva gi\u00e0 guidato precedentemente tutti gli altri unicorni, ma lei riesce a fuggire, venendo subito inseguita. L\u00ecr nel tentativo di salvarla si frappone fra lei e il Toro Rosso, ma il toro non si ferma e L\u00ecr viene ucciso. Provata dalla rabbia, l'unicorno si rivolta contro il toro, e lo spinge verso il mare. A quel punto, portati dalle onde dell'oceano, ecco che gli unicorni imprigionati escono in massa dall'acqua, causando il collasso del castello di re Haggard, che muore cadendo dalle rovine.\nOra che il Toro Rosso \u00e8 stato sconfitto, l'unicorno decide di tornare a casa, ma prima, magicamente, fa tornare in vita il Principe L\u00ecr, ora divenuto re. Schemndrick assicura al re che ha guadagnato molto con l'amore di un unicorno, anche se adesso \u00e8 solo. L'unicorno quindi torna brevemente indietro per salutare i suoi compagni, ed il mago si rimprovera di averle fatto conoscere sentimenti umani e mortali, ma l'unicorno lo ringrazia dicendo che l'ha aiutata a far tornare gli unicorni a popolare la terra. Ed anche se lei \u00e8 l'unico unicorno che prover\u00e0 il rimpianto, \u00e8 anche l'unico che ha conosciuto l'amore.\nProduzione.\nPeter S. Beagle spieg\u00f2 che come ci fosse molto interesse nel realizzare un film basato sul suo libro \"al pi\u00f9 presto\". Diversi produttori avvicinarono l'autore intenzionati ad adattare la sua opera per il grande schermo, come Lee Mendelson e Bill Melendez, ma Beagle fu spronato dall'accettare le loro proposte da un suo socio, il quale gli consigli\u00f2 di guardare altrove poich\u00e9 le loro offerte non sarebbero state \"abbastanza buone\". Anche l'ex animatore Les Goldman della 20th Century Fox mostr\u00f2 un certo grado di interessamento.\nAll'epoca, Beagle credeva che l'animazione fosse l'unico modo possibile per trasporre il romanzo, non pensando nemmeno lontanamente a un film con azione dal vivo. La Rankin/Bass fu l'ultimo studio ad approcciarsi al film, e Beagle rimase \"inorridito\" quando seppe che aveva strinto un accordo con Michael Chase Walker, incaricato produttore associato. Beagle elogi\u00f2 quanto fatto dagli artisti giapponesi sull'immagine e lo sviluppo di ambienti e personaggi con l'animazione, e anche il \"lavoro superbo\" dei doppiatori sui personaggi.\nLa Rankin/Bass si incaric\u00f2 di provvedere ai dialoghi e alla sceneggiatura, mentre l'animazione fu curata dallo studio Topcraft. La compagnia fu pi\u00f9 tardi incaricata da Hayao Miyazaki di lavorare a \"Nausica\u00e4 della Valle del vento\", e alcuni suoi membri confluirono a formare lo Studio Ghibli. In accordo con Beagle, il finale del film stava per essere \"incredibilmente vicino\" a quello scritto su sceneggiatura, ma una delle scene di chiusura con la principessa fu infine tagliata.\nColonna sonora.\nLe musiche del film furono composte e arrangiate da Jimmy Webb, con brani eseguiti dal gruppo \"America\". La traccia iniziale agisce mentre le scene provenienti da Unicorn Tapestries formano lo sfondo musicale per i crediti d'apertura, e sono stati reinterpretate da Kenny Loggins nel suo album \"Return to Pooh Corner\".\nLa colonna sonora include anche la partitura musicale di canzoni distribuite in Germania dalla Virgin Records nel 1982, ma rimaste inedite negli Stati Uniti. L'edizione tedesca della colonna sonora include, non la voce di Mia Farrow, ma quella di Katie Irving. Queste differenze di vocalit\u00e0 sono apparse in ambedue le edizioni cinematografiche e casalinghe del film.\nAccoglienza.\nCritica.\nJanet Maslin per il \"New York Times\" definisce l'opera come un \"inusuale film per bambini\" dove \u00ab\"nessuno, di qualunque et\u00e0 esso sia, rimarr\u00e0 immune ai sentimenti provocati dai momenti finali del film, che in realt\u00e0 sono inaspettatamente toccanti e memorabili\"\u00bb. Beagle stesso defin\u00ec il film \"magnifico\" comparandolo al film animato del 1978 su \"Il Signore degli Anelli\", di cui scrisse la sceneggiatura. Su \"Rotten Tomatoes\" il film si mantiene sulla soglia del 70% di valutazione positiva.\nUn critico di \"Variety\" elogi\u00f2 la sceneggiatura e il doppiaggio dei personaggi da parte della Farrow, Arken, Lee e Frees, cavalcando sull'animazione del film a suo dire poco impressionante: \u00ab\"L'unicorno pu\u00f2 tuttavia apparire insulso agli occhi. Ma la voce di Mia Farrow risalta la qualit\u00e0 del personaggio in modo quasi lamentoso\"\u00bb.\nIncassi.\n\"L'ultimo unicorno\" \u00e8 uscito negli Stati Uniti d'America il 19 novembre 1982, distribuito in 648 sale cinematografiche; accumulando 2,250 milioni di dollari nel fine settimana d'apertura, per un incasso totale di 6'455'330 $ a fine corsa.\nEdizione casalinga.\nDVD.\n\"L'ultimo unicorno\" \u00e8 stato messo su DVD per la prima volta nell'aprile 2004, distribuito da Lionsgate, criticato per la scarsa qualit\u00e0 delle immagini e dell'audio. Stimolata dai cattivi commenti sull'operato, la Lionsgate realizz\u00f2 una nuova edizione per il 25esimo anniversario dell'uscita del film, pubblicandola sul commercio casalingo nordamericano il 6 febbraio 2007. Migliorata nel contenuto, relativamente alla qualit\u00e0 video e audio, sotto formato 16:9 widescreen, essendo passata sotto mano di tecnici PAL, l'audio \u00e8 pi\u00f9 veloce di 4 punti percentuali dell'originale, risultando diverso da un sonoro normale. Tra i contenuti speciali vi sono l'intervista con gli autori, un set-top game, galleria d'immagini e l'originale trailer cinematografico.\nConlan Press si offr\u00ec come distributore della nuova edizione DVD. A causa di alcune dispute contrattuali, Beagle non fru\u00ec di alcun provento proveniente dalle vendite del DVD. Tuttavia, in virt\u00f9 dell'accordo speciale che Conlan Press stipul\u00f2 con Lionsgate Entertainment, oltre la met\u00e0 dell'incasso totale delle vendite spetta a Beagle. Oltre la versione normale del DVD, Conlan Press offre l'opzione di acquistare individualmente in modo personalizzate copie autografate.\nAl febbraio 2009, oltre 800\u00a0000 copie in DVD del film sono state vendute.\nControversie legali.\nNel settembre 2003, Carlton Communications (ora Granada International dopo la fusione con Granada Television), successore di ITC Entertainment nei termini di controllo e propriet\u00e0 di lungometraggi animati, annunci\u00f2 d'aver incassato oltre un milione di pound dai proventi delle vendite dei DVD e dai diritti per la televisione di \"L'ultimo unicorno\". Peter S. Beagle, tuttavia, non ricevette alcuna liquidit\u00e0 come pattuito dagli obblighi contrattuali, che comprendeva il 5% degli utili netti provenienti da tutte le entrate del film animato, 5% dei ricavi lordi di tutti i relativi prodotti derivati, 20\u00a0000 $ per eventuali sequel o remake, e altre quote per possibili spinoff o adattamenti televisivi. Quando le trattative con Granada per ottenere il compenso pretattuito fallirono, fu lanciata una campagna pubblica di supporto per Beagle da Conlan Press nell'agosto 2005; ottenendo in stile petizione oltre un migliaio di firme provenienti da 51 nazioni per aiutare l'autore a ricevere il reale guadagno dal film. Nell'ottobre 2008 fu comunicato che una possibile soluzione era al vaglio, ma non sarebbe stato facile arrivare a un punto d'accordo."}
{"id": "3137891", "revid": "553803", "url": "https://it.wikipedia.org/wiki?curid=3137891", "title": "Sandra Zaniewska", "text": "Biografia.\nPartecip\u00f2 al torneo di Wimbledon 2008 - Singolare ragazze venendo eliminata da Kristina Mladenovic. L'anno dopo, nel 2009, partecip\u00f2 all'Australian Open 2009 - Doppio ragazze, gioc\u00f2 in coppia con Aleksandra Kruni\u0107 arrivando in finale perdendo con Christina McHale e Ajla Tomljanovi\u0107 con il punteggio di 1-6,6-2, 4-10. Nel singolo venne sconfitta da Olivia Rogowska.\nRisultati in progressione.\nDoppio nei tornei del Grande Slam.\n\"Nessuna partecipazione\"\nDoppio misto nei tornei del Grande Slam.\n\"Nessuna partecipazione\""}
{"id": "3137892", "revid": "110157", "url": "https://it.wikipedia.org/wiki?curid=3137892", "title": "IPA NY Tennis Championships", "text": "L'IPA NY Tennis Championships \u00e8 stato un torneo di tennis facente parte dello USLTA Indoor Circuit giocato nel 1975 a New York negli Stati Uniti su campi in sintetico indoor."}
{"id": "3137895", "revid": "599013", "url": "https://it.wikipedia.org/wiki?curid=3137895", "title": "Linval Dixon", "text": ""}
{"id": "3137896", "revid": "1418004", "url": "https://it.wikipedia.org/wiki?curid=3137896", "title": "Premio Barry per il miglior romanzo d'esordio", "text": "Il premio Barry per il miglior romanzo d'esordio (in inglese Best First Novel), \u00e8 una delle sei categorie in cui viene assegnato regolarmente, durante il premio letterario statunitense Barry Award dal 1997 in omaggio al lavoro dell'anno prima di un autore del genere mistero negli Stati Uniti o in Canada. Nel 2005 \u00e8 stato assegnato per la prima volta il premio ad uno straniero spagnolo Carlos Ruiz Zaf\u00f3n con il romanzo \"The Shadow of the Wind\" L'ombra del vento."}
{"id": "3137900", "revid": "287204", "url": "https://it.wikipedia.org/wiki?curid=3137900", "title": "Axel Back", "text": ""}
{"id": "3137903", "revid": "767487", "url": "https://it.wikipedia.org/wiki?curid=3137903", "title": "IPA NY Tennis Championships 1975", "text": "L'IPA NY Tennis Championships 1975 \u00e8 stato un torneo di tennis giocato su campi in sintetico indoor. \u00c8 stata la 1\u00aa edizione del torneo, che fa parte del Commercial Union Assurance Grand Prix 1975. Si \u00e8 giocato a New York in Stati Uniti, dal 17 al 23 marzo 1975.\nCampioni.\nSingolare.\n Vitas Gerulaitis ha battuto in finale Jimmy Connors per walkover"}
{"id": "3137905", "revid": "287204", "url": "https://it.wikipedia.org/wiki?curid=3137905", "title": "Flash Delirium", "text": "Flash Delirium \u00e8 una canzone del duo statunitense MGMT, pubblicato il 23 marzo 2010 come primo e unico estratto dal secondo album in studio \"Congratulations\" e reso disponibile sul sito ufficiale del gruppo.\nLa canzone.\nIl gruppo ha insistito a precisare che non ci sarebbero stati singoli estratti dall'album, infatti il brano \u00e8 stato reso disponibile come download digitale nell'iTunes Store il 24 marzo 2010.\nCuriosit\u00e0.\nLa canzone fu inserita nella playlist del gioco Fifa 11"}
{"id": "3137907", "revid": "983767", "url": "https://it.wikipedia.org/wiki?curid=3137907", "title": "Schweizerische Lokomotiv- und Maschinenfabrik", "text": "La Schweizerische Lokomotiv- und Maschinenfabrik, meglio conosciuta come SLM di Winterthur \u00e8 stata un'importante fabbrica di locomotive della Svizzera con sede a Winterthur che ha prodotto molte delle locomotive delle ferrovie di montagna di ogni parte del mondo.\nStoria.\nLa SLM venne fondata nel 1871 a Winterthur da Charles Brown con lo scopo di realizzare locomotive e rotabili ferroviari e tranviari; le locomotive a vapore a cremagliera prodotte si affermarono presto sul mercato. Qualche decennio dopo la SLM era divenuta la pi\u00f9 grande fabbrica di locomotive della Svizzera. Spesso le sue produzioni videro la collaborazione degli altri costruttori svizzeri come \"Brown-Boveri &amp; Cie.\", \"Maschinenfabrik Oerlikon\" e \"Soci\u00e9t\u00e9 Anonyme des Ateliers S\u00e9cheron\" specialmente nella costruzione delle prime locomotive elettriche della Svizzera. La sua produzione si afferm\u00f2 anche nel resto d'Europa e nel mondo estendesi a settori come la produzione di motori termici, trattori e pompe. Nel 1961 avvenne la fusione con la Sulzer.\nDal 1992 la SLM \u00e8 ritornata alla costruzione di locomotive a vapore con tecnologie avanzate. Il settore \u00e8 stato acquisito dal 2000 dalla DLM AG.\nA partire dal 7 settembre del 2005 la SLM \u00e8 stata acquisita dalla Stadler Rail.\nAlcune tra le numerose produzioni della SLM.\nLa prima locomotiva fu costruita nel 1873 per la Vitznau-Rigi-Bahn. Una sua particolarit\u00e0 era la caldaia verticale. In seguito la SLM si afferm\u00f2 come produttrice di locomotive fornite a societ\u00e0 pubbliche e private dei vari stati europei e di altri paesi del mondo.\nUna delle produzioni pi\u00f9 caratteristiche \u00e8 la locomotiva elettrica Ce 6/8 delle Ferrovie Federali Svizzere soprannominata \"Coccodrillo\".\nSempre per le FFS venne prodotta anche la Locomotiva FFS E 3/3.\nVarie ferrovie italiane hanno nel tempo impiegato locomotive costruite dalla SLM tra le quali:"}
{"id": "3137908", "revid": "762947", "url": "https://it.wikipedia.org/wiki?curid=3137908", "title": "Jennifer Hosten", "text": "Biografia.\nJennifer Hosten \u00e8 stata incoronata ventesima Miss Mondo all'et\u00e0 di ventidue anni, il 20 novembre 1970 presso il \"Royal Albert Hall\" di Londra, ricevendo la corona dalla Miss Mondo uscente, l'austriaca Eva Rueber-Staier. \u00c8 stata la prima, e ad oggi l'unica, Miss Mondo grenadina.\nDopo il suo anno di regno, la Hosten ha dapprima lavorato per il servizio radio della BBC nei Caraibi, ed in seguito per la compagnia aerea Air Canada, unendosi in matrimonio con David Craig, uno dei dirigenti dell'azienda, con cui ha avuto due figli Sophia Craig e Beau Craig.\nNel 2006 Jennifer Hosten \u00e8 stata scelta come direttrice per il concorso nazionale Miss Grenada."}
{"id": "3137909", "revid": "2165926", "url": "https://it.wikipedia.org/wiki?curid=3137909", "title": "Alta Tuscia", "text": "L'Alta Tuscia, nota anche come alto viterbese, \u00e8 la zona settentrionale della provincia di Viterbo, ovvero la parte a nord al capoluogo Viterbo, molto pi\u00f9 collinare e dal territorio di origine vulcanica e corrispondente alle zone limitrofe alla Toscana ed al lago di Bolsena. Si trova in uno dei punti pi\u00f9 strategici e panoramici d'Italia al confine con l'Umbria e la Toscana. I due monti pi\u00f9 alti della zona sono il Monte Rufeno e il Poggio del Torrone."}
{"id": "3137914", "revid": "110157", "url": "https://it.wikipedia.org/wiki?curid=3137914", "title": "Oktjabr'skij rajon (Oblast' di Kostroma)", "text": "L'Oktjabr'skij rajon () \u00e8 un rajon dell'Oblast' di Kostroma, nella Russia europea; il capoluogo \u00e8 Bogovarovo. Ricopre una superficie di 1.860 chilometri quadrati e nel 2010 ospitava una popolazione di circa 5.000 abitanti."}
{"id": "3137919", "revid": "767487", "url": "https://it.wikipedia.org/wiki?curid=3137919", "title": "Tennis South Invitational 1975", "text": "Il Tennis South Invitational 1975 \u00e8 stato un torneo di tennis giocato sul sintetico indoor. \u00c8 stata la 3\u00aa edizione del torneo, che fa parte del Commercial Union Assurance Grand Prix 1975. Si \u00e8 giocato a Jackson negli Stati Uniti dal 26 marzo al 2 aprile 1975.\nCampioni.\nSingolare maschile.\n Ken Rosewall ha battuto in finale Earl Butch Buchholz 7\u20135, 4\u20136, 7\u20136"}
{"id": "3137932", "revid": "729019", "url": "https://it.wikipedia.org/wiki?curid=3137932", "title": "Willis D. Crittenberger", "text": "Biografia.\nI primi anni.\nCrittenberger nacque a Baltimora, nel Maryland, il 2 dicembre 1890. Cresciuto ad Anderson, nell'Indiana, egli frequent\u00f2 la United States Military Academy, diplomandosi nel 1913, due anni prima dell'amico Dwight Eisenhower.\nCrittenberger venne quindi nominato tenente di cavalleria dall'agosto del 1913 ed assegnato al III reggimento di cavalleria a Fort Hood, Texas.\nLa sua successiva carriera militare incluse la frequentazione della United States Army Cavalry School a Fort Riley, Kansas nel 1924 oltre alla Command and General Staff School a Fort Leavenworth, Kansas nel 1925 ed al Army War College a Washington Barracks presso Washington, D.C. nel 1930. Dopo l'assegnazione a Fort Knox, nel Kentucky, nuova sede del 1\u00ba reggimento di cavalleria (meccanizzato) dal 1934 prest\u00f2 servizio nello stato maggiore della 1\u00aa Divisione corazzata.\nLa seconda guerra mondiale.\nCon lo scoppio della seconda guerra mondiale, Crittenberger divenne comandante della 2\u00aa brigata della 2\u00aa Divisione corazzata che era guidata del generale George Smith Patton. Nel gennaio del 1942 venne promosso al comando della 2\u00aa Divisione corazzata quando Patton venne trasferito al comando del I corpo d'armata corazzato statunitense destinato a essere impiegato in Nordafrica. Nell'agosto del 1942 egli riorganizz\u00f2, prepar\u00f2 e comand\u00f2 il III corpo d'armata corazzato, costituito dalla 7\u00aa Divisione corazzata e dall'11\u00aa Divisione corazzata presso Camp Polk, in Louisiana. Il III corpo corazzato venne rinominato XIX corpo d'armata dal gennaio del 1944.\nNel 1943 il generale Dwight Eisenhower prescelse inizialmente Crittenberger come uno dei tre comandanti, assieme a Leonard T. Gerow e Roscoe B. Woodruff, per l'invasione della Francia prevista per il 1944. Tutti e tre erano persone fidate e amici di Eisenhower. Il generale Omar Bradley, che Eisenhower aveva scelto come comandante per l'invasione del D-Day, venne rimpiazzato con altre personalit\u00e0 sempre prescelte da Eisenhower.\nDopo la liberazione di Roma il IV corpo di Crittenberger venne allineato sul fronte italiano.\nCrittenberger aveva nel proprio corpo d'armata, oltre a soldati americani, anche truppe brasiliane e sudafricane che combatterono con lui per un totale di 390 giorni, di cui 326 in combattimento continuo. Crittenberger diresse il IV corpo in particolare lungo il Po ove ricevette la resa delle forze tedesche il 2 maggio del 1945.\nLa carriera dopo la guerra.\nNegli anni del dopoguerra, Crittenberger comand\u00f2 il Caribbean Defense Command che includeva la zona del Canale di Panama e dal 1947 divenne il primo Comandante in Capo del U.S. Caribbean Command. Dopo due anni egli divenne Comandante Generale della First United States Army, presso Fort Jay, Governors Island, New York, concludendo la propria carriera militare con un ritiro dalle scene nel dicembre del 1952, lasciando New York City per Broadway.\nRitiratosi a vita privata Crittenberger mor\u00ec a Chevy Chase, Maryland, il 4 agosto 1980 all'et\u00e0 di 89 anni e venne sepolto nell'Arlington National Cemetery assieme alla moglie e ai figli, Townsend e Dale."}
{"id": "3137933", "revid": "767487", "url": "https://it.wikipedia.org/wiki?curid=3137933", "title": "The Leak", "text": "The Leak \u00e8 un EP del rapper Lil Wayne, pubblicato il 25 dicembre 2007. L'EP comprende cinque canzoni registrate da Lil Wayne per l'album \"Tha Carter III\", finite su internet prima del previsto. Le canzoni sono state reinserite nell'edizione deluxe di \"Tha Carter III\"."}
{"id": "3137934", "revid": "104458", "url": "https://it.wikipedia.org/wiki?curid=3137934", "title": "T\u00e4nn\u00e4s", "text": ""}
{"id": "3137935", "revid": "170423", "url": "https://it.wikipedia.org/wiki?curid=3137935", "title": "Campionati europei di triathlon long distance del 1995", "text": "I Campionati europei di triathlon long distance del 1995 (VII edizione) si sono tenuti a J\u00fcmme, Germania in data 5 agosto 1995.\nTra gli uomini ha vinto il tedesco Matthias Klumpp, mentre la gara femminile \u00e8 andata alla connazionale Ines Estedt."}
{"id": "3137936", "revid": "767487", "url": "https://it.wikipedia.org/wiki?curid=3137936", "title": "ATP Barcellona 1975", "text": "L'ATP Barcellona 1975 \u00e8 stato un torneo di tennis giocato sulla terra battuta. \u00c8 stata la 1\u00aa edizione del torneo che fa parte del Commercial Union Assurance Grand Prix 1975. Si \u00e8 giocato a Barcellona in Spagna dal 7 al 13 aprile 1975.\nCampioni.\nSingolare maschile.\n Ilie N\u0103stase ha battuto in finale Juan Gisbert 6-1 7-5 6-2\nDoppio maschile.\n Juan Gisbert / Manuel Orantes hanno battuto in finale Paul Kronk / Nikki Spear 6-7 6-2 6-4"}
{"id": "3137937", "revid": "1342115", "url": "https://it.wikipedia.org/wiki?curid=3137937", "title": "Italo Tanoni", "text": "Biografia.\nAttivit\u00e0 politica.\nHa fatto parte di Democrazia Cristiana, Rinnovamento Italiano, La Margherita e Liberal Democratici.\nCresciuto politicamente nelle file della Democrazia Cristiana come capo della segreteria particolare dell'allora sottosegretario, poi ministro Franco Foschi, dal 1996 Tanoni \u00e8 entrato nel partito Rinnovamento Italiano di Lamberto Dini, diventandone segretario dell'esecutivo nazionale e successivamente rappresentante legale.\nCon l'adesione di Rinnovamento Italiano a Democrazia \u00e8 Libert\u00e0 - La Margherita (2001), \u00e8 membro della direzione nazionale e del comitato federale di tesoreria del partito di Rutelli. Alle Elezioni politiche italiane del 2001 viene eletto per il riparto proporzionale dei seggi nella XXI circoscrizione Puglia. Nella XIV legislatura ha fatto parte del direttivo del gruppo parlamentare \"Margherita, DL-L'Ulivo\" ed \u00e8 stato componente della IV commissione permanente (difesa), della commissione parlamentare d'inchiesta sull'affare \"Telekom Serbia\" e della commissione speciale per l'esame di disegni legge di conversione di decreti legge. \u00c8 tra i fondatori della coalizione politica denominata \"L'Ulivo - Insieme per l'Italia\". \u00c8 stato membro del consiglio nazionale della federazione \"Uniti nell'Ulivo\".\nAlle elezioni politiche del 2006 viene rieletto deputato, nella lista de L'Ulivo nella circoscrizione Liguria.\nNell'ottobre 2007 \u00e8 tra i fedelissimi di Lamberto Dini della Margherita che non aderiscono al Partito Democratico e partecipa alla fondazione del partito dei Liberal Democratici per il Rinnovamento, di cui \u00e8 coordinatore nazionale e rappresentante legale.\nAlle elezioni politiche del 2008 viene candidato nelle liste del Popolo della Libert\u00e0 e risulta eletto in Puglia. Dopo aver inizialmente aderito al gruppo parlamentare del PdL, non segue Dini all'interno del partito di Berlusconi e continua la sua attivit\u00e0 nei Liberal Democratici aderendo al Gruppo misto il 9 giugno 2008 insieme a Daniela Melchiorre. All'interno del gruppo misto ha fatto parte prima della componente \"Liberal democratici repubblicani\" come accordo tecnico a sostegno della maggioranza, e successivamente, dall'aprile 2009, \"Liberal democratici - MAIE, all'opposizione del governo Berlusconi IV.\nNel gennaio 2010 Tanoni ha intrapreso un percorso politico comune con il presidente Casini e l'Unione di Centro, senza per\u00f2 aderire ai suoi gruppi parlamentari. In alleanza con l'UDC, i Liberal Democratici si sono presentati in 14 province alle elezioni amministrative italiane del 2010. Nel dicembre 2010 partecipa alla fondazione del Polo della Nazione con Fini, Casini e Rutelli.\nNon si ricandida pi\u00f9 in parlamento alle elezioni politiche del 2013.\nIn occasione del Referendum costituzionale del 2016 si schiera, assieme ai Liberal Democratici (partito di cui \u00e8 presidente), a sostegno del SI."}
{"id": "3137941", "revid": "1305772", "url": "https://it.wikipedia.org/wiki?curid=3137941", "title": "Mr. T's Commandments", "text": "Mr. T's Commandments \u00e8 un EP di genere funk/rap per bambini dell'attore statunitense Mr. T, pubblicato nel 1984.\nNell'EP, Mr. T guida i giovani d'America con lezioni d'amore, di non parlare con gli sconosciuti e di dire \"no\" alle droghe."}
{"id": "3137942", "revid": "932277", "url": "https://it.wikipedia.org/wiki?curid=3137942", "title": "Nero di corna di cervo", "text": "Il nero di corna di cervo \u00e8 un pigmento usato principalmente nel Medioevo.\nI suoi componenti principali sono il carbonio e il fosfato di calcio.\n\u00c8 fabbricato per calcinazione, in assenza di aria, di ossa di cervo.\nIl pigmento ha un discreto potere coprente ed \u00e8 quasi del tutto insolubile in acqua."}
{"id": "3137951", "revid": "54476", "url": "https://it.wikipedia.org/wiki?curid=3137951", "title": "Rosellina Archinto", "text": "Biografia.\nNata da Mario Marconi e Maria Brunelli, si laurea a Milano, all'Universit\u00e0 Cattolica del Sacro Cuore, in Economia e commercio (\"Ma non mi piaceva\"); va quindi a New York, dove frequenta la Columbia University. Nel 1963, al ritorno in Italia, fonda, con i consigli di Giangiacomo Feltrinelli e poi di Giovanni Enriques, la Emme Edizioni (dove \"emme\" sta per il suo cognome da ragazza), casa editrice che segna un'importante svolta per la storia dell'editoria per l'infanzia e che si avvale di grandi illustratori, come Maurice Sendak, Leo Lionni, Eric Carle, Tomi Ungerer e Guillermo Mordillo. Lancia anche in campo internazionale disegnatori italiani, come Bruno Munari, Emanuele Luzzati, Enzo e Iela Mari. Poi, nei primi anni ottanta, vende la casa editrice.. Dir\u00e0: \"Avevo avuto un periodo difficile, era morto mio marito, la Emme era cresciuta troppo. Decisi di svoltare\".\nNel 1985 ne fonda un'altra, la Rosellina Archinto Editore, specializzata in epistolari letterari (con autori come C\u00e9line, Rilke, Mann, Proust, Wittgenstein, Malerba, Quasimodo ecc.). Pubblica anche per dieci anni, sino al 1996, la rivista \"Leggere\", mensile di letteratura, recensioni e novit\u00e0 librarie. In totale novanta numeri. Come direttori Maurizio Ciampa, Franco Marcoaldi e Antonio D'Orrico.. \nLa sua casa a Milano diventa punto di incontro di un certo mondo intellettuale di sinistra (quello che Indro Montanelli definir\u00e0 \"radical chic\"), da Marcuse a McCarthy, da Camilla Cederna a Inge Feltrinelli, da Arbasino a Pollini e Abbado. Progressivamente estende il proprio impegno civile anche alla politica e nel 1990 \u00e8 eletta come indipendente nelle liste del PRI nel consiglio comunale di Milano, che nel 1992 la candida alla carica di sindaco durante una crisi della giunta Borghini. La candidatura poi decade per un veto imposto dal PDS.\nNel 1999 fonda con la figlia Francesca BabaLibri in co-edizione con la casa editrice francese L'\u00e9cole des loisirs, specializzata in letteratura infantile. Nel 2003 cede la sua casa editrice, la Rosellina Archinto Editore, a RCS MediaGroup. Per poi ricomprarla nel 2015.. Lo fa a 82 anni. Spiegher\u00e0: \"Qualcuno dir\u00e0 che sono una vecchia pazza ma l'ho fatto solo perch\u00e9 voglio continuare a fare libri a modo mio. Voglio pubblicare epistolari e saggi\"..\nVita privata.\nNel 1958 ha sposato Alberico Archinto, assumendone il cognome. Cinque figli e dieci nipoti, \u00e8 poi per quasi 40 anni la compagna di Leopoldo Pirelli.. "}
{"id": "3137954", "revid": "339392", "url": "https://it.wikipedia.org/wiki?curid=3137954", "title": "Marina militare lituana", "text": ""}
{"id": "3137955", "revid": "339392", "url": "https://it.wikipedia.org/wiki?curid=3137955", "title": "Lithuanian Navy", "text": ""}
{"id": "3137960", "revid": "339392", "url": "https://it.wikipedia.org/wiki?curid=3137960", "title": "Cerchia dei navigli", "text": ""}
{"id": "3137964", "revid": "1305772", "url": "https://it.wikipedia.org/wiki?curid=3137964", "title": "Severnyj rajon", "text": "Severnyj rajon (), \u00e8 il nome di pi\u00f9 \"rajon\" russi:"}
{"id": "3137971", "revid": "298229", "url": "https://it.wikipedia.org/wiki?curid=3137971", "title": "Campionati europei di triathlon middle distance", "text": "Dal 1985 al 1994 una gara dei campionati europei di triathlon middle distance si \u00e8 svolta in Europa, sotto il patrocinio della ETU - European Triathlon Union.\nI campionati sono ripresi nel 2013 con la gara di Barcellona in Spagna."}
{"id": "3137976", "revid": "2121138", "url": "https://it.wikipedia.org/wiki?curid=3137976", "title": "X-tree", "text": "In informatica, un X-tree o X-Albero \u00e8 una struttura dati che si basa sull'R-tree usata per l'archiviazione di dati multimediali.\nDifferisce dagli R-tree, R+-tree e R*-tree perch\u00e9 enfatizza la prevenzione sulle sovrapposizioni nei box di confine (quelli che comunemente in inglese \u00e8 chiamato overlapping).\nEssendo R-tree una generalizzazione dei B-tree anche gli R-tree devono soddisfare le seguenti propriet\u00e0:\n-Ogni nodo pu\u00f2 avere al minimo n/2 valori\n-Ogni nodo pu\u00f2 avere al massimo n valori\n-Ogni nodo (tranne la radice) pu\u00f2 avere al massimo n+1 figli\nQuindi nel caso in cui il nodo \u00e8 pieno bisogna effettuare lo split del nodo. Quello che si vuole evitare con l'X-tree \u00e8 che lo split generi overlapping di regioni e cos\u00ec una stessa regione si pu\u00f2 trovare in due nodi diversi, e in fase di ricerca questo \u00e8 negativo perch\u00e9 si devono visitare due nodi dell'albero invece che uno.\nSe quindi l'overlapping non si pu\u00f2 evitare si fa diventare il nodo nel quale la regione dovrebbe essere inserita un supernodo, cio\u00e8 un nuovo nodo che pu\u00f2 contenere non pi\u00f9 solo n elementi (in questo caso regioni) ma bens\u00ec n+n (in fase di cancellazione quando i valori del nodo tornano ad essere n allora si ridimensiona nuovamente il supernodo facendolo tornare un nodo normale)\nGli R-tree vengono usati anche nelle basi di dati multimediali."}
{"id": "3137977", "revid": "110157", "url": "https://it.wikipedia.org/wiki?curid=3137977", "title": "Severnyj rajon (Oblast' di Orenburg)", "text": "Il Severnyj rajon () \u00e8 un rajon dell'Oblast' di Orenburg, nella Russia europea; il capoluogo \u00e8 Severnoe. Istituito nel 1934, ricopre una superficie di 2.100 chilometri quadrati."}
{"id": "3137978", "revid": "13102", "url": "https://it.wikipedia.org/wiki?curid=3137978", "title": "Guglielmo il Bretone", "text": "Biografia.\nAll'et\u00e0 di dodici anni fu inviato Nantes per studiare e coltivare il proprio talento poetico; presi i voti, entr\u00f2 in giovane et\u00e0 alla corte del re di Francia Filippo Augusto, di cui divenne cappellano, guadagnandosi la fiducia del sovrano: Filippo lo invi\u00f2 pi\u00f9 volte a Roma allo scopo di ottenere l'annullamento del proprio matrimonio con Ingeburge di Danimarca; lo incaric\u00f2 in seguito dell'educazione di Pierre Charlot, figlio naturale di Filippo, poi vescovo di Noyon.\nAccompagn\u00f2 Filippo in qualit\u00e0 di cappellano in molteplici spedizioni militari, tra cui la battaglia di Bouvines.\nLa sua opera maggiore, una biografia in versi del sovrano, intitolata \"La Philippide\", fu composta fra il 1214 e il 1224. Era dedicata a Pierre Charlot e ricevette una seconda dedica dopo la morte di Filippo, quando fu indirizzata a Luigi VIII. Composto in forma epica in XII libri e durante tre redazioni, fornisce alcuni dettagli interessanti su Filippo Augusto e il suo tempo, comprese alcune informazioni riguardo questioni militari, e denota un'eccellente padronanza del latino. Un lungo frammento fu stampato ad Anversa nel 1534 da Jacques Meyer, col titolo \"Bellum quod Philippus, Francorum rex, cum Othone Anglis Flandrisque gessit\", ed il poema intero fu successivamente pubblicato pi\u00f9 volte, tra cui si ricorda l'edizione del 1697 con il commento di Gaspard Barth.\nFu anche il continuatore, sino al 1224, delle \"Gesta Philippi Augusti\" di Rigord, pi\u00f9 tardi confluite nelle \"Grandes Chroniques de France\".\nLe opere di Guglielmo sono state riedite e tradotte in francese nel XIX secolo da Fran\u00e7ois Guizot in \"Collection des m\u00e9moires relatifs a l'histoire de France\"."}
{"id": "3137984", "revid": "1788047", "url": "https://it.wikipedia.org/wiki?curid=3137984", "title": "St. Louis Open 1975", "text": "Il St. Louis Open 1975 \u00e8 stato un torneo di tennis giocato sulla terra battuta. \u00c8 stata la 6\u00aa edizione del St. Louis Open, che fa parte del World Championship Tennis 1975. Si \u00e8 giocato a St. Louis negli Stati Uniti, dal 7 al 13 aprile 1975.\nCampioni.\nSingolare.\n Vitas Gerulaitis ha battuto in finale Roscoe Tanner 2\u20136, 6\u20132, 6\u20133\nDoppio.\n Colin Dibley / Ray Ruffels hanno battuto in finale Ross Case / Geoff Masters 6\u20134, 6\u20134"}
{"id": "3137986", "revid": "267046", "url": "https://it.wikipedia.org/wiki?curid=3137986", "title": "Monetazione di Teanum Sidicinum", "text": "La monetazione di Teanum Sidicinum riguarda le monete emesse dalla antica citt\u00e0 di Teanum Sidicinum, una comunit\u00e0 della Campania antica che corrisponde alla moderna Teano. A volte si parla semplicemente di monete di Teanum, mentre per l'altra comunit\u00e0 con questo nome, cio\u00e8 Teanum Apulum, oggi presso San Paolo di Civitate, \u00e8 in genere usato dai numismatici in nome di Teate.\nTradizionalmente i numismatici trattano le monete di Teanum nella monetazione greca.\nCatalogazione.\nPer la monetazione di Teanum non \u00e8 stato pubblicato un testo specificamente dedicato. Il testo con la pi\u00f9 ampia trattazione \u00e8 quello pubblicato da Arthur Sambon, uno studioso francese, dal titolo \"Les monnaies antiques de l'Italie\", e uscito a Parigi nel 1903. Il libro tratta, nonostante il titolo, solo parte dell'Italia antica, praticamente l'Italia centrale e la Campania. Le monete pertinenti a Teanum sono numerate da 977 a 1004 e divise in monete d'argento (977-988) e monete di bronzo (989-1007). Queste, a loro volta, sono differenziate in tre gruppi: quelle con la testa d'Apollo al dritto e il toro androprosopo al rovescio, cio\u00e8 un toro con volto umano (989-1002), quelle con la testa di Mercurio al diritto e il toro androprosopo al rovescio (1003) e infine quelle con la testa di Minerva al dritto e il gallo al rovescio (1004). Nei cataloghi si trova quindi un riferimento del tipo \"Sambon\" seguito dal numero.\nUn'analisi meno approfondita ma comunque sufficiente \u00e8 quella presente in \"Historia Numorum - Italy\", un testo pubblicato in Gran Bretagna nel 2001 a cura di un gruppo di numismatici coordinato da Keith N. Rutter. Questo testo considera solo i tipi principali. Nei cataloghi si trova un riferimento del tipo \"HN\" o \"HN Italy\" seguito dal numero: 451/2 per il didracma d'argento con la testo di Ercole al dritto e la Vittoria su triga al rovescio, 453 per Minerva e il gallo, 454 e 455 per Apollo e il toro e 456 per il tipo con Mercurio e il toro.\nAltre fonti di catalogazione sono le \"Sylloge Nummorum Graecorum\". In genere sono usate le pi\u00f9 recenti o pi\u00f9 diffuse, come quella dell'American Numismatic Society, quella di Copenaghen e quella di Francia. Per i bronzi \u00e8 anche usata la \"Sylloge\" della collezione Morcom, una collezione di bronzi dell'Occidente greco, con sede in Gran Bretagna. Nei cataloghi si trova un'indicazione abbreviata della \"Sylloge\", del tipo \"ANS\", \"Cop.\", \"France\" o \"Morcom\", seguita dal numero della moneta raffigurata.\nContesto storico.\nTeano era una citt\u00e0 di origine osca ed era la capitale dei Sidicini. Era situata sulla via Latina, tra Suessa e Cales.\nNel 340 a.C., durante la guerra latina, i Sidicini furono alleati dei Latini contro Roma, ma nel 304 a.C. si allearono con i Romani. Nel periodo in cui la comunit\u00e0 coni\u00f2 le sue monete, i Sidicini erano \"socii\" di Roma.\nContesto monetario.\nNel periodo tra la prima e la seconda guerra punica, in un gruppo di citt\u00e0 legate a Roma appaiono nuove monete con caratteristiche simili.\nSi tratta di monete di bronzo che presentano due tipologie:\nAlcune di queste citt\u00e0 coniarono esclusivamente le monete con Apollo, altre solo quelle con Minerva e altre entrambe.\nOltre alle tipologie citate, alcune delle citt\u00e0 coniano anche dei didracmi di piede campano e inoltre anche altre monete enee (cio\u00e8 di bronzo) con tipi diversi. Le citt\u00e0 sono tutte situate nel Latium adiectum, in Campania e nel bacino del Volturno.\nLe citt\u00e0 hanno in comune, oltre ai tipi, anche le monete e alcuni segni identificativi, come la ricorrente sigla \u0399\u03a3. Anche i simboli usati per distinguere le singole emissioni tendono a sovrapporsi, almeno per le citt\u00e0, con un pi\u00f9 cospicuo numero di emissioni. I simboli usati sono sovrapponibili in larga parte anche con quelli delle monete coeve di Neapolis e di Roma.\nQueste coincidenze, la contemporanea presenza di monete di queste citt\u00e0, nei tesori che ci sono giunti, accanto a quelle di Neapolis e Roma, le congruit\u00e0 stilistiche ed altro, hanno spinto gli studiosi a ipotizzare una qualche forma di circolazione comune e l'esistenza di un'autorit\u00e0 comune per il controllo della monetazione.\nMonete.\nArgento.\nLa citt\u00e0 coni\u00f2 stateri (o didrammi) di piede campano o foceo. Lo statere campano pesa 7,5 grammi ed \u00e8 suddiviso in due dracme. Il piede adottato fu in origine usato dalla colonie fondate dai Focesi, come Massalia e Velia. Fu adottato da Neapolis e successivamente dalle altre citt\u00e0 dell'area.\nIl dritto del didramma di Teanum presenta la testa di Eracle, volta a destra (Sambon 977-987) o a sinistra (Sambon 988) e coperta da una pelle di leone. Il tipo con la testa di Eracle che indossa la pelle di leone \u00e8 presente in diverse monetazione, come ad esempio in quella di Alessandro Magno.\nAl rovescio \u00e8 rappresentata la Nike che guida una triga, cio\u00e8 un carro tirato da tre cavalli, tenendo con la mano destra la frusta e con la sinistra le redini. In esergo \u00e8 presente l'etnico ( in alfabeto osco).\nSambon cataloga le monete d'argento con i numeri da 977 a 988.\nUna delle monete (Sambon 977) ha la legenda al dritto, davanti alla testa di Eracle e al rovescio la legenda in esergo. Le altre varianti hanno tutte solo la legenda in esergo al rovescio e sono distinte in base ai simboli presenti a dritto: clava, kantharos, cornucopia, arco, pedum, civetta, erma di Priapo, airone e foglia di quercia.\nEsistono due una variante con la testa volta a sinistra, una ha come simbolo, dietro la testa di Eracle, una foglia di quercia e un'altra (SNG ANS 615), presenta come simbolo un elmo frigio. Questa seconda variante non \u00e8 citata da Sambon.\nBronzo.\nCome gi\u00e0 visto, a Teanum furono coniati monete di bronzo con i seguenti tipi: Minerva/gallo, Apollo/toro androprosopo e Mercurio/toro androprosopo.\nMinerva.\nQuesta tipologia di monete presenta al dritto la testa di Minerva che indossa un elmo corinzio con un lungo pennacchio. La testa \u00e8 volta a sinistra. In alcuni esemplari dietro la testa di Minerva \u00e8 presente una civetta, simbolo della dea.\nAl rovescio \u00e8 raffigurato un gallo stante volto verso destra. Sulla sinistra \u00e8 presente un astro a otto raggi e sulla destra l'etnico in alfabeto latino.\nLa moneta \u00e8 catalogata come Sambon 1004 e HN Italy 453.\nQuesta \u00e8 l'unica moneta di Teanum Sidicinum che usa l'alfabeto latino anzich\u00e9 quello osco.\nIl tipo Minerva/gallo \u00e8 presente, come gi\u00e0 visto, anche nelle monetazioni di Aquinum, Caiata, Cales, Suessa e Telesia. Secondo Rutter et al., l'uso della legenda in latino collega pi\u00f9 strettamente questa monetazione a quella della citt\u00e0 citate.\nApollo.\nUn altro gruppo di monete di bronzo presenta al dritto la testa di Apollo, cinta da una corona d'alloro, e al rovescio un toro androprosopo, cio\u00e8 un toro con faccia umana. Questa creatura rappresenta il dio Acheloo o pi\u00f9 in generale una divinit\u00e0 fluviale. Le monete coeve di Neapolis presentano lo stesso tipo, con Apollo al dritto ed il toro al rovescio. Nelle monete di Neapolis di questo periodo una Nike incorona il toro. Le monete di Teanum del tipo Apollo/toro sono evidentemente influenzate da quelle di Neapolis.\nIl tipo, come gi\u00e0 visto, \u00e8 presente anche nella monetazione di altre citt\u00e0 dell'area (Aesernia, Cales, Compulteria, Suessa).\nSambon individua diverse varianti (Sambon 989-1002) in base alla posizione della testa di Apollo (destra o sinistra) al testo della legenda, al simbolo presente sopra al toro e a simboli o lettere presenti dietro alla testa di Apollo o tra le zampe del toro.\nAl dritto, dietro la testa di Apollo, sono presenti simboli o lettere dell'alfabeto greco; i simboli sono: uno scudo ovale e un fulmine. Le lettere citate da Sambon sono \u0395, \u0393, \u039e, \u03a4, \u039f.\nI simboli presenti sopra al toro sono la lira, l'astro oppure la Nike in volo che incorona il toro. Questi stessi simboli sono presenti anche nella monetazione di Cales.\nTra le gambe del toro, quando \u00e8 presente, il simbolo \u00e8 il pentagramma (). In una variante \u00e8 presente la lettera greca \u039d.\nMercurio.\nIl terzo tipo di monete presenta al dritto la testa del dio Mercurio e al rovescio il toro androprosopo, simile a quello gi\u00e0 visto nelle monete con Apollo.\nLa testa di Mercurio \u00e8 volta a destra. In testa ha il petaso, il tipico copricapo con cui viene spesso raffigurato il dio. Nell'area lo stesso tipo era usato a Suessa.\nNell'ambito della monetazione greca dell'Italia lo stesso tipo \u00e8 presente, con il volto a sinistra, anche a Populonia, Roma e presso i Frentani. Il volto a destra, come quello di Teanum \u00e8 presente nelle monete di Alba Fucens, Venusia, Paestum, Copia e Vibo Valentia. Nelle monete romane Mercurio \u00e8 presente sulla semioncia e sul sestante.\nDi questa serie esiste un'unica variante, catalogata come Sambon 1003 o come HN Italy 456.\nRitrovamenti.\nThompson e al. (IGHC) riportano 3 ritrovamenti di tesori pertinenti alle emissioni di Teanum.\nLegende ed epigrafia.\nCome gi\u00e0 visto le monete, ad eccezione della serie che reca al dritto Minerva, hanno le legende scritte con l'alfabeto osco.\nIl testo della legenda in alfabeto latino \u00e8 TIANO e le lettere non presentano caratteristiche particolari.\nLe legende in alfabeto osco sono essenzialmente due: TIANUD o TIANUD SIDIKINUD; queste legende sono retrograde, cio\u00e8 scritte da destra a sinistra. Ci sono alcune varianti come TIIANUD o TIAANUD. In alcuni esemplari la legenda SIDIKINUD \u00e8 scritta da sinistra a destra. Le lettere usate come simboli sono invece quelle dell'alfabeto greco.\nPer i segni presenti tra le zampe del toro Sambon elenca la lettera \u039d o, nella stessa posizione, il pentagramma ().\nI simboli usati dietro la testa di Apollo sono uno scudo ovale, un fulmine o una lettera dell'alfabeto greco: \u0395, \u0393, \u03a4, \u039e, \u039f.\nPesi e leghe.\nNon esistono studi specifici sulla qualit\u00e0 del metallo utilizzato. Di norma comunque nel periodo la lega dell'argento era la migliore ottenibile con le procedure dell'epoca. Il piede utilizzato \u00e8 lo stesso della monetazione di Neapolis e delle altre monetazioni coeve della zona, il cosiddetto piede campano o foceo, con uno statere dal peso teorico di 7,5 grammi, suddiviso in due dracme.\nSi riportano i dati delle SNG pi\u00f9 recenti."}
{"id": "3137989", "revid": "287204", "url": "https://it.wikipedia.org/wiki?curid=3137989", "title": "Yoko cacciatrice di demoni", "text": " \u00e8 una serie OAV in sei puntate, prodotta nel 1990 dallo studio Madhouse e tratta dall'omonimo manga di Gaku Miyao. In Italia la serie \u00e8 stata distribuita da Yamato Video per il mercato home video.\nTrama.\nLa vita di Yoko, una normale ragazzina, viene sconvolta quando scopre di essere discendente di una stirpe di cacciatrici di demoni. Da quel momento iniziano le sue incredibili avventure, sempre a caccia di creature spaventose. Yoko viene aiutata da alcuni amici e soprattutto dalla nonna (anche lei cacciatrice), che la segue sempre consigliandola sia nei combattimenti sia nei suoi primi amori da adolescente.\nNell'edizione originale giapponese, Yoko \u00e8 la 108\u00aa cacciatrice di demoni della sua famiglia, mentre sua nonna Madoka \u00e8 la 107\u00aa; la madre di Yoko, Sayoko, non era potuta diventare la 108\u00aa perch\u00e9 aveva perso la verginit\u00e0 prima di compiere 16 anni. Nei primi 3 episodi dell'edizione italiana, Yoko \u00e8 la 111\u00aa cacciatrice e Madoka la 110\u00aa; l'errore \u00e8 stato corretto negli ultimi due episodi (il quarto \u00e8 solo un video musicale)."}
{"id": "3137991", "revid": "767487", "url": "https://it.wikipedia.org/wiki?curid=3137991", "title": "Hubert von Luschka", "text": "Inizialmente studente di farmacologia presso l'Universit\u00e0 di Friburgo in Brisgovia e l'Universit\u00e0 Ruprecht Karl di Heidelberg, si trasferisce nel 1849 all'Universit\u00e0 di Tubinga, dove diventa professore di anatomia nel 1855.\nIl suo nome \u00e8 associato ad alcune strutture del corpo umano, quali la ghiandola coccigea di Luschka, il nervo seno-vertebrale di Luschka e i fori di Luschka."}
{"id": "3137992", "revid": "22475", "url": "https://it.wikipedia.org/wiki?curid=3137992", "title": "Luschka", "text": ""}
{"id": "3137995", "revid": "767487", "url": "https://it.wikipedia.org/wiki?curid=3137995", "title": "Tokyo Tennis Classic 1975", "text": "Il Tokyo Tennis Classic 1975 \u00e8 stato un torneo di tennis giocato sintetico indoor. \u00c8 stata la 3\u00aa edizione del Tokyo Tennis Classic, che fa parte del World Championship Tennis 1975. Si \u00e8 giocato a Tokyo in Giappone dal 14 al 20 aprile 1975.\nCampioni.\nSingolare maschile.\n Robert Lutz ha battuto in finale Stan Smith 6-4 6-4\nDoppio maschile.\n Robert Lutz / Stan Smith hanno battuto in finale John Alexander / Phil Dent 6-4, 6-7(6), 6-2"}
{"id": "3137997", "revid": "80339", "url": "https://it.wikipedia.org/wiki?curid=3137997", "title": "Severnaja", "text": "Severnaja (, che significa \"settentrionale\") indica alcuni toponimi russi:"}
{"id": "3137998", "revid": "1305772", "url": "https://it.wikipedia.org/wiki?curid=3137998", "title": "Severnoe (disambigua)", "text": "Severnoe "}
{"id": "3137999", "revid": "1543377", "url": "https://it.wikipedia.org/wiki?curid=3137999", "title": "Incidente di Ky\u0161tym", "text": "L'incidente di Ky\u0161tym (dal nome della zona pi\u00f9 colpita, Ky\u0161tym, nell'Oblast' di \u010celjabinsk, Russia), anche noto come \"incidente di Majak\", \u00e8 stato uno dei pi\u00f9 gravi disastri nucleari della storia, classificato al livello 6 su 7 della scala INES, inferiore solo agli incidenti di \u010cernobyl' e Fukushima.\nAvvenne nell'impianto nucleare di Majak, un sito militare dell'ex Unione Sovietica che ospita un impianto per la produzione di materiale nucleare (soprattutto plutonio) destinato alla fabbricazione di bombe atomiche attraverso il riprocessamento del combustibile proveniente da reattori nucleari.\nPur essendo avvenuto nel 1957 fu tenuto nascosto all'opinione pubblica fino al 1976 quando \u017dores Medvedev lo denunci\u00f2 in un articolo .\nMolti dei documenti del disastro furono desecretati nel 1990.\nLe cause e gli eventi.\nIl 29 settembre 1957, un guasto al sistema di raffreddamento ad acqua di una delle cisterne (300\u00a0m\u00b3) di riprocesso contenente 70 - 80 tonnellate di scorie nucleari in fase liquida, provoc\u00f2 l'esplosione chimica (ovvero di tipo ordinario, non nucleare) della cisterna stessa. L'esplosione fu stimata di potenza 70 - 100 tonnellate di TNT, pari a circa 310 gigajoule. In seguito all'esplosione furono riversati nell'atmosfera radionuclidi (cerio-144, zirconio-95, stronzio-90, rutenio-106 e cesio-137) per un rilascio totale di radioattivit\u00e0 pari a 74 PBq, rispetto ai circa 5300 PBq fuoriusciti durante il disastro di \u010cernobyl'. La contaminazione fu cos\u00ec massiccia che si prefer\u00ec aspettare che la pioggia facesse depositare la polvere radioattiva prima di intervenire.\nUn'area di 23\u00a0000 km\u00b2 comprendente le oblast' di \u010celjabinsk, Sverdlovsk, Tjumen', risult\u00f2 contaminata al livello di 3,7 kBq/m\u00b2 di deposito di stronzio-90.\nLe 273\u00a0000 persone di quest'area furono esposte a una dose collettiva di 2500 sievert, cio\u00e8 una media di 10 millisievert a persona. La popolazione dell'area contaminata con pi\u00f9 di 74 kBq/m\u00b2 di stronzio-90, e cio\u00e8 le zone pi\u00f9 colpite di Ky\u0161tym, Oz\u00ebrsk, Kasli, 10.000 persone, fu evacuata e trasferita altrove.\nFino al 1992 nell'area era proibito l'accesso agli stranieri.\nSituazione attuale.\nIl Governo ritiene la zona non pericolosa per gli esseri umani, tuttavia persiste traccia di radioattivit\u00e0 anche elevata in molte zone."}
{"id": "3138000", "revid": "1534511", "url": "https://it.wikipedia.org/wiki?curid=3138000", "title": "Relativistic Heavy Ion Collider", "text": "Il Relativistic Heavy Ion Collider o \"Collisore di Ioni Pesanti Relativistico\" (RHIC, pronunciato /\u02c8r\u026ak/ \"rick\") \u00e8 l'unico collisore spin-polarizzato e uno dei due a ioni pesanti al mondo.\nSi trova al Brookhaven National Laboratory (BNL) a Upton a New York e vi lavora una squadra internazionale di ricercatori.\nUsando il RHIC per far collidere gli ioni che viaggiano a velocit\u00e0 relativistiche, i fisici studiano la forma primordiale della materia che \u00e8 esistita nell'Universo subito dopo il Big Bang.\nNegli esperimenti si esplora la struttura di spin del protone facendo collidere i protoni con spin polarizzato .\nSolo l'LHC del CERN \u00e8 in grado di far collidere ioni pesanti con pi\u00f9 alte energie.\nNel 2010, i fisici hanno pubblicato i risultati delle misure della temperatura raggiunta in un esperimento di collisione con ioni d'oro da cui si \u00e8 concluso di aver ottenuto una temperatura di oltre 4.000 miliardi di kelvin, il che ha dato luogo alla formazione di un plasma di quark e gluoni fluido.\nEsperimenti.\nGli esperimenti fatti al RHIC:"}
{"id": "3138001", "revid": "599013", "url": "https://it.wikipedia.org/wiki?curid=3138001", "title": "Chas Mortimer", "text": "Carriera.\nNato nel Surrey in una famiglia di corridori automobilistici e motociclistici, Mortimer inizi\u00f2 la sua carriera di pilota nel 1965 in una gara sul circuito di Brands Hatch. L'anno successivo corse il Lightweight Manx Grand Prix, finendolo al 19\u00ba posto con una Greeves.\nIl 1969 fu l'anno del suo debutto nel Motomondiale, in occasione del Tourist Trophy. In quella stagione fu 32\u00ba in 125 con una Villa e 22\u00ba in 250 con una Yamaha. La stagione successiva vide Mortimer 6\u00ba in 250 e 15\u00ba in 350 (in entrambi i casi con un 3\u00ba posto al GP di Germania). Quell'anno il centauro britannico vinse il Production TT classe 250 con una Ducati, prima delle sue sette vittorie sul Mountain Circuit dell'Isola di Man.\nIl 1971 fu l'anno della sua prima vittoria, in 125 al TT, grazie alla quale fu 6\u00ba nel mondiale della ottavo di litro. L'anno successivo Mortimer ottenne i galloni di pilota ufficiale Yamaha: in 125 ottenne una vittoria e il secondo posto in classifica (dopo essere stato a lungo in testa), mentre in 500 fu sesto, conquistando anche (al GP di Spagna) la prima vittoria di una Yamaha nella classe regina. Nel 1973 Mortimer, ancora pilota ufficiale della Casa dei tre diapason, fu secondo in 125 e sesto in 250.\nLa carriera del pilota britannico continu\u00f2 negli anni successivi, ottenendo ancora alcune vittorie (al GP di Jugoslavia 1974 in 250, al Lightweight TT 1975 e allo Junior TT 1976). Le sue ultime apparizioni in gara risalgono al 1984.\nNel biennio 1985-1986 Mortimer fu direttore sportivo per il team Silverstone-Armstrong. Nel 1992 ha aperto una societ\u00e0 attiva nel settore del trasporto di motocicli."}
{"id": "3138004", "revid": "54354", "url": "https://it.wikipedia.org/wiki?curid=3138004", "title": "RHIC", "text": ""}
{"id": "3138005", "revid": "767487", "url": "https://it.wikipedia.org/wiki?curid=3138005", "title": "Trofeo Lois 1975", "text": "Il Trofeo Lois 1975 \u00e8 stato un torneo di tennis giocato sulla terra battuta. \u00c8 stata la 2\u00aa edizione del torneo che fa parte del Commercial Union Assurance Grand Prix 1975. Si \u00e8 giocato a Valencia in Spagna dal 14 al 20 aprile 1975.\nCampioni.\nSingolare maschile.\n Ilie N\u0103stase ha battuto in finale Manuel Orantes 6-3 6-0"}
{"id": "3138011", "revid": "1305772", "url": "https://it.wikipedia.org/wiki?curid=3138011", "title": "DraftSight", "text": "DraftSight \u00e8 un software CAD utilizzabile - in modo gratuito previa attivazione tramite semplice invio della propria E-mail fino alla versione 2018, sviluppato dalla Dassault Syst\u00e8mes e introdotto nel 2010. Dalla versione 2019 SP0 diventa a pagamento.\nCaratteristiche.\nSi tratta di un nuovo prodotto CAD 2D e parzialmente 3D, che offre agli utenti CAD professionali, studenti e formatori uno strumento per leggere, editare e condividere file DWG. L'installer di DraftSight occupa circa 185 MB nella versione per Windows 64 bit e 225 per Ubuntu Linux. L'applicazione attivata sul PC di DraftSight occupa pi\u00f9 di 332 MB che non \u00e8 un fatto da sottovalutare in ambiente Debian 7; nel caso si installi il sistema operativo completo con le impostazioni di default nella modalit\u00e0 con tutte le partizioni separate risulterebbe troppo piccola la radice (partizione), quindi in questo caso occorre installarlo con la partizione di radice pi\u00f9 grande. Il software utilizza Ares di Graebert GmbH come piattaforma di sviluppo. Il software \u00e8 disponibile anche in lingua italiana, il manuale d'uso di 180 pagine, attualmente solo in lingua inglese \u00e8 anch'esso fornito gratuitamente e reperibile in rete.\nHa superato il milione di download.\nAd aprile 2017 le versioni per Linux e macOS sono ancora in versione beta.\nFunzionalit\u00e0.\nDraftSight \u00e8 progettato per utilizzatori CAD professionali ed include le seguenti funzionalit\u00e0:"}
{"id": "3138015", "revid": "1714743", "url": "https://it.wikipedia.org/wiki?curid=3138015", "title": "Luigi di Durazzo", "text": "Biografia.\nNel 1337 fu nominato Capitano generale del Regno d'Albania. Fu uno degli ambasciatori reali alla Curia pontificia inviati dalla regina Giovanna I.\nNel 1348 invasione del Regno da parte di Luigi d'Ungheria comport\u00f2 la cattura e l'esecuzione di suo fratello maggiore, Carlo; mentre egli stesso sub\u00ec la prigione col fratello Roberto fino al 1352.\nSollev\u00f2 alcune rivolte contro la regina, ma nel 1360 fu sconfitto da Luigi di Taranto: fu imprigionato in Castel dell'Ovo a Napoli e nel 1364 mor\u00ec forse avvelenato.\nFamiglia e discendenza.\nSpos\u00f2 Margherita di Sanseverino nel 1343, dalla quale ebbe tre figli:"}
{"id": "3138016", "revid": "1543377", "url": "https://it.wikipedia.org/wiki?curid=3138016", "title": "HTTP Strict Transport Security", "text": "HTTP Strict Transport Security o HSTS (in italiano sicurezza rigida per il trasporto di HTTP) \u00e8 una procedura che implementa una politica di sicurezza per le comunicazioni web, necessaria a proteggere il canale HTTPS da attacchi di degrado della sicurezza (\"downgrade\") e assai utile per la protezione dai dirottamenti di sessione.\nHSTS permette al server web di dichiarare che i browser e ogni altro tipo di client debbano comunicare con esso esclusivamente attraverso connessioni sicure su protocollo HTTPS e non sul semplice HTTP.\nLa procedura \u00e8 uno standard di Internet della IETF, normato dal RFC 6797.\nLa politica HSTS \u00e8 indicata dal server allo user agent specificando una particolare intestazione nei messaggi di risposta HTTP, denominata \u00abcodice_1\u00bb che specifica il periodo di tempo durante il quale il client dovr\u00e0 accedere al server in modalit\u00e0 necessariamente sicura.\nStoria della specifica.\nHSTS \u00e8 la concretizzazione di uno degli aspetti della visione progettuale di Jeff Hodges e Andy Steingruebl per migliorare la sicurezza del web, e presentata nel 2010 all'interno del loro articolo 2010 intitolato \"The Need for Coherent Web Security Policy Framework(s)\".\nLe specifiche HSTS si basano sul contributo originale di Jackson e Barth descritto nell'articolo \"ForceHTTPS: Protecting High-Security Web Sites from Network Attacks\".\nLa prima bozza originale delle specifiche fu scritta da Jeff Hodges di PayPal, Collin Jackson e Adam Barth e pubblicata 18 settembre 2009.\nLa prima specifica di HSTS fu resa pubblica il 18 dicembre 2009 e corrispose all'ultima cosiddetta \"versione della comunit\u00e0\", che beneficiava appunto del riscontro pubblico.\nIn seguito all'approvazione del 2 ottobre 2012 da parte dell'IESG, la specifica di HSTS \u00e8 stata pubblicata come RFC \"Proposed Standard\" (standard proposto) il 19 novembre 2012 nel RFC 6797.\nLa prima versione originale del documento fu per\u00f2 depositata gi\u00e0 il 17 giugno 2010 come Internet-Draft, momento nel quale il titolo della specifica fu cambiato da \"Strict Transport Security\" (STS) al pi\u00f9 preciso \"HTTP Strict Transport Security\".\nCiononostante, l'intestazione HTTP definita dalle specifiche ha mantenuto il nome di \"Strict-Transport-Security\".\nPanoramica della procedura.\nUn server implementa la politica HSTS se emette la relativa intestazione in un messaggio di una comunicazione HTTPS (su HTTP tali intestazioni sono invece ignorate).\nPer esempio, un server potrebbe inviare un'intestazione che richieda che ogni richiesta a lui diretta nell'anno successivo sia trasmessa necessariamente tramite HTTPS.\nIn tal caso, dato che il parametro \"max-age\" \u00e8 espresso in secondi e che 31.536.000 secondi sono una buona approssimazione di un anno, l'intestazione sarebbe:\nQuando un'applicazione web dichiara agli \"user agent\" una politica HSTS, i client che supportano il meccanismo si comportano come descritto di seguito.\nLa politica HSTS aiuta a proteggere gli utenti delle applicazioni web da certi attacchi passivi (\"eavesdropping\") o attivi: in un attacco man-in-the-middle \u00e8 molto pi\u00f9 difficile intercettare domande e risposte tra l'utente e l'applicazione web quando il primo \u00e8 in modalit\u00e0 HSTS rispetto alla seconda.\nApplicabilit\u00e0.\nLa vulnerabilit\u00e0 di sicurezza pi\u00f9 importante che possa essere scongiurata da HSTS \u00e8 il cosiddetto man-in-the-middle con la tecnica di \"SSL-stripping\", illustrata pubblicamente per la prima volta nel 2009 da Moxie Marlinspike nel suo intervento \u00ab\"New Tricks For Defeating SSL In Practice\u00bb\" (Messa in pratica dei nuovi trucchi per sconfiggere SSL) presentato al \"BlackHat Federal\".\nQuesto attacco consiste nel convertire silenziosamente una connessione HTTP sicura, appoggiata a SSL o a TLS, in una connessione HTTP in chiaro: l'utente pu\u00f2 verificare che effettivamente la connessione non sia sicura, ma non ha alcun modo di sapere che essa debba esserlo.\nDato che diversi siti non usano TLS/SSL, infatti, non c'\u00e8 modo di capire, se non conoscendo a priori lo specifico sito, se l'insicurezza della connessione sia l'effetto di un attacco, o se invece \u00e8 il comportamento abituale dell'applicazione web.\nInoltre il processo di regressione di sicurezza non genera alcun messaggio d'avvertimento all'utente, rendendo l'attacco discreto agli occhi di quasi chiunque. Lo strumento sslstrip di Marlinspike automatizza completamente tale attacco.\nHSTS si occupa di questo problema informando il browser che le sue connessioni al sito dovrebbero fare sempre uso di TLS/SSL.\nVisto che l'intestazione HSTS pu\u00f2 per\u00f2 essere comunque manomessa da un attaccante nel momento della prima visita da parte di un utente, Google Chrome, Mozilla Firefox, Internet Explorer e Microsoft Edge cercano di limitare la problematica inserendo un elenco preliminare dei siti HSTS.\nNel prossimo paragrafo Limiti si discuter\u00e0 anche di come questa soluzione sia necessariamente insufficiente, dato che il suddetto elenco non pu\u00f2 essere esaustivo.\nHSTS aiuta anche a evitare il furto di credenziali di accesso a siti web basati su cookie HTTP, un attacco praticabile con strumenti facilmente disponibili, quale Firesheep.\nDato che HSTS ha limiti temporali, il protocollo \u00e8 sensibile ad attacchi che prevedono di spostare l'orologio della vittima, per esempio inviando falsi pacchetti NTP.\nLimiti.\nDi fronte ad attacchi attivi, la presenza di HSTS non \u00e8 in grado di proteggere la prima richiesta ad un'applicazione web, quando quella sia veicolata su un protocollo non sicuro come HTTP in chiaro o quando il relativo URI \u00e8 stato ottenuto su un canale insicuro.\nLo stesso vale per la prima richiesta che sia effettuata dopo la scadenza del periodo precisato dal parametro codice_5 annunciato nella politica HSTS.\nI siti dovrebbero pertanto impostare una durata di diversi giorni o di diversi mesi, a seconda dall'attivit\u00e0 e comportamento degli utenti.\nI browser Google Chrome, Mozilla Firefox e Internet Explorer/Microsoft Edge si occupano di questo limite del protocollo implementando una \u00ablista preliminare STS\u00bb: un elenco di siti noti che supportano HSTS che \u00e8 distribuito direttamente all'interno del browser e che fa s\u00ec che questo usi HTTPS anche per la prima richiesta.\nCiononostante, come precedentemente accennato, tale lista non pu\u00f2 elencare ogni sito web presente su Internet.\nUna possibile soluzione potrebbe essere realizzata usando i record DNS per dichiarare la politica HSTS ed accedendo a tali informazioni col protocollo DNSSEC, eventualmente avvalendosi di impronte digitali dei certificati per garantirne la validit\u00e0, che a sua volta richiede un client di risoluzione DNS che verifichi quest'ultima per evitare problematiche nell'ultimo miglio di connessione.\nAnche quando provvisto della \u00ablista preliminare STS\u00bb, il meccanismo HSTS non \u00e8 comunque in grado di proteggere da attacchi che riguardino lo stesso livello di sicurezza TLS, quali ad esempio il BEAST o il CRIME ideati da Juliano Rizzo e Thai Duong: il mantenimento della politica HSTS \u00e8 ininfluente e irrilevante di fronte a questo tipo di attacchi.\nPer una pi\u00f9 estesa discussione della sicurezza di HSTS, si veda il RFC 6797.\nBuone norme per la messa in opera.\nA seconda della specifica messa in opera, certe buone norme consentono di evitare alcune minacce alla sicurezza, come gli attacchi con iniezione di cookie."}
{"id": "3138017", "revid": "228587", "url": "https://it.wikipedia.org/wiki?curid=3138017", "title": "Mary Bryant", "text": "Biografia.\nOriginaria della Cornovaglia, Mary Broad era figlia del pescatore William Broad e di sua moglie Grace Symons Broad. Part\u00ec da casa per cercare lavoro a Plymouth, Inghilterra, dove per\u00f2 rimase coinvolta in piccoli furti. \nInsieme a due complici (Cathrine Fryer e Mary Haysoning) venne arrestata e incriminata da J Nicholls, sindaco di Plymouth, per il furto di una cuffietta di seta, gioielli e pochi spiccioli. Venne condannata a sette anni di deportazione in Australia. \nNel maggio del 1787 venne deportata con la Prima Flotta, un convoglio di navi al comando del capitano Arthur Phillip, che aveva il compito di istituire la prima colonia europea in Australia. Mary era a bordo della nave \"Charlotte\".\nLa Bryant diede alla luce una bambina durante il viaggio, che venne chiamata Charlotte come la nave, e a cui venne dato il cognome Spence, che fa pensare a David Spencer come possibile padre. Quando arriv\u00f2 in Australia, spos\u00f2 William Bryant il 10 febbraio 1788, un contrabbandiere, che era stato sulla Charlotte con Mary, e pi\u00f9 tardi ebbero un figlio, Emmanuel, nato il 6 maggio 1790.\nAnche William Bryant proveniva dalla Cornovaglia, dove aveva lavorato come pescatore. A Sydney Cove, una colonia appena agli inizia, William venne considerato utile, e venne incaricato di sorvegliare le barche da pesca. Dopo che venne scoperto a rubare dei pesci, gli vennero date 100 frustate. Ide\u00f2 il piano di scappare con Mary, persuadendo un capitano olandese a dargli alcuni strumenti per la navigazione, e attese che tutte le navi che avrebbero potuto seguirlo partissero.\nIl 28 marzo 1791, William, Mary, i suoi figli, e sette uomini rubarono un cutter e delle provviste del Governatore Philips. Dopo un viaggio di sessantasei giorni, Mary, i suoi figli e gli otto uomini raggiunsero Kupang, un viaggio di 5000 kilometri. Questo straordinario viaggio divenne parte della sua storia marinara, ed \u00e8 stato spesso paragonato all'epico viaggio di William Bligh su una barca aperta di solo due anni prima, dopo l'ammutinamento della Bounty. Anche il viaggio di Bligh termin\u00f2 a Timor. \nTimor era sotto il controllo olandese. I Bryants e il loro equipaggio si spaccirono per i sopravvissuti di un naufragio. Vennero poi riconosciuti come detenuti britannici, apparentemente dopo che William si ubriac\u00f2 e confess\u00f2 mentre si vantava del viaggio. Per evitare un incidente internazionale, vennero rimandati in Inghilterra per affrontare il processo, viaggiando prima su una nave olandese fino a batavia in compagnia dei sopravvissuti della Pandora, una nave Britannica mandata a catturare gli ammutinati della Bounty, e pi\u00f9 tardi dalla Citt\u00e0 del Capo con la Royal marines di ritorno da Sydney sulla Gorgon. Durante il viaggio di ritorno William ed entrambi i figli di Mary morirono per la febbre; Emmanuel e William morirono a Batavia alla fine del 1791, mentre Charlotte mor\u00ec all'ultima tappa del viaggio nel maggio 1792.\nMary si aspett\u00f2 di essere impiccata o rimandata in Australia. Invece, Mary Bryant venne imprigionata per un anno nella prigione di Newgate, durante il quale segu\u00ec una protesta pubblica, parallelamente ad una pubblicazione del famoso scrittore e avvocato James Boswell. Come risultato, Mary venne graziata nel maggio 1793, e pi\u00f9 tardi anche i quattro uomini sopravvissuti della sua ciurma vennero graziati. Boswell le assegn\u00f2 una pensione annua di 10 sterline. La Bryant torn\u00f2 alla sua famiglia in Cornovaglia e non si seppe pi\u00f9 niente di lei."}
{"id": "3138019", "revid": "29044", "url": "https://it.wikipedia.org/wiki?curid=3138019", "title": "HSTS", "text": ""}
{"id": "3138021", "revid": "170423", "url": "https://it.wikipedia.org/wiki?curid=3138021", "title": "Campionati europei di triathlon middle distance del 1985", "text": "I Campionati europei di triathlon middle distance del 1985 (I edizione) si sono tenuti a \u00c5benr\u00e5, Danimarca."}
{"id": "3138022", "revid": "35141717", "url": "https://it.wikipedia.org/wiki?curid=3138022", "title": "Evangelizzatore", "text": ""}
{"id": "3138023", "revid": "170423", "url": "https://it.wikipedia.org/wiki?curid=3138023", "title": "Campionati europei di triathlon middle distance del 1986", "text": "I Campionati europei di triathlon middle distance del 1986 (II edizione) si sono tenuti a Brasschaat, Belgio."}
{"id": "3138026", "revid": "170423", "url": "https://it.wikipedia.org/wiki?curid=3138026", "title": "Campionati europei di triathlon middle distance del 1987", "text": "I Campionati europei di triathlon middle distance del 1987 (III edizione) si sono tenuti a Roth, Germania."}
{"id": "3138028", "revid": "170423", "url": "https://it.wikipedia.org/wiki?curid=3138028", "title": "Campionati europei di triathlon middle distance del 1988", "text": "I Campionati europei di triathlon middle distance del 1988 (IV edizione) si sono tenuti a Stein, Paesi Bassi."}
{"id": "3138029", "revid": "1543377", "url": "https://it.wikipedia.org/wiki?curid=3138029", "title": "CcMixter", "text": "ccMixter.org \u00e8 un sito di musica che promuove la cultura del remix e del creare campioni e tracce \"a cappella\" sotto licenza Creative Commons, disponibili per lo scaricamento ed il riuso in opere dell'ingegno e creative.\nI visitatori hanno la possibilit\u00e0 di ascoltare, campionare, mischiare, o interagire con la musica in molti modi, incluso lo scaricamento e l'uso delle tracce e dei campioni nei loro stessi remix.\nIn altri siti che offrono un servizio simile, viene stipulato un accordo in cui l'utente rinuncia ai suoi diritti una volta creata la canzone.\nIn ccMixter.org tutto il materiale pu\u00f2 essere usato in qualsiasi altro luogo.\nIl sito contiene oltre 10.000 campioni da un'ampia variet\u00e0 di artisti, inclusi personaggi come i Beastie Boys e David Byrne.\nCome fenomeno culturale, ccMixter rappresenta una risposta diretta a quello che alcuni dicono sia la crescente propensione alla litigiosit\u00e0 di organizzazioni come la RIAA che evita che gli artisti si approprino di elementi di opere di altri per un riuso creativo.\nIl sito \u00e8 nato da un progetto Creative Commons, ma nell'ottobre 2009 ha licenziato il nome ccMixter e trasferito le operazioni alla ArtisTech Media, una societ\u00e0 gestita da membri della comunit\u00e0 ccMixter.\nIl progetto mantiene stretti legami organizzativi con etichette di musica aperta e indipendente come Magnatune e Barely Breaking Even (BBE).\nIl sito \u00e8 eseguito su ccHost, un CMS multimediale open source che \u00e8 in grado di tener traccia di come i contenuti vengano remixati."}
{"id": "3138030", "revid": "254059", "url": "https://it.wikipedia.org/wiki?curid=3138030", "title": "Canale Virgilio", "text": "Il canale Virgilio \u00e8 un'opera irrigua del Consorzio di bonifica Garda Chiese.\nGeografia.\nHa origine da una deviazione del flusso del fiume Mincio in corrispondenza della diga di Salionze (nel territorio di Monzambano, a circa met\u00e0 strada tra Peschiera del Garda e Valeggio sul Mincio). Scorre inizialmente alla destra idrografica del fiume per poi allontanarsi, riducendosi progressivamente di dimensioni. La sua lunghezza \u00e8 di circa 18,5\u00a0km.\nStoria.\nCostruito tra l'ottobre del 1930 e il maggio del 1932 (come riporta un'incisione di epoca fascista, parzialmente scalpellata, posta sull'edificio regolatore). Sui lati dell'edificio di presa, in prossimit\u00e0 della diga, sono presenti dei bassorilievi con relative iscrizioni latine: ARENTIA TEMPERAT ARVA - CAMPUM PETIT AMNIS (\"le acque del fiume siano un ristoro per gli aridi campi\"), versi tratti dalle Georgiche di Virgilio. \nL'opera coinvolse numerosa manovalanza (come riportano le fonte orali della zona, lo scavo \u00e8 avvenuto senza ausilio di mezzi meccanici) e presenta alcune opere di discreto impegno come il ponte a Monzambano (con parziale demolizione di edifici) e l'attraversamento del ponte visconteo a Borghetto (Valeggio sul Mincio).\nIl canale \u00e8 per una parte costeggiato da una fila di cipressi (messi a dimora all'epoca della costruzione) di cui molti esemplari malati sono stati sostituiti con piante giovani all'inizio degli anni 2000.\nCaratteristiche tecniche.\nIl canale, di forma trapezoidale, \u00e8 rivestito da uno spessore di 15/20\u00a0cm di calcestruzzo. Misura 12,85 metri di larghezza e 3,80 di profondit\u00e0; la portata \u00e8 di circa 24\u00a0m3/s."}
{"id": "3138031", "revid": "170423", "url": "https://it.wikipedia.org/wiki?curid=3138031", "title": "Campionati europei di triathlon middle distance del 1990", "text": "I Campionati europei di triathlon middle distance del 1990 (V edizione) si sono tenuti a Treviri, in Germania."}
{"id": "3138032", "revid": "709829", "url": "https://it.wikipedia.org/wiki?curid=3138032", "title": "Karol\u00edna Pl\u00ed\u0161kov\u00e1", "text": "\u00c8 stata la tennista numero uno del ranking mondiale per otto settimane consecutive tra i mesi di luglio e settembre nel 2017. Da singolarista ha vinto sedici tornei WTA, tra cui i pi\u00f9 importanti sono i Premier 5 di Cincinnati 2016 e Roma 2019. Ha raggiunto la semifinale in tutti i tornei del Grande Slam, spingendosi in finale agli US Open 2016 e a Wimbledon 2021.\nNel suo palmar\u00e8s figurano inoltre tre vittore in Fed Cup con la Repubblica Ceca (2015, 2016, 2018).\nIn doppio si \u00e8 aggiudicata cinque tornei WTA, di cui tre in coppia con la sorella gemella Krist\u00fdna, e ha raggiunto l'11\u00aa posizione del ranking mondiale nel 2016.\nBiografia.\nKarol\u00edna Pl\u00ed\u0161kov\u00e1 \u00e8 nata a Louny, in Repubblica Ceca, il 21 marzo 1992 da Radek Pl\u00ed\u0161ek e Martina Pl\u00ed\u0161kov\u00e1. Ha una sorella gemella di nome Krist\u00fdna, giocatrice professionista di tennis esattamente come lei.\nResidente a Monte Carlo, il 19 luglio 2018 sposa il fidanzato nonch\u00e9 manager Michal Hrdili\u010dka.\nNel corso della sua carriera ha cambiato molti allenatori, tra cui Ji\u0159\u00ed Van\u011bk (2014-2016), David Kotyza (2017), Tom\u00e1\u0161 Krupa (2017-18) e Conchita Mart\u00ednez (2018-2019). Inoltre per un breve periodo nel 2018 \u00e8 stata allenata da Rennae Stubbs, la quale l'ha preparata per gli US Open 2018, per poi ritirarsi come allenatrice. Nel novembre del 2019 dichiara la conclusione della collaborazione con Mart\u00ednez, assumendo Daniel Vallverdu.\nViene spesso definita \"regina di ghiaccio\" per via del suo atteggiamento apparentemente calmo sul campo, privo di emozioni e capace di reprimere eventuali tensioni e ansie. Tuttavia non viene sempre visto come un comportamento positivo. Difatti alcuni sostengono che la mancanza di \"carattere\" da parte della ceca in campo sia la causa dei mancati successi nei tornei maggiori.\nCarriera.\nJunior.\nHa vinto l'Australian Open 2010 - Singolare ragazze sconfiggendo in finale Laura Robson con il punteggio di 6-1, 7-6(5). Con la sorella ha giocato il torneo di Wimbledon 2010 - Doppio ragazze venendo sconfitte nei quarti di finale, mentre nel singolo, edizione poi vinta proprio da Krist\u00fdna, viene sconfitta da Nigina Abduraimova. Nell'US Open 2010 - Singolare ragazze arriva ai quarti di finale venendo sconfitta da Sloane Stephens.\n2013: primi trofei WTA e Top 100.\nInizia la stagione a Brisbane, dove collezione subito una sconfitta in due \"tie-break\" inflittale da Ol'ga Pu\u010dkova. Invece, a Sydney, si qualifica sbarazzandosi di Aleksandra Panova, Irina Falconi ed Estrella Cabeza Candela; Nonostante ci\u00f2 all'esordio nel tabellone principale viene estromessa da Sara Errani, terza testa di serie, per 1-6 3-6. Partecipa agli Australian Open, sconfitta al primo turno da El\u00e9ni Daniil\u00eddou, ex Top 10, con il punteggio di 5-7 7-5 4-6. Successivamente non si qualifica per il main draw del torneo di Parigi, il GDF Suez, sconfitta da Kiki Bertens nel secondo turno. Non fa meglio a Dubai, cedendo stavolta a Daniela Hantuchov\u00e1 al primo turno di qualificazioni.\nIl 3 marzo 2013 vince il suo primo torneo WTA della carriera a Kuala Lumpur battendo in finale la statunitense Bethanie Mattek-Sands con il punteggio di 1-6, 7-5, 6-3. Nella corsa al titolo si impone, senza perdere un set, su Casey Dellacqua per 6-3 6-2; Misaki Doi, testa di serie n\u00b05, per 6-4 7-6; Patricia Mayr-Achleitner per 7-5 6-1 e Ayumi Morita, testa di serie n\u00b04, per 6-0 6-2.\nTenta di accedere al tabellone principale a Indian Wells, ma ha la meglio ancora una volta Ol'ga Pu\u010dkova. Ci riesce, invece, a Miami, poich\u00e9 estromette Jarmila Wolfe e Coco Vandeweghe; in seguito concede tre game alla connazionale Lucie Hradeck\u00e1, prima di venire sconfitta in rimonta dalla n\u00b09 del mondo, Caroline Wozniacki. Non riesce a qualificarsi per il torneo di Charleston, sconfitta da Vania King. Ritorna in Europa, precisamente a Katowice, dove raggiunge i quarti di finale eliminando Mar\u00eda Teresa Torr\u00f3 Flor per 6-1 3-6 6-0 e Kaia Kanepi per 7-5 6-3, per poi venire fermata da Roberta Vinci, che le lascia solo un game. Sulla terra rossa di Marrakech viene estromessa all'esordio da Cvetana Pironkova, mentre a Madrid non si qualifica. Non ha successo nemmeno a Strasburgo e al Roland Garros, dove esce di scena al primo turno contro Misaki Doi e Garbi\u00f1e Muguruza.\nInaugura la stagione sull'erba con una sconfitta contro Mirjana Lu\u010di\u0107-Baroni a Birmingham, mentre a Eastbourne viene fermata dalla sorella Krist\u00fdna nel terzo turno di qualificazione. Ritrova la vittoria a Wimbledon contro Nadia Petrova, n\u00b013 del mondo, per 6-3 6-2, per poi cedere a sorpresa contro Petra Marti\u0107.\nAgli Internazionali Femminili di Palermo 2013 raggiunge la sua prima finale in doppio insieme a sua sorella Krist\u00fdna, ma vengono sconfitte da Katarzyna Piter e Kristina Mladenovic con il punteggio di 1-6, 7-5, [8-10]. In singolo, invece, cede con un doppio 5-7 all'esordio contro Dinah Pfizenmaier. Nel torneo di Baku non va oltre al primo turno, surclassata da Tadeja Majeri\u010d. Nelle qualificazioni a Toronto viene clamorosamente sconfitta nelle qualificazioni da Gabriela Dabrowski, n\u00b0212 del mondo. Stessa sorte le capita anche a Cincinnati e New Haven, perdendo stavolta contro Andrea Petkovi\u0107 e Sofia Arvidsson. Agli US Open viene eliminata da Eugenie Bouchard, che si impone con il punteggio di 6-4 4-6 5-7. Ritorna a vincere a Guangzhou contro Johanna Larsson per 6-4 6-3, per poi perdere contro Aliz\u00e9 Cornet (Top 30). Successivamente non si qualifica a Pechino.\nAl Generali Ladies Linz 2013 vince il primo titolo WTA in doppio insieme alla sorella Krist\u00fdna, battendo nell'atto conclusivo la coppia canado-polacca formata da Gabriela Dabrowski e Alicja Rosolska per 7-66, 6-4. Non ha fortuna in singolare, poich\u00e9 perde al primo turno contro Francesca Schiavone.\nPrende parte al torneo di Lussemburgo collezionando una sola vittoria, ovvero quella contro Lourdes Dom\u00ednguez Lino per 5-7 7-5 6-1, prima di cedere in tre parziali a Stefanie V\u00f6gele. Chiude l'anno alla 67\u00aa posizione del ranking in singolo, mentre in doppio alla numero 77.\n2014: cinque finali WTA stagionali e Top 25.\nApre l'anno con due sconfitte al secondo turno a Auckland (contro Kirsten Flipkens per 4-6 3-6) e agli Australian Open (contro Daniela Hantuchov\u00e1 per 3-6 6-3 10-12). Si riscatta a Pattaya raggiungendo la finale in seguito alle vittorie su Bethanie Mattek-Sands per 6-2 6-4; Alla Kudrjavceva per 4-6 6-3 6-4; Sorana C\u00eerstea, numero ventitr\u00e9 del mondo, per 1-6 7-63 6-0 e Julia G\u00f6rges per 6-3 4-6 6-3; tuttavia viene sconfitta nell'ultimo atto dalla russa Ekaterina Makarova, numero ventotto del mondo, per 3-6, 67-7. In seguito prende parte ai tornei di Doha (secondo turno contro Angelique Kerber per 62-7 4-6), Dubai (primo turno contro Flipkens per 1-6 5-7), Indian Wells (terzo turno contro Li Na per 3-6 4-6), Miami (primo turno contro Peng Shuai per 5-7 0-6), Monterrey (quarti di finale contro Caroline Wozniacki per 63-7 6-3 3-6) e Kuala Lumpur (semifinale contro Dominika Cibulkov\u00e1 per 63-7 6-3 3-6). Disputa il torneo di Madrid, ma viene sconfitta da Sabine Lisicki in tre set all'esordio.\nIl 24 maggio perde ancora una volta in finale, questa volta nel torneo N\u00fcrnberger Versicherungscup di Norimberga contro la canadese Eugenie Bouchard, Top 20, per 2-6, 6-4, 3-6. Nella corsa al titolo si impone su Yvonne Meusburger, Alison Van Uytvanck, Angelique Kerber (n\u00b09 del ranking) ed Elina Svitolina. Nello stesso torneo vince, tuttavia, il secondo titolo WTA in doppio insieme all'olandese Micha\u00eblla Krajicek, battendo nell'atto conclusivo Ioana Raluca Olaru e Shahar Peer per 6-0, 4-6, [10-6].\nPrende parte allo Slam parigino, dove si sbarazza di Mathilde Johansson prima di venire sconfitta dalla numero tre del \"ranking\", Agnieszka Radwa\u0144ska.\nApre la stagione sull'erba a Birmingham, venendo sconfitta da Virginie Razzano, mentre a Eastbourne esce di scena nell'ultimo turno di qualificazione. Si presenta a Wimbledon, ma non va oltre il secondo turno, poich\u00e9 cede nuovamente a Lisicki per 3-6 5-7.\nAl Gastein Ladies 2014 si aggiudica il terzo titolo WTA in doppio insieme alla sorella Krist\u00fdna, battendo in finale Andreja Klepa\u010d e Mar\u00eda Teresa Torr\u00f3 Flor per 4-6, 6-3, [10-6]. In singolo raggiunge i quarti di finale, fermata da Grace Min, la quale le concede tre game. Si spinge fino ai quarti anche a Istanbul, dove perde ancora una volta contro Wozniacki per 1-6 6-3 2-6. In seguito prende parte al Premier di Stanford, dove dopo una vittoria schiacciante su Kimiko Date perde contro Serena Williams, numero uno del mondo, per 5-7 2-6. Disputa le qualificazioni sia a Montreal che a Cincinnati; in Canada ha fortuna e si impone su Yanina Wickmayer per 6-2 6-1 nel primo match del tabellone principale, per poi cedere alla Top 20 Carla Su\u00e1rez Navarro, mentre a Cincinnati non va oltre il primo turno di qualificazioni. Stessa sorte anche a New Haven. Tuttavia si fa notare agli US Open dove, dopo avere estromesso agilmente Yvonne Meusburger con un doppio 6-2, si impone sulla ex n\u00b01 della classifica mondiale Ana Ivanovi\u0107 con il punteggio di 7-5 6-4. In seguito cede in tre set contro l'americana Casey Dellacqua.\nOttiene, il 14 settembre dello stesso anno, la terza finale WTA dell'anno all'Hong Kong Open, dove per\u00f2 perde contro la numero uno del seeding Sabine Lisicki per 7-5, 6-3. Nel medesimo torneo vince il quarto titolo WTA della carriera insieme alla gemella battendo in finale Patricia Mayr-Achleitner e Arina Rodionova per 6-2, 2-6, [12-10]. Raggiunge poi la finale al Kia Korea Open, la seconda consecutiva, la quarta stagionale e la quinta in carriera. Il 21 settembre 2014 conquista il torneo coreano battendo in finale la statunitense Varvara Lepchenko per 6-3, 65-7, 6-2. Durante la corsa al titolo si sbarazza di Julia Glushko per 6-1 6-2, Anna-Lena Friedsam per 6-4 65-7 6-2, Nicole Gibbs per 6-3 6-4 e Marija Kirilenko per 4-6 7-65 6-3.\nProssima all'ingresso nella Top 30, partecipa al Premier 5 di Wuhan, dove si impone sulle Top 20 Samantha Stosur e Andrea Petkovi\u0107, superando entrambe le tenniste con il punteggio di 6-4 6-4. In seguito viene fermata dalla n\u00b03 WTA Petra Kvitov\u00e1 con il punteggio di 3-6 6-2 4-6. Successivamente a Pechino viene sconfitta a sorpresa da Polona Hercog per 4-6 6-2 2-6.\nContinua il suo straordinario 2014 conquistando la quinta finale dell'anno e la sesta in carriera al Generali Ladies Linz. Si aggiudica il terzo titolo della carriera e il secondo stagionale battendo in finale l'italiana Camila Giorgi con il sofferto punteggio di 64-7, 6-3, 7-64. Durante il torneo estromette in ordine Kirsten Flipkens per 6-2 6-4, Mona Barthel per 6-4 6-2, Madison Brengle con un doppio 6-4 e Anna-Lena Friedsam in rimonta per 2-6 6-3 6-3.\nPartecipa poi parte al Premier di Mosca, venendo sorpresa dall'astro nascente Kristina Mladenovic. Successivamente prende parte al Garanti Koza, torneo secondario al Master femminile di fine anno, grazie al ritiro di Ekaterina Makarova. Tuttavia viene sconfitta da Flavia Pennetta, numero quindici del mondo. Chiude la stagione alla posizione n\u00b024, un miglioramento notevole rispetto al 67\u00ba posto occupato all'inizio del 2014.\n2015: sei finali WTA e Top 10.\nApre la stagione come ventitreesima tennista del \"ranking\", ma viene sconfitta in rimonta dalla n\u00b0100, Alla Kudrjavceva nel secondo turno di Brisbane, dopo essersi imposta con fatica su Viktoryja Azaranka.\nNel gennaio 2015 ottiene la settima finale WTA della carriera all'Apia International Sydney, dove viene battuta dalla connazionale e n\u00b04 WTA Kvitova con due tie-break di cui il primo terminato sette punti a cinque e il secondo otto punti a sei. Durante il torneo si sbarazza di Polona Hercog per 6-4 6-4, Nicole Gibbs con un doppio bagel, Carla Su\u00e1rez Navarro per 4-6 6-4 6-0 e Angelique Kerber, n\u00b09 del mondo, per 6-3 6-2. A fine torneo entra per la prima volta tra le migliori venti tenniste.\nDisputa gli Australian Open, dove si impone su Evgenija Rodina per 7-5 6-1 e su Oc\u00e9ane Dodin per 7-5 5-7 6-4, prima di perdere contro la numero undici WTA, Ekaterina Makarova, con un doppio 4-6. Prende parte al torneo di Antwerp in Belgio, dove si fa strada eliminando Mirjana Lu\u010di\u0107-Baroni, Annika Beck e Lucie \u0160af\u00e1\u0159ov\u00e1, per poi subire la vendetta di Suarez Navarro in semifinale. Raggiunge la finale a Dubai in seguito alle vittorie su Anastasija Pavlju\u010denkova per 6-2 6-4; Barbora Str\u00fdcov\u00e1 per 6-4 6-2, Ana Ivanovi\u0107, numero sei del mondo, per 6-2 4-6 6-4; Lucie \u0160af\u00e1\u0159ov\u00e1 per 3-6 7-65 6-1 e Garbi\u00f1e Muguruza per 6-4 5-7 7-5. Tuttavia in finale viene sconfitta da Simona Halep, numero quattro della classifica, la quale ha la meglio con il punteggio di 4-6 6-74. Invece a Doha, dopo la vittoria contro Stefanie V\u00f6gele, cede contro Suarez Navarro. Prende parte al torneo di Indian Wells, rifacendosi su Muguruza nel secondo turno, prima di venire fermata nuovamente da Halep con un doppio 4-6. A Miami raggiunge i quarti di finale, dove perde contro la Top 10 Andrea Petkovi\u0107.\nA maggio conquista il quarto titolo WTA della carriera, a Praga, dove \u00e8 testa di serie numero uno. La ceca si spinge fino all'atto finale battendo Annika Beck (2-6, 6-1, 6-3), Cvetana Pironkova (3-6, 6-3, 7-6), Denisa Allertov\u00e1 (6-2, 5-7, 6-1), Yanina Wickmayer (6-4, 7-5) e in finale la connazionale Lucie Hradeck\u00e1 (4-6, 7-5, 6-3).\nSuccessivamente viene sorpresa da Caroline Garcia a Madrid nel secondo turno. A Roma soccombe a Timea Bacsinszky all'esordio. Nello Slam parigino non brilla, poich\u00e9 viene sconfitta dalla numero cento del \"ranking\", Andreea Mitu, che ha la meglio per 6-2 65-7 4-6.\nRaggiunge la prima finale sull'erba a Birmingham, estromettendo in ordine Johanna Konta per 3-6 6-3 6-4, Zarina Dijas e Carla Su\u00e1rez Navarro con un doppio 6-2 e Kristina Mladenovic per 6-2 7-6. Nonostante ci\u00f2 viene sconfitta in finale da Angelique Kerber, dopo un match molto lottato, perso poi per 7-65 3-6 64-7. Non fa meglio per\u00f2 a Eastbourne e Wimbledon, dove non va oltre il secondo turno, fermata da Agnieszka Radwa\u0144ska, la quale le lascia solo tre game, e da Coco Vandeweghe per 65-7 4-6.\nSul cemento americano raggiunge la finale a Stanford grazie alle vittorie su Kimiko Date per 7-5 6-2, Ajla Tomljanovi\u0107 per 6-2 6-4 e Varvara Lepchenko per 6-2 7-5; tuttavia viene nuovamente sconfitta da Kerber, stavolta con il punteggio di 3-6 7-5 4-6. A fine torneo entra per la prima volta nella Top 10, precisamente al settimo posto.\nIn seguito, a Cincinnati, si sbarazza di T\u00edmea Babos per 6-4 7-5, prima di perdere contro Jelena Jankovi\u0107 in tre set. Invece a New Haven raggiunge i quarti di finale, dove perde a sorpresa contro Lesja Curenko con un doppio 2-6. Agli US Open viene sconfitta al primo turno da Anna Tati\u0161vili, che le lascia solo tre game. Di conseguenza scende all'undicesima posizione. Nel torneo di Tokyo elimina Kurumi Nara per 6-2 6-4, prima di venire fermata ancora da Radwanska nei quarti di finale. Disputa un altro quarto di finale a Wuhan, dove perde contro Roberta Vinci per 62-7 3-6. Esce di scena all'esordio a Pechino per mano di Sloane Stephens. Scesa alla quindicesima posizione disputa l'International di Tianjin, dove incontra la polacca Radwanska in semifinale, la quale si impone nuovamente. Dopo una deludente Kremlin Cup (sconfitta da Anastasija Sevastova nel secondo turno) prende parte all'Elite Trophy di Zhuhai, torneo secondario al Master di fine anno. Qui, dopo le vittorie su Jelena Jankovi\u0107 per 6-4 3-6 6-2 e Sara Errani per 6-0 6-3 nel girone, estromette in semifinale Elina Svitolina per 6-3 6-1. Raggiunta la finale cede in due set contro Venus Williams per 5-7 66-7.\nConclude la stagione all'undicesimo posto della classifica WTA, dopo sei finali disputate e una sola vinta.\n2016: prima finale Slam.\nInizia la stagione a Sydney dove, dopo avere eliminato facilmente Ana Ivanovi\u0107 e Anastasija Pavlju\u010denkova, viene sconfitta nei quarti da Simona Halep per 4-6 5-7. Partecipa agli Australian Open dove viene eliminata da Ekaterina Makarova nel terzo turno per 3-6 2-6. Nel torneo di Dubai viene sconfitta a sorpresa all'esordio da Coco Vandeweghe in due set. Non fa meglio in Qatar, dove esce di scena per mano di Margarita Gasparjan. Scesa alla posizione numero diciotto del ranking si presenta agli Indians Wells dove raggiunge la semifinale. Qui supera Shelby Rogers per 6-2 6-4, Ana Ivanovi\u0107 per 6-2 6-0, Johanna Konta per 7-6 3-6 6-3 e Dar'ja Kasatkina per 6-3 6-2. Tuttavia cede a Viktoryja Azaranka per 6-7 6-1 2-6. In doppio, con Julia G\u00f6rges, raggiunge la finale dove viene sconfitta. A sorpresa esce di scena all'esordio a Miami per mano di T\u00edmea Babos (7-5 2-6 6-7).\nNel torneo di Stoccarda viene sconfitta nei quarti di finale da Agnieszka Radwa\u0144ska, mentre perde in semifinale a Praga da Lucie \u0160af\u00e1\u0159ov\u00e1. A Madrid non va oltre al secondo turno sconfitta da Christina McHale, mentre a Roma e a Parigi cede nel primo turno contro Dar'ja Kasatkina e Shelby Rogers. Dopo questi insuccessi si aggiudica il torneo di Nottingham imponendosi su Alison Riske per 7-6 7-5. Nel torneo di Birmingham, tuttavia, viene eliminata all'esordio da Barbora Str\u00fdcov\u00e1. Raggiunge un'altra finale a Eastbourne, dove \u00e8 costretta a cedere in due set a Dominika Cibulkov\u00e1. Nel torneo di Toronto viene sconfitta da Simona Halep nel terzo turno. Si aggiudica il torneo di Cincinnati battendo in finale Angelique Kerber per 6-3 6-1 superando tra le altre Svetlana Kuznecova e Garbi\u00f1e Muguruza. Con la vittoria su Kerber consente a Serena Williams di superare il record di settimane consecutive al numero uno detenuto Steffi Graf (186), in quanto Angelique non ottiene i punti necessari per scalzare Williams dal vertice.\nPartecipa agli US Open, dove raggiunge la prima finale Slam in carriera. Nel corso dello Slam estromette Sofia Kenin per 6-4 6-3; Montserrat Gonz\u00e1lez per 6-1 7-5; Anastasija Pavlju\u010denkova per 6-2 6-4; Venus Williams, numero sei del mondo, per 4-6 6-4 7-6; Ana Konjuh per 6-2 6-2 e Serena Williams, numero uno del mondo, per 6-2 7-6. Nonostante ci\u00f2 viene sconfitta in finale da Angelique Kerber, numero due del mondo, per 3-6 6-4 4-6.\nDisputa il torneo di Tokyo dove viene eliminata all'esordio da Aljaksandra Sasnovi\u010d, mentre a Wuhan cede contro Dominika Cibulkov\u00e1 nel secondo turno. A Pechino non va oltre il terzo turno, sconfitta in tre set da Johanna Konta. Grazie ai punti ottenuti nel corso della stagione partecipa il Masters di fine anno. Nel girone raccoglie solamente una vittoria, ovvero contro Garbi\u00f1e Muguruza per 6-2 6-7 7-5, mentre viene sconfitta da Svetlana Kuznecova per 6-3 2-6 6-7 e da Agnieszka Radwa\u0144ska per 5-7 3-6.\n2017: numero uno al mondo.\nLa stagione 2017 inizia con la vittoria del torneo di Brisbane, dove Karol\u00edna si impone in finale contro la francese Aliz\u00e9 Cornet con il punteggio di 6-3, 6-0. In seguito prende parte al primo Grande Slam stagionale, cio\u00e8 l'Australian Open, venendo sconfitta dalla croata Mirjana Lu\u010di\u0107-Baroni ai quarti di finale. Nonostante ci\u00f2, al termine del torneo, raggiunge il terzo posto della classifica. Nel mese di febbraio vince il suo ottavo titolo WTA, il Qatar Total Open di Doha, sconfiggendo in finale Caroline Wozniacki. In seguito raggiunge la semifinale in entrambi i Premier Mandatory americani: a Indian Wells superando nei quarti Muguruza con due tie break, ma perdendo, sempre con due tie break contro Kuznecova; a Miami cedendo di nuovo alla Wozniacki dopo avere vinto il primo set 7-5.\nDopo alcuni modesti risultati nei primi tornei sulla terra battuta si spinge prima fino ai quarti agli Internazionali di Roma, dove viene battuta dalla Svitolina, poi raggiunge per la prima volta in carriera le semifinali al Roland Garros. A impedirle l'accesso alla finale \u00e8 una diretta concorrente al titolo di numero uno del ranking WTA, Simona Halep, con la quale subisce la sesta sconfitta in sette confronti: 4-6, 6-3, 3-6 il risultato.\nDebutta sull'erba all'AEGON International 2017, dove conquista il terzo titolo stagionale (e nono in carriera): la finale la vede di nuovo scontrarsi con la danese Wozniacki, la terza in stagione, e stavolta si conclude con un doppio 6-4 in favore della ceca. A Wimbledon non va oltre la conferma del secondo turno dell'anno precedente, poich\u00e9 viene eliminata in tre set da Magdalena Ryb\u00e1rikov\u00e1. Tuttavia il risultato \u00e8 sufficiente alla ceca per diventare la numero uno del ranking WTA, scavalcando Halep e la numero uno uscente, Angelique Kerber: \u00e8 la prima tennista ceca e la ventitreesima tennista nella storia della WTA a salire sul gradino pi\u00f9 alto delle classifiche mondiali.\nSul veloce americano raggiunge i quarti di finale a Toronto, dove perde ancora contro la Wozniacki, che poi incontra di nuovo a Cincinnati, sempre a livello di quarti di finale, questa volta vincendo per 6-2, 6-4; perde per\u00f2 in semifinale contro Muguruza, che si aggiudicher\u00e0 il torneo. Il breve regno della ceca in testa al ranking mondiale si interrompe dopo otto settimane: agli US Open Karol\u00edna non riesce infatti a difendere la finale del 2016, perdendo ai quarti contro Coco Vandeweghe.\nIn Asia rimedia un secondo turno a Tokyo, un quarto di finale a Wuhan e un terzo turno a Pechino.\nNell'ambito delle WTA Finals, alla sua seconda partecipazione nel torneo, sconfigge in due set sia Venus Williams che Garbi\u00f1e Muguruza; queste due vittorie le garantiscono l'accesso alle semifinali del Master, dove perde contro la futura vincitrice Caroline Wozniacki.\n2018: due titoli WTA.\nInaugura la stagione presentandosi a Brisbane con l'intento di difendere il titolo, ma \u00e8 costretta a fermarsi in semifinale contro Elina Svitolina perdendo con un doppio 5-7. Nei quarti di finale all'Australian Open trova la numero uno del mondo e futura finalista dello Slam Simona Halep, che la batte agevolmente per 3-6 2-6. Ritorna al Qatar Total Open per difendere il titolo, ma \u00e8 costretta ad arrendersi al terzo turno di fronte alla giovanissima promessa del tennis, Catherine Bellis, per 64-7 3-6. Nonostante questo risultato riesce a mantenere la quinta posizione del ranking mondiale. A Dubai \u00e8 terza testa di serie, ma non va oltre i quarti di finale dove perde per 4-6 3-6 dalla sesta testa di serie Angelique Kerber. A Indian Wells \u00e8 testa di serie numero cinque, ma non riesce a raggiungere la semifinale dell'anno precedente. Dopo avere superato Irina-Camelia Begu (7-64, 6-1), Zhang Shuai (7-5, 5-7, 6-3) e Amanda Anisimova (6-1, 7-62) perde nei quarti di finale contro la futura vincitrice del torneo Naomi \u014csaka per 2-6, 3-6. Questo risultato la fa scivolare al sesto posto del ranking. Perde ai quarti di finale anche a Miami, questa volta per mano di Viktoryja Azaranka. A circa un mese di distanza, nell'ambito del torneo di Stoccarda, arriva in finale e si impone contro la statunitense Coco Vandeweghe con il punteggio di 7-62, 6-3 vincendo cos\u00ec il suo decimo titolo WTA. Prosegue la serie di risultati positivi centrando la semifinale nel Premier Mandatory di Madrid la settimana successiva, sconfitta solo dalla futura vincitrice del torneo Petra Kvitov\u00e1. Agli Internazionali BNL d'Italia viene sorprendentemente sconfitta da Maria Sakkar\u012b al secondo turno in tre set, in una partita caratterizzata da grandi alti e bassi da parte di entrambe le tenniste. Nel terzo set sul punteggio di 5-5 e 40-40 l'arbitro chiama fuori la palla della tennista ceca senza poterle fare vedere il segno sulla terra decidendo cos\u00ec di assegnare il punto a Sakkari, ma Pl\u00ed\u0161kov\u00e1 non \u00e8 d'accordo e a fine match prende a racchettate la sedia del giudice rompendola. Torna in campo circa una settimana e mezzo dopo per disputare gli Open di Francia in seguito al quale, non riuscendo a difendere la semifinale dell'anno precedente in quanto sconfitta al terzo turno da Marija \u0160arapova, scende alla settima posizione del ranking mondiale.\nSull'erba, dopo una sconfitta all'esordio a Birmingham contro Magdal\u00e9na Ryb\u00e1rikov\u00e1 e un quarto di finale a Eastbourne, interrompe la serie di sconfitte al secondo turno di Wimbledon raggiungendo gli ottavi di finale del prestigioso torneo londinese prima di cedere a Kiki Bertens. La stessa Bertens le nega l'accesso al terzo turno della Rogers Cup. Racimola un secondo turno anche a Cincinnati e una sconfitta all'esordio a New Heaven, prima di approdare agli US Open, ultimo appuntamento Slam stagionale. Qui riconferma i quarti di finale dell'anno precedente prima di perdere in due set contro una rientrante Serena Williams. Si presenta al torneo Premier di Tokyo e, dopo avere superato tutti e tre i match precedenti al terzo set, affronta la padrona di casa Naomi \u014csaka che batte in due facili set conquistando in tal modo il secondo titolo stagionale e undicesimo in carriera. Nei tornei cinesi di Wuhan e Pechino viene fermata prima al secondo turno e poi al terzo in entrambi i casi da Wang Qiang. Prende poi parte al torneo di Tianjin dove, accreditata della prima testa di serie, si spinge fino alla finale prima di cedere a Caroline Garcia in due set.\nPur perdendo nel match d'esordio contro Vera Zvonar\u00ebva a Mosca si qualifica per il terzo anno consecutivo alle WTA Finals. Qui viene inserita nel gruppo bianco insieme a Caroline Wozniacki, Petra Kvitov\u00e1 e Elina Svitolina. Dopo essersi sbarazzata facilmente della Wozniacki nella prima giornata perde al terzo set contro Svitolina ma, grazie alla netta vittoria sulla Kvitov\u00e1, supera il round robin e raggiunge le semifinali del Master per il secondo anno consecutivo. In semifinale affronta Sloane Stephens, contro cui perde al terzo set dopo avere vinto il primo 6-0.\n2019: semifinale agli Australian Open, 15\u00ba titolo in carriera e 500 vittorie.\nInizia la stagione nel migliore dei modi vincendo per la seconda volta nella sua carriera il torneo di Brisbane, superando nell'atto finale l'ucraina Lesja Curenko con il punteggio di 4-6, 7-5, 6-2. Nel corso del torneo si impone su Julija Putinceva per 4-6 6-3 6-4, Marie Bouzkov\u00e1 per 7-5 6-2, Ajla Tomljanovi\u0107 per 6-1 1-6 6-1 e Donna Veki\u0107 per 6-3 6-4. Prende parte agli Australian Open, dove raggiunge per la prima volta la semifinale. Qui elimina Karol\u00edna Muchov\u00e1 per 6-3 6-2, Madison Brengle per 4-6 6-1 6-0, Camila Giorgi per 6-4 3-6 6-2 e Garbi\u00f1e Muguruza per 6-3 6-1. Nei quarti di finale incontra Serena Williams, match nel quale \u00e8 fautrice di una delle vittore pi\u00f9 straordinarie del circuito, aggiudicandosi il match per 6-4 4-6 7-5, recuperando da uno svantaggio di 1-5 nel match decisivo. Tuttavia viene sconfitta in finale da Naomi \u014csaka per 2-6 6-4 4-6.\nTorna in campo alcune settimane dopo per disputere il torneo di Dubai dove, dopo avere vinto con qualche difficolt\u00e0 di troppo contro Dominika Cibulkov\u00e1 e Alison Riske, viene sorprendentemente elimata ai quarti di finale dalla taiwanese Hsieh Su-wei in tre set. Si sposta dunque negli Stati Uniti, dove ottiene importanti risultati. Dopo avere confermato i quarti di finale dell'anno precedente a Indian Wells si spinge fino all'ultimo atto a Miami, centrando in tal modo la prima finale in carriera in un Premier Mandatory. In questa circostanza, nonostante partisse da favorita per la vittoria, \u00e8 costretta a cedere all'australiana Ashleigh Barty in due set.\nInaugura la stagione sulla terra a Stoccarda, dove era chiamata a difendere il titolo dell'anno precedente; tuttavia viene sorpresa nel match d'esordio da Viktoryja Azaranka. Nemmeno a Madrid fa meglio, uscendo di scena al secondo turno contro la qualificata Kateryna Kozlova. La settimana seguente, a Roma, si aggiudica il tredicesimo titolo in carriera e secondo stagionale, battendo nell'ordine Ajla Tomljanovi\u0107 con un doppio 6-3; Sofia Kenin per 4-6, 6-4, 6-3; Viktoryja Azaranka per 65-7, 6-2, 6-2 e Maria Sakkar\u012b con un doppio 6-4. Nell'atto finale affronta una ritrovata Johanna Konta, contro la quale ha la meglio con il punteggio di 6-3 6-4. Grazie a questo successo Pl\u00ed\u0161kov\u00e1 compie un notevole salto in classifica ritornando alla seconda posizione del ranking, dietro solo a Naomi \u014csaka. Si presenta a Parigi per il Roland Garros ma, dopo le facili vittorie su Madison Brengle e su Krist\u00edna Ku\u010dov\u00e1, viene fermata nel terzo turno a sorpresa da Petra Marti\u0107, che la liquida per 6-3 6-3.\nInaugura la stagione sull'erba con un secondo turno a Birmingham, venendo sconfitta dalla sorella Krist\u00fdna, che riesce ad avere la meglio per la prima volta su Karol\u00edna con il punteggio di 6-2 3-6 7-67. Tuttavia si riprende a Eastbourne, dove senza perdere nemmeno un set si aggiudica il quattordicesimo titolo in carriera. Nella corsa al titolo estromette in ordine Margarita Gasparjan con un doppio 6-3; Elise Mertens per 6-1 6-2; Ekaterina Aleksandrova per 6-2 6-0; Kiki Bertens, numero tre del seeding, per 6-1 6-2 e Angelique Kerber, quarta testa di serie, per 6-1 6-4. Nello Slam londinese ripete gli ottavi di finale della scorsa edizione; dopo avere agevolmente sconfitto Zhu Lin (6-2 7-64) e M\u00f3nica Puig (6-0 6-4) fatica contro Hsieh Su-wei (6-3 2-6 6-4), per poi perdere un match complicato contro la sorpresa del torneo Karol\u00edna Muchov\u00e1 (6-4 5-7 11-13).\nIn preparazione allo US Open disputa i tornei di Toronto e Cincinnati, raggiungendo in entrambi i quarti di finale; viene sconfitta rispettivamente da Bianca Andreescu, futura campionessa, per 0-6 6-2 4-6 e da Svetlana Kuznecova, futura finalista, per 6-3 62-7 3-6. In quest'ultimo torneo, in coppia con la sorella Krist\u00fdna, raggiunge la semifinale, dove le due sorelle cedono alla coppia Klepa\u010d/Hradeck\u00e1 (67-7 5-7). Scesa alla terza posizione del ranking disputa l'ultimo Slam della stagione, non riuscendo a eguagliare i quarti di finale raggiunti l'anno precedente. Qui si impone su Tereza Martincov\u00e1 per 7-6 7-6, Mariam Bolkvadze per 6-1 6-4 e su Ons Jabeur per 6-1 4-6 6-4, prima di venire rimontata da Johanna Konta, che si vendica di Roma con il punteggio di 61-7 6-3 7-5.\nInizia lo swing asiatico con la vittoria del quindicesimo titolo in carriera e con il ritorno, di conseguenza, alla seconda posizione della classifica mondiale a soli 86 punti da Ashleigh Barty. Infatti riesce ad aggiudicarsi il titolo di Zhengzhou sbarazzandosi di Polona Hercog per 6-3 7-5 (dopo essere stata in svantaggio di 2-5 nel secondo parziale), Sofia Kenin per 6-4 4-6 6-1, Ajla Tomljanovi\u0107 per 6-3 6-2 e di Petra Marti\u0107 con il medesimo risultato. In seguito a questa vittoria \u00e8 la seconda tennista a qualificarsi di diritto per le WTA Finals. Successivamente prende parte unicamente in doppio con Krist\u00fdna al torneo in Corea, dove le due sono costrette a ritirarsi prima del match valido per l'accesso alla finale contro Arruabarrena Vecino/Maria. Nei seguenti tornei di Wuhan e Pechino non brilla, poich\u00e9 disputa un terzo turno (sconfitta a sorpresa da Dajana Jastrems'ka per 1-6 4-6) e un secondo turno (eliminata da Je\u013cena Ostapenko per 5-7 3-6 5-7). Inoltre in quest'ultimo torneo si spinge fino alla semifinale del doppio, dove viene fermata nel set decisivo dalla coppia Jastrems'ka/Ostapenko.\nSuccessivamente si presenta a Shenzhen, dove viene inserita nel gruppo rosso insieme a Elina Svitolina, Bianca Andreescu e Simona Halep. Qui apre malamente il Masters con una sconfitta contro Svitolina, che si impone per 7-612 6-4. Tuttavia si riprende nelle due giornate seguenti con due vittorie: usufruisce del ritiro di Andreescu dopo avere vinto il primo parziale, mentre si sbarazza di Halep con il punteggio di 6-0 2-6 6-4, vincendo cinque game di fila nel set decisivo. Raggiunge cos\u00ec per il terzo anno consecutivo la semifinale, non superandola nemmeno stavolta, poich\u00e9 viene rimontata dalla futura campionessa Ashleigh Barty (6-4 2-6 3-6).\nChiude il 2019 alla seconda posizione della classifica, la pi\u00f9 alta mai raggiunta dalla tennista ceca a fine anno.\n2020: sedicesimo titolo WTA e uscita dalla Top 5.\nLa tennista di Louny apre molto bene il nuovo decennio, poich\u00e9 si aggiudica per la terza volta in carriera il torneo di Brisbane, diventando cos\u00ec la tennista pi\u00f9 titolata della manifestazione. Nella sua corsa al titolo si impone con qualche difficolt\u00e0 sulla giocatrice di casa Ajla Tomljanovi\u0107 (6-4 65-7 6-4), si sbarazza di Alison Riske per 7-66 6-3, per poi vincere il braccio di ferro contro la numero tre del mondo, Naomi \u014csaka, con il punteggio di 610-7 7-63 6-2. Successivamente si riconferma campionessa battendo in finale la statunitense Madison Keys per 6-4 4-6 7-5. Gioca anche in doppio insieme a Donna Veki\u0107, ma senza fortuna, in quanto esse vengono fermate nei quarti di finale dalla coppia formata da Kristina Mladenovic e Ajla Tomljanovi\u0107.\nSi presenta agli Australian Open con la semifinale dell'edizione precedente da difendere e la voglia di aggiudicarsi uno Slam, ma dopo le vittorie nette su Kristina Mladenovic per 6-1 7-5 e Laura Siegemund con un doppio 6-3 viene sconfitta dalla testa di serie numero trenta Anastasija Pavlju\u010denkova, la quale si impone con il punteggio di 7-64 7-63 dopo numerosi alti e bassi della tennista ceca. In seguito alla delusione patita a Melbourne vola a Dubai, dove si sbarazza con un risultato pi\u00f9 netto di Mladenovic (6-1 6-2), prima di perdere per 61-7 3-6 nei quarti di finale contro la rivelazione del 2020 Elena Rybakina. Partecipa insieme alla sorella Krist\u00fdna nella specialit\u00e0 di doppio, senza andare oltre il secondo turno. A Doha subisce un'altra precoce sconfitta, stavolta nel secondo turno contro Ons Jabeur per 4-6 6-3 3-6, dopo essersi imposta con facilit\u00e0 su Bernarda Pera infliggendole un bagel nel secondo parziale.\nDopo lo stop durato dal 9 marzo a 3 agosto per la pandemia di COVID-19 ritorna in campo a Cincinnati venendo tuttavia estromessa all'esordio da Veronika Kudermetova in due parziali. Si presenta agli US Open come testa di serie numero uno del torneo e, dunque, favorita alla conquista del titolo: tuttavia, dopo avere superato Anhelina Kalinina per 6-4 6-0, cede a sorpresa a Caroline Garcia in due parziali.\nComunque si riscatta a Roma; qui si sbarazza di Barbora Str\u00fdcov\u00e1 con un doppio 6-3 e di Anna Blinkova per 6-4 6-3. In seguito elimina con qualche difficolt\u00e0 in tre set Elise Mertens, undicesima testa di serie, mentre infligge un comodo 6-2 6-4 a Mark\u00e9ta Vondrou\u0161ov\u00e1. Raggiunge cos\u00ec la seconda finale stagionale, ma \u00e8 costretta a uscire dal campo in lacrime sul punteggio di 0-6 1-2 in favore di Simona Halep, per un infortunio alla coscia gi\u00e0 visibilmente fasciata, dopo appena mezz'ora di gioco. Disputa il Roland Garros superando con difficolt\u00e0 la qualificata Mayar Sherif (69-7 6-2 6-4), per poi subire la sconfitta da Je\u013cena Ostapenko. A termine del match del secondo turno la tennista ceca annuncia che probabilmente questa sar\u00e0 l'ultima partita della stagione 2020. Disputa il nuovo torneo di categoria Premier nella terra nat\u00eca ad Ostrava, lo J&amp;T Banka Ostrava Open, dove \u00e8 accreditata della seconda testa di serie. Ottenuto un bye al primo turno viene sconfitta nuovamente da Veronika Kudermetova nel turno successivo.\nConclude la stagione 2020 in calo rispetto al 2019: esce dalla top 5, finendo l'anno al numero 6 del mondo (l'anno prima aveva terminato al numero 2 del mondo).\n2021: finali a Roma, Wimbledon e Toronto.\nPl\u00ed\u0161kov\u00e1 apre la stagione disputando il WTA 500 di Abu Dhabi: si impone facilmente sulla \"lucky loser\" Despina Papamichail per 6-2 7-6(4), salvo poi essere sorpresa dalla numero 292 del mondo Anastasia Gasanova, che la estromette in due set (2-6 4-6). Successivamente prende parte allo Yarra Valley Classic, vincendo contro Elisabetta Cocciaretto per 6-3 6-2 e venendo poi estromessa da Danielle Collins per 65-7 63-7. Agli Australian Open si sbarazza agilmente al primo turno di Jasmine Paolini per 6-0 6-2 e poi incontra nuovamente Danielle Collins, questa volta prendendosi una rivincita per 7-5 6-2. Al terzo turno trova Karol\u00edna Muchov\u00e1, perdendo con un doppio 5-7.\nDopodich\u00e9 disputa il Qatar Open, dove vince contro Ons Jabeur (6-4 4-6 7-5) prima di cedere a Jessica Pegula (3-6 1-6). In seguito, partecipa al Dubai Tennis Championships, dove elimina Anastasija Sevastova per 6-3 65-7 6-2 per poi venire nuovamente sconfitta da Pegula con il netto punteggio di 2-6 0-6.\nPrende poi parte al Miami Open come sesta testa di serie: elimina Zheng Saisai per 6-2 6-1 e poi affronta per la terza volta Jessica Pegula, cedendo anche in questa occasione per 1-6 6-4 4-6.\nPliskova inizia la stagione sulla terra rossa al Mutua Madrid Open, dove batte in rimonta Coco Gauff per 5-7 6-3 6-2, salvo poi perdere contro Anastasija Pavlju\u010denkova per 0-6 5-7. In seguito disputa gli Internazionali d\u2019Italia, dove offre la sua migliore performance della stagione: sconfigge Anastasija Sevastova (6-2 6-3), Vera Zvonar\u00ebva (7-5 6-3) e Jelena Ostapenko (4-6 7-5 7-61), raggiungendo la sua prima semifinale dalla stagione 2020. L\u00ec incontra Petra Marti\u0107, superandola per 6-1 3-6 6-2 e accedendo in tal modo alla terza finale di seguito a Roma. Qui trova Iga \u015awi\u0105tek, contro la quale perde 0-6 0-6 in appena 46 minuti di gioco. Alla fine del torneo scende alla posizione numero 10 del ranking. La stagione sulla terra rossa segue agli Open di Francia, dove al primo turno si sbarazza di Donna Veki\u0107 per 7-5 6-4, ma al secondo esce per mano di Sloane Stephens (7-5 6-1). \nDisputa poi il Grass Court Championships Berlin e il torneo di Eastbourne: nel primo, viene eliminata all'esordio e per la quarta volta consecutiva da Jessica Pegula (5-7 2-6), mentre nell\u2019altro da Camila Giorgi (6-2 2-6 2-6). Partecipa quindi al torneo di Wimbledon, eliminando Tamara Zidan\u0161ek (7-5 6-4), Donna Veki\u0107 (6-2 6-2) e Tereza Martincov\u00e1 (6-3 6-3) ed approdando per la terza volta in carriera agli ottavi di finale. Sconfiggendo poi Ljudmila Samsonova (6-2 6-3) riesce a raggiungere per la prima volta in carriera i quarti di finale a Wimbledon, unendosi al gruppo delle altre quattordici tenniste ancora in attivit\u00e0 ad avere conseguito almeno i quarti in tutte le prove dello Slam (sorelle Williams, Angelique Kerber, Viktoryja Azarenka, Svetlana Kuznetsova, Anastasija Pavlju\u010denkova, Simona Halep, Vera Zvonareva, Kim Clijsters, Petra Kvitov\u00e1, Madison Keys, Sloane Stephens, Johanna Konta ed Elina Svitolina). In tale circostanza incontra la svizzera Viktorija Golubic: la ceca vince con un doppio 6-2 ed approda per la prima volta in semifinale. Con questo successo, Karol\u00edna entra nel club ancora pi\u00f9 ristretto di tenniste in attivit\u00e0 che hanno raggiunto almeno le semifinali in tutti e quattro i major (le altre sono le sorelle Williams, Clijsters, Halep e Azarenka). Nel penultimo atto, trova la n\u00b02 del seeding, Aryna Sabalenka: vincendo in rimonta per 5-7 6-4 6-4, Karol\u00edna raggiunge la sua prima finale Slam dal 2016, quando colse la sua prima finale a New York. Nell'ultimo atto, si scontra con la numero uno del mondo Ashleigh Barty, cedendo per 3-6 7-64 3-6. Grazie all\u2019eccellente risultato, Pl\u00ed\u0161kov\u00e1 risale la classifica mondiale, issandosi al settimo posto.\nIn seguito, Karol\u00edna disputa il torneo olimpico di Tokyo, dove gioca in singolare: dopo aver battuto Aliz\u00e9 Cornet (6-1 6-3) e Carla Suarez Navarro (6-3 6(0)-7 6-1), la ceca viene eliminata da Camila Giorgi in due set (4-6 2-6).\nPrende poi parte al torneo di Toronto, raggiungendo la sua terza finale di stagione. Nella sua corsa elimina: Donna Veki\u0107 per 6-4 3-6 7-62, Amanda Anisimova per 6-1 7-68, Sara Sorribes Tormo per 6-4 6-0 e, in semifinale, la numero uno del \"seeding\" Aryna Sabalenka per 6-3 6-4. Nell'ultimo atto, per la terza volta nel 2021, viene battuta da Camila Giorgi, con lo score di 3-6 5-7. Grazie all'ottima settimana, Karol\u00edna guadagna un posto nel ranking, posizionandosi 6\u00ba.\nLa settimana successiva, Pl\u00ed\u0161kov\u00e1 partecipa al torneo di Cincinnati, dove \u00e8 accreditata della 5\u00aa testa di serie. Dopo il bye all'esordio, la ceca si sbarazza di Putinceva (6-3 6-2), approdando al terzo turno, dove ritrova la sua \"bestia nera\" del 2021, Jessica Pegula, contro cui ha perso 4 volte su 4 in stagione; nella circostanza, Karol\u00edna riesce a centrare il primo successo in carriera contro l'americana, con lo score di 6-4 7-6(5), recuperando da 1-4 nel primo parziale e da 0-5 nel secondo set. Ai quarti, approfitta del ritiro di Paula Badosa, sul 7-5 2-0 in suo favore; in semifinale trova la sorpresa del torneo, la svizzera Teichmann: la ceca si arrende in due set, per 2-6 4-6.\nPl\u00ed\u0161kov\u00e1 prende parte agli US Open, dove \u00e8 la quarta testa di serie: per la quinta volta in carriera, raggiunge gli ottavi di finale, battendo McNally (6-3 6-4), Anisimova (7-5 6(5)-7 7-6(7)) e Tomljanovi\u0107 (6-3 6-2). Al quarto turno, trova la n\u00b014 del seeding Anastasija Pavlju\u010denkova: Karol\u00edna si impone per 7-5 6-4, centrando il quarto di finale n\u00b04 della carriera a New York; nella circostanza, affronta Maria Sakkar\u012b, da cui perde con un doppio 4-6. In seguito, al torneo di Indian Wells, la ceca supera il primo turno contro Madgalena Fr\u0119ch, salvo poi perdere dalla \"lucky loser\" Beatriz Haddad Maia.\nIn novembre, prende parte alle WTA Finals per la quinta volta in carriera: \u00e8 inserita nel gruppo Teotihuac\u00e1n assieme a Muguruza, Kontaveit e Krej\u010d\u00edkov\u00e1. Nel primo incontro, la ceca si impone su Muguruza in rimonta, per 4-6 6-2 7-6(6). Nel secondo match del girone, sfida l'estone Kontaveit: Karol\u00edna cede di schianto all'avversaria per 4-6 0-6; nell'ultimo match del girone, affronta il derby ceco con Krej\u010d\u00edkov\u00e1 per cercare la qualificazione alla sua quarta semifinale alle Finals. Nonostante il successo sulla connazionale (0-6 6-4 6-4), si classifica terza nel girone a causa della differenza set sfavorevole rispetto a Muguruza (vittoriosa in due set su Kontaveit nell'ultima giornata). Per la seconda volta in carriera, la ceca non passa il round robin delle WTA Finals.\n2022.\nLa ceca, a causa di un infortunio al polso destro, \u00e8 costretta a saltare il primo Slam stagionale, l'Australian Open.\nStile di gioco.\nPl\u00ed\u0161kov\u00e1 pratica un gioco aggressivo da fondo campo ed \u00e8 dotata di un servizio incisivo sia con la prima pallina che con la seconda. Non sono da sottovalutare le sue capacit\u00e0 a rete, scelta utilizzata per finire i punti; infatti, nella finale Slam degli US Open 2016 contro Angelique Kerber, ha vinto l'80% dei punti serve-and-volley.\nFed Cup.\nIl 2015 rappresenta l'anno dell'esordio di Pl\u00ed\u0161kov\u00e1 nella Fed Cup. Scende in campo contro il Canada e, grazie alle partite contro Fran\u00e7oise Abanda (6-2 6-4) e Gabriela Dabrowski (6-4 6-2), trascina la Repubblica Ceca in finale. Qui si scontrano contro un'ottima Russia. La finale viene disputata a Praga e le padrone di casa si aggiudicano il trofeo con il punteggio finale di 3-2. Karol\u00edna parte male, incassando una sconfitta da Marija \u0160arapova, ma si riscatta estromettendo facilmente Anastasija Pavlju\u010denkova. Disputa il suo primo doppio in Fed Cup con Barbora Str\u00fdcov\u00e1 e l'esito \u00e8 positivo: vittoria per 4-6 6-3 6-2 contro Pavlju\u010denkova ed Elena Vesnina.\nNel 2016 disputa il match d'apertura contro Simona Halep, riuscendo a completare una rimonta (6-7 6-4 6-2). In seguito si aggiudica anche il braccio di ferro contro Monica Niculescu (6-4 4-6 6-3); questo permette alla squadra di pareggiare e rimandare tutto al doppio. In coppia con Str\u00fdcov\u00e1 stacca il pass per la semifinale sbarazzandosi di Andreea Mitu e Ioana Raluca Olaru. In seguito trovano la Svizzera di Martina Hingis. Karolina subisce una sorprendente sconfitta in rimonta per mano di Viktorija Golubic (6-3 4-6 4-6), ma si impone successivamente su Timea Bacsinszky e insieme a Lucie Hradeck\u00e1 regola nel quinto e ultimo incontro le elvetiche Golubic/Hingis con un perentorio 6-2 6-2. In finale sfidano le francesi a Strasburgo rappresentate da Kristina Mladenovic, Caroline Garcia e Aliz\u00e9 Cornet. Il primo match vede in campo Mladenovic e Pl\u00ed\u0161kov\u00e1, che dopo avere vinto un parziale ciascuno rimandano l'esito al terzo set. Qui inizia un vero e proprio braccio di ferro, il quale vede la ceca uscirne vincitrice con il punteggio finale di 6-3 4-6 16-14. Stremata dall'esordio viene sconfitta in tre parziali da Garcia. Tuttavia si rimette in sesto per il doppio con Str\u00fdcov\u00e1 aggiudicandoselo con un doppio 7-5 contro Mladenovic/Garcia. Ci\u00f2 permette alla Repubblica Ceca di trionfare per la decima volta e per la seconda volta consecutiva.\nNel 2017 gioca solamente nei quarti di finale vincendo i match necessari per la semifinale: batte Lara Arruabarrena per 6-4 7-5 e Garbi\u00f1e Muguruza per 6-2 6-2. Successivamente la Repubblica Ceca verr\u00e0 sconfitta 2-3 dagli Stati Uniti nella semifinale. Durante l'incontro \u00e8 un testa a testa costante fino al doppio, dove Krist\u00fdna Pl\u00ed\u0161kov\u00e1 e Kate\u0159ina Siniakov\u00e1 vengono sconfitte nettamente da Bethanie Mattek-Sands e Coco Vandeweghe.\nNel 2018, invece, disputa la semifinale contro la Germania (4-1). Pl\u00ed\u0161kov\u00e1 vince l'incontro contro Angelique Kerber per 7-5 6-3, prima di cedere a sorpresa contro Julia G\u00f6rges per 4-6 2-6, questa rappresenta l'unica vittoria delle tedesche. Raggiunta la finale, grazie anche al ritiro di Anna-Lena Gr\u00f6nefeld e G\u00f6rges nei quarti di finale nel doppio, incontrano gli Stati Uniti. Stavolta l'esito \u00e8 positivo e piuttosto netto. Difatti le ceche si impongono per 3-0 contro le statunitensi: Barbora Str\u00fdcov\u00e1 supera in rimonta Sofia Kenin (6-7 6-1 6-4), Kate\u0159ina Siniakov\u00e1 si impone su Alison Riske (6-3 7-6) e Sofia Kenin (7-5 5-7 7-5). Nell'ultimo atto Karol\u00edna non \u00e8 scesa in campo.\nNel 2019 annichilisce Mihaela Buz\u0103rnescu per 6-1 6-4, prima di cedere contro Simona Halep con il punteggio di 4-6 7-5 4-6. La Repubblica Ceca verr\u00e0 sconfttia dalla Romania (2-3). Infatti Kate\u0159ina Siniakov\u00e1 riuscir\u00e0 a estromettere Buz\u0103rnescu, per poi subire le vittorie di Halep sulla stessa Siniakov\u00e1 e della coppia Irina-Camelia Begu/Monica Niculescu su Barbora Krej\u010d\u00edkov\u00e1/Siniakov\u00e1."}
{"id": "3138034", "revid": "56620", "url": "https://it.wikipedia.org/wiki?curid=3138034", "title": "Guglielmo I, Conte di Hainaut", "text": ""}
{"id": "3138035", "revid": "170423", "url": "https://it.wikipedia.org/wiki?curid=3138035", "title": "Campionati europei di triathlon middle distance del 1992", "text": "I Campionati europei di triathlon middle distance del 1992 (VI edizione) si sono tenuti a Joroinen, Finlandia."}
{"id": "3138037", "revid": "124123", "url": "https://it.wikipedia.org/wiki?curid=3138037", "title": "Anahita Ratebzad", "text": "\u00c8 stata la prima donna afghana a svolgere un ruolo attivo nel governo e una delle poche donne afghane a diventare medico.\nNata a Guldara, Ratebzad frequenta il Malalai Lyc\u00e9e a Kabul. Ottiene un diploma di infermiera dalla Chicago School of Nursing e un livello di M.D. dalla Universit\u00e0 di Kabul.\nImpegnata nei movimenti politici di sinistra insieme con Khadija Ahrari, Masuma Esmati Wardak e Roqia Abubakr, nel 1965 diviene la prima di quattro donne elette al parlamento. Tra le fondatrici del PDPA, \u00e8 attiva nell'ala Parcham del partito.\nDal 1978 al 1980 \u00e8 ambasciatrice a Belgrado, ministro degli affari sociali (1978 - 1979) e ministro dell'istruzione (1979 - 1980). Dal 1980 al 1986 \u00e8 vice capo di Stato nel governo del Partito Democratico Popolare dell'Afghanistan (PDPA). Nel 1986 il Presidente Najibullah cambia il governo Parcham e Ratebzad fugge a Mosca con il suo compagno Babrak Karmal. \nRitornata a Kabul nel 1989, \u00e8 nuovamente costretta alla fuga a Mosca nel 1992, quando cade il governo di Najibullah. Dopo la caduta del governo dei Talebani nel 2001, non fa ritorno a Kabul. \u00c8 stata membro del Partito Democratico Popolare dell'Afghanistan e del Consiglio Rivoluzionario."}
{"id": "3138038", "revid": "170423", "url": "https://it.wikipedia.org/wiki?curid=3138038", "title": "Campionati europei di triathlon middle distance del 1994", "text": "I Campionati europei di triathlon middle distance del 1994 (VII edizione) si sono tenuti a Novo mesto, Slovenia."}
{"id": "3138040", "revid": "701660", "url": "https://it.wikipedia.org/wiki?curid=3138040", "title": "Astensione", "text": "L'astensione \u00e8 un istituto processuale teso a garantire l'imparzialit\u00e0 personale di un soggetto deputato all'esercizio di una funzione giurisdizionale e che consiste nel mancato esercizio di tale funzione.\nProcesso civile.\nEx art. 51 c.p.c, il giudice ha l'obbligo di astenersi:\nIn ogni altro caso in cui esistono gravi ragioni di convenienza, il giudice pu\u00f2 richiedere al capo dell'ufficio l'autorizzazione ad astenersi; quando l'astensione riguarda il capo dell'ufficio, l'autorizzazione \u00e8 chiesta al capo dell'ufficio superiore.\nProcesso penale.\nAstensione del giudice.\nEx art. 36 c.p.p., il giudice ha l'obbligo di astenersi:\nI motivi di astensione per ragioni di coniugio o affinit\u00e0 sussistono anche dopo l'annullamento, lo scioglimento o la cessazione degli effetti civili del matrimonio.\nLa dichiarazione di astensione \u00e8 presentata al presidente della corte o del tribunale, che decide con decreto senza formalit\u00e0 di procedura.\nSulla dichiarazione di astensione del presidente del tribunale decide il presidente della corte di appello; su quella del presidente della corte di appello decide il presidente della corte di cassazione.\nAstensione del pubblico ministero.\nEx art. 52 c.p.p., il magistrato del pubblico ministero ha la facolt\u00e0 di astenersi quando esistono gravi ragioni di convenienza.\nSulla dichiarazione di astensione decidono, nell'ambito dei rispettivi uffici, il procuratore della Repubblica presso il tribunale e il procuratore generale. Sulla dichiarazione di astensione del procuratore della Repubblica presso il tribunale e del procuratore generale presso la corte di appello decidono, rispettivamente, il procuratore generale presso la corte di appello e il procuratore generale presso la corte di cassazione.\nCon il provvedimento che accoglie la dichiarazione di astensione, il magistrato del pubblico ministero astenuto \u00e8 sostituito con un altro magistrato del pubblico ministero appartenente al medesimo ufficio. Nondimeno, quando viene accolta la dichiarazione di astensione del procuratore della Repubblica presso il tribunale e del procuratore generale presso la corte di appello, pu\u00f2 essere designato alla sostituzione altro magistrato del pubblico ministero appartenente all'ufficio ugualmente competente.\nProcesso amministrativo.\nEx art. 17 cod. proc. amm. (d.lgs. 104/2010), al giudice amministrativo si applicano le cause e le modalit\u00e0 di astensione previste dal codice di procedura civile."}
{"id": "3138042", "revid": "125253268", "url": "https://it.wikipedia.org/wiki?curid=3138042", "title": "Krist\u00fdna Pl\u00ed\u0161kov\u00e1", "text": "Ha raggiunto la 35\u00aa posizione il 31 luglio 2017 in singolare, mentre in doppio la 45\u00aa il 17 agosto 2020. In totale ha vinto 6 tornei WTA (1 in singolare e 5 in doppio), 3 tornei WTA 125 (1 in singolare e 2 in doppio) e 17 tornei ITF (9 in singolare ed 8 in doppio). \n\u00c8 la sorella gemella della tennista, ex n\u00b0 1 del ranking mondiale, Karol\u00edna Pl\u00ed\u0161kov\u00e1.\nBiografia.\nFiglia di Radek Pl\u00ed\u0161ek e Martina Pl\u00ed\u0161kov\u00e1, ha una sorella gemella di nome Karol\u00edna, a sua volta giocatrice professionista di tennis ed ex numero 1 del mondo. Con la sorella ha giocato il torneo di doppio di Wimbledon 2010, venendo sconfitta nei quarti di finale, vincendo poi il singolo dopo aver sconfitto in finale Sachie Ishizu con il punteggio di 6\u20133, 4\u20136, 6\u20134. Sempre con la sorella non supera il primo turno all'Open di Francia 2010, perdendo contro Ons Jabeur e Nour Abbes, stessa sorte all'ECM Prague Open 2010. All'edizione singola viene sconfitta da Anabel Medina Garrigues con 6-1 e 6-3 per la spagnola.\nCarriera.\nAl Torneo di Wimbledon 2012 supera le qualificazioni e viene sconfitta al secondo turno dalla campionessa del Roland Garros 2010 Francesca Schiavone. Stesso risultato agli US Open 2012 dove viene sconfitta da Mandy Minella. Il 13 luglio 2013 arriva alla sua prima finale WTA della carriera a Palermo insieme a sua sorella Karol\u00edna, ma le due vengono sconfitte da Kristina Mladenovic e Katarzyna Piter con il punteggio di 1-6, 7-5, [8-10].\nAl Generali Ladies Linz 2013 vince il primo titolo WTA in doppio insieme alla sorella Karol\u00edna, battendo in finale la coppia canado-polacca composta da Gabriela Dabrowski e Alicja Rosolska per 7-6, 6-4. Nel 2014, insieme a sua sorella, vince altri 2 titoli: a Bad Gastein, dove battono in finale Andreja Klepa\u010d e Mar\u00eda Teresa Torr\u00f3 Flor. Ad Hong Kong vincono il titolo sconfiggendo nell'ultimo atto Patricia Mayr-Achleitner e Arina Rodionova per 6-2 2-6 [12-10].\nIn singolo ottiene i primi risultati importanti della carriera sul finire del 2016: infatti, l'11 settembre ottiene la prima finale WTA della carriera al Dalian Women's Tennis Open, dove vince il titolo approfittando del ritiro della sua avversaria Misa Eguchi. In ottobre arriva all'ultimo atto del WTA International di Tashkent, dove sconfigge Nao Hibino (campionessa in carica) per 6-3 2-6 6-3. Grazie a questi risultati, entra per la prima volta in carriera tra le prime 70 del ranking, pi\u00f9 precisamente alla posizione numero 66, suo best ranking.\nRisultati in progressione.\nDoppio misto nei tornei del Grande Slam.\n\"Nessuna partecipazione\""}
{"id": "3138043", "revid": "56620", "url": "https://it.wikipedia.org/wiki?curid=3138043", "title": "Maria Adelaide Champion de Cic\u00e9", "text": ""}
{"id": "3138044", "revid": "1715815", "url": "https://it.wikipedia.org/wiki?curid=3138044", "title": "Thomas Cook Airlines", "text": "Thomas Cook Airlines era una compagnia aerea leisure britannica con sede a Manchester, in Inghilterra del Thomas Cook Group. Serviva le principali localit\u00e0 di vacanza in tutto il mondo, dalle sue basi principali presso l'Aeroporto di Manchester e l'Aeroporto di Londra-Gatwick. Operava anche voli da altre otto basi in tutto il Regno Unito: Belfast-Aldergrove, Birmingham, Bristol, Cardiff, Nottingham-Midlands Orientali, Glasgow, Londra-Stansted e Newcastle upon Tyne.\nNel 2018 trasport\u00f2 passeggeri, gestendo una flotta di 35 Airbus durante l'alta stagione.\nThomas Cook Airlines Limited deteneva una licenza particolare dalla Civil Aviation Authority britannica che le permetteva di trasportare sia passeggeri, sia posta e sia merci sugli aerei con pi\u00f9 di 20 posti a sedere, dunque in tutti gli aerei della flotta.\nThomas Cook Airlines ha interrotto tutte le operazioni di volo la notte 23 settembre 2019 dopo un mancato accordo coi creditori che ha imposto alla societ\u00e0 madre l'ingresso in amministrazione straordinaria.\nStoria.\nL'attuale Thomas Cook Airlines \u00e8 stata fondata nel 2008, ma tutto inizi\u00f2 nel 1999, quando venne fondata l'iniziale Thomas Cook Airlines. Questa compagnia rest\u00f2 attiva fino all'inverno 2007, quando acquist\u00f2 la compagnia MyTravel Airways.\nDestinazioni.\nLa Thomas Cook Airlines raggiungeva quasi tutti i continenti, anche se i voli sono principalmente concentrati tra Europa, soprattutto in Regno Unito, Spagna e Grecia, e Nord America, specialmente in Canada. Thomas Cook Airlines raggiungeva anche Africa e Asia.\nFlotta e livrea.\nFlotta.\nLa flotta di Thomas Cook Airlines, nel 2019, era composta dai seguenti aeromobili:\nLivree.\nLa tipica livrea Thomas Cook Airlines era bianca con la scritta \"Thomas Cook\" in blu-oceano applicata sulla fusoliera, sul timone lo sfondo blu-oceano con l'immagine di un globo, in cui il cerchio che lo delimita si vede bene, mentre all'interno di esso i \"continenti\" sono offuscati. All'interno del globo vi \u00e8 la scritta bianca \"Thomas Cook\". La scocca dei motori veniva pellicolata di blu-oceano, in tinta col resto dell'aereo.\nEra presente anche una livrea speciale, applicata su un Airbus A330: simile all'altra, non ha il blu-oceano sui motori e sul timone, che sono bianche. Sul timone, infatti, rimane solo il mondo offuscato con all'interno la scritta bianca \"Thomas Cook\". Sulla fusoliera rimane la scritta \"Thomas Cook\" colore blu-oceano come nell'altra livrea."}
{"id": "3138045", "revid": "1564499", "url": "https://it.wikipedia.org/wiki?curid=3138045", "title": "Fontanarosa (famiglia)", "text": "I Fontanarosa sono stati una nobile e antica famiglia campana, probabilmente di ascendenza normanna, le cui origini risalgono all'XI secolo. Baroni della provincia del Principato Ultra nel Regno di Napoli, ebbero molti possedimenti, castelli e signorie.\nSecondo alcuni storici, il nome della famiglia deriva da quello della cittadina di Fontanarosa (in Irpinia), della quale furono signori a partire dal XII secolo.\nNel celebre Catalogus baronum, compilato tra il 1150 ed il 1152, si fa riferimento ad alcuni dei primi esponenti di questa nobile famiglia. Il primo ad essere citato \u00e8 il cavaliere Robertus de Fontanarosa che nel 1129 si rec\u00f2 in guerra sotto Ruggero III, duca di Puglia, con quattro soldati e sei serventi, per sedare la rivolta dei baroni. In seguito fu tra i suffeudatari di Elia Gesualdo che insieme ad altri 142 cavalieri part\u00ec per la Terza crociata, o crociata dei re.\nNello stesso registro troviamo Guillelmus de Fontanarosa, citato tra i baroni del Regno che hanno contribuito con militi e mezzi alle crociate. Ci si riferisce a lui come signore di Fontanarosa, Paduli, San Lupo, Montemalo (attualmente Sant'Arcangelo Trimonte) e Valle di Telese. \nXIII secolo\nNel 1239 un secondo Robertus de Fontanarosa viene citato fra i baroni dell'imperatore Federico II di Svevia il quale gli diede in custodia alcuni prigionieri di parte guelfa fatti nella battaglia di Cortenuova nel 1237. Nel 1271 un terzo Roberto, signore di Fontanarosa, venne insignito del titolo di cavaliere dal re Carlo I di Napoli.\nXIV secolo\nFra il 1300 e il 1315 questa famiglia incomici\u00f2 una forte politica di espansione a danno dei feudi vicini, acquisendo numerose terre e possedimenti nell'entroterra campano, tra questi Luogosano, Piana Ferrara, Savignano Irpino, Greci.. Ancora nel corso del Trecento, tra i membri illustri possiamo citare: \n- Ruggiero, nominato nel 1302 da re Carlo II di Napoli, gran protonotario vicario del Regno di Napoli. \n- Gerardo nel 1309 acquis\u00ec il castello di Celenza Valfortore e il feudo di Comiziano oltre ad avere possedimenti e palazzi a Benevento. \n- Bartolomeo nel 1311 fu incaricato dal re di armare le galere reali di stanza nel porto di Otranto. Nel 1335 sub\u00ec un processo perch\u00e9 fu accusato, assieme a Manfredi di Montfort, dell'assassinio di Nicol\u00f2 Gianuilla, conte di sant'Angelo, ma fu poi prosciolto. \n- Giovanni, che, nel 1343, regnante Giovanna I di Napoli, ebbe una disputa con Nicol\u00f2 Sanctangelo, signore di Sant'Angelo all'Esca. Giovanni, mentre si recava con la propria famiglia in pellegrinaggio al santuario di Montevergine fu assalito e derubato dal Sanctangelo e, non essendo riuscito ad ottenere giustizia, per vendicarsi si impadron\u00ec del feudo di San Mango sul Calore, anch'esso di propriet\u00e0 del suo avversario. \n- Riccardo, creato cavaliere gerosolimitano e percettore e commendatore di Troia e di Foggia nel 1359. Gentile, nel 1396, venne concesso dal re Ladislao I di Napoli il privilegio dell'esenzione dai tributi, ripagato dal signore di Fontanarosa con un prestito in denaro per le imprese militari della Corona. \nXV secolo\nNel 1481, tra i cavalieri che combatterono contro i turchi ad Otranto, troviamo un altro Bartolomeo Fontanarosa. Sappiamo che in questo secolo un ramo cadetto della famiglia si stabil\u00ec a Gaeta dove, nell'antica chiesa di San Benedetto era presente una lapide che riportava lo stemma nobiliare e vi era scritto: \"A.D. MCCCCLX assieme a Nicola giace Cola Fontanarosa\",&lt;br&gt; maestro d'armi nel 1525; Giambattista, signore di Fontanarosa nel 1610.\nXVI secolo\nNel Cinquecento la signoria dei Fontanarosa si estende ad alcuni territori dell\u2019agro nolano, soprattutto al paese di Cumignano, attuale Comiziano, dove edificarono diversi luoghi di culto tra cui l\u2019antica chiesa parrocchiale di S.Severino, oggi scomparsa, attestata tra il 1551 e il 1695, di patronato della famiglia..\nGiovanni Nicola nel 1534 fu eletto console del governo nobile della citt\u00e0 di Fabriano.\nXVII secolo\n- Francesco Fontanarosa figlio di Antonio e Vittoria De Notariis.\n-Isabella Fontanarosa (+ Napoli 8-11-1762), merita una menzione speciale, moglie di Paride Galluccio e figlia del barone Francesco. Ricordata come grande filantropa, don\u00f2 il palazzo nobiliare di famiglia alla citt\u00e0 di Nola dove fu costituito il primo nucleo dell\u2019ospedale civile di Santa Maria della Piet\u00e0.\nIl barone Francesco Fontanarosa e la dedica del Tansillo.\nLa famiglia Fontanarosa fu una famiglia di mecenati, soprattutto nel Seicento. Tra i personaggi illustri che passarono tra le arcate di palazzo Fontanarosa a Nola, ci fu il poeta Luigi Tansillo (1672-1750), che dedic\u00f2 nei suoi \"Capitoli giocosi e satirici\" una \"Lettera al Signor barone Fontanarosa,\" nella quale narra di un suo lungo viaggio avventuroso e dai cui riferimenti si comprende quanto la famiglia Fontanarosa ed il barone fossero ben inseriti nell'alta nobilt\u00e0 napoletana.\nBlasonatura.\nD'oro a 3 rose vermiglie, 2 e 1."}
{"id": "3138046", "revid": "2110845", "url": "https://it.wikipedia.org/wiki?curid=3138046", "title": "Carlo Biraghi", "text": "Carriera.\nIn giovent\u00f9 milit\u00f2 nella Vis Nova di Giussano.\nProveniente dalla , nella stagione 1939-1940 si trasferisce al Milan, esordendo in Serie A nella partita Milano-Fiorentina (3-1) del 24 settembre 1939. Con i rossoneri gioca 14 gare in campionato e 2 in Coppa Italia, chiudendo la sua esperianza al Milan nella partita -Milano (2-2) del 2 giugno 1940, ultima giornata di campionato.\nViene quindi ceduto al Padova, dove in due stagioni dal 1940 al 1942 totalizza 56 presenze e 15 gol.\nNella stagione di Serie C 1950-1951 gioca invece per la squadra del Mortara."}
{"id": "3138047", "revid": "767487", "url": "https://it.wikipedia.org/wiki?curid=3138047", "title": "Rebirth (Lil Wayne)", "text": "Rebirth \u00e8 il settimo album del rapper statunitense Lil Wayne, pubblicato il 2 febbraio 2010 dalla Cash Money Records. Originariamente previsto per inizio 2009, dopo numerosi posticipi, l'album \u00e8 stato prodotto principalmente da Cool &amp; Dre, DJ Infamous, DJ Nasty &amp; LVM, Kevin Rudolf e J.U.S.T.I.C.E. League. \"Rebirth\" \u00e8 stato presentato come debutto di Wayne nella musica rock, bench\u00e9 l'album contenga comunque tracce hip hop.\nL'album ha debuttato alla seconda posizione della classifica statunitense \"Billboard 200\", vendendo 176,000 copie nella sua prima settimana. \"Rebirth\" \u00e8 diventato il settimo album consecutivo di Lil Wayne ad entrare nella top ten degli Stati Uniti, e da esso sono stati estratti quattro singoli. L'album \u00e8 stato certificato disco d'oro."}
{"id": "3138054", "revid": "729019", "url": "https://it.wikipedia.org/wiki?curid=3138054", "title": "Framo", "text": "Framo \u00e8 un marchio automobilistico del passato, sotto il quale negli anni trenta furono prodotte utilitarie e piccole autovetture. Dopo la Seconda guerra mondiale la IFA fece ancora produrre sotto questo marchio fino al 1957 furgoncini universali.\nStoria dell'azienda.\nPeriodo 1923\u20131945.\nNel 1923 fu fondata da J\u00f8rgen Skafte Rasmussen la \"Metallwerke Frankenberg / Sachsen\" per la produzione di accessori per motociclette come selle, frizioni, carburatori per la DKW e altre fabbriche.\nNel 1927 dalla combinazione di una moto con un piano di carico, fu prodotto e presto venduto con successo come veicolo a tre ruote motorizzato il robusto ed economico furgone \"DKW Eil Lieferwagen\" (nome del modello TV 300). Seguirono parecchi ulteriori sviluppi come i modelli ZW 200, LT 200, LTyH 200 e LTH 300. Dal 1933 gli impianti con 700 collaboratori furono gradualmente trasferiti a Hainichen, dove Rasmussen aveva acquistato gli ex capannoni di una tesoreria e di una filanda. Sebbene la fabbrica non fosse pi\u00f9 residente nella localit\u00e0 originaria, il 1\u00ba gennaio 1934 il nome degli impianti metallurgici fu cambiato in \"Framo-Werke GmbH\"; tale denominazione era un'abbreviazione del luogo di produzione: \"FRAnkenberg\" e \"MOtorenwerke.\" A partire da quell'anno vennero prodotte anche utilitarie che offrivano motori incorporati DKW raffreddati ad aria e con trazione anteriore: innanzitutto ci fu il veicolo a tre ruote \"Stromer FP 200\" con una ruota davanti e due dietro nonch\u00e9 con una carrozzeria dalla linea aerodinamica. I successivi \"Piccolo VH 200\" e \"Piccolo VH 300\" avevano quattro ruote e all'inizio un cofano motore chiuso simile a quello del \"Tatra 11\". In seguito fu installata una maschera per il radiatore. In tre anni delle tre serie prodotte furono per\u00f2 venduti in totale solo circa 1.070 esemplari.\nNel 1938 venne presentato il primo veicolo commerciale da trasporto a quattro ruote sul mercato il \"V 500\", con un motore da 500\u00a0cm\u00b3 di cilindrata e una potenza di 15 CV. La velocit\u00e0 massima raggiungeva i 60\u00a0km/h. Fino al 1943 seguirono numerosi altri furgoni. La \"Framo\" fece buoni guadagni durante il regime nazista, soprattutto grazie alla produzione di veicoli militari e relativi accessori e all'impiego di lavoratori forzati. Di conseguenza, a partire dal 1945 come industria bellica l'azienda fu quasi completamente smantellata. Hans Rasmussen, l'ex amministratore, fu imprigionato dai sovietici e mor\u00ec il 21 settembre 1945 nel lager di Toszek.\u00a0\nNuovo inizio a partire dal 1945.\nDopo la Seconda guerra mondiale incominci\u00f2 un nuovo capitolo della produzione di veicoli commerciali ad Hainichen: con poche maestranze apr\u00ec dapprima un'azienda di riparazioni per le auto del marchio Framo ancora esistenti ma non in condizioni di marciare; inoltre furono prodotti urgentemente articoli necessari per le esigenze quotidiane come carrelli, stufe e cesti per patate.\nSolo nel 1948 la produzione di auto pot\u00e9 essere ripresa. Da pezzi di ricambio e su macchine esistenti nacque il camioncino V 501. Nel 1951 arrivarono sul mercato i primi nuovi sviluppi, il \"V 901\" e il \"V 902\". A partire dal 1953 si lavor\u00f2 sistematicamente allo sviluppo di camioncini con grande ampiezza di carrozzerie speciali. Come segno visibile di un inizio assolutamente nuovo segu\u00ec nel 1957 un cambiamento del precedente marchio Framo in \"Barkas\". L'anno seguente la produzione principale fu trasferita a Karl-Marx-Stadt e riunita alle fabbriche dei motori e dei veicoli; il modello B 1000 (con un motore a due tempi da 900\u00a0cm\u00b3 di cilindrata e 28 CV (=20,6\u00a0kW)) and\u00f2 in serie nel 1961. Sotto la direzione dell'IFA fu prodotto in grandi quantit\u00e0 e consegnato anche all'estero."}
{"id": "3138056", "revid": "56620", "url": "https://it.wikipedia.org/wiki?curid=3138056", "title": "Augustin Joseph de Mailly", "text": ""}
{"id": "3138057", "revid": "767487", "url": "https://it.wikipedia.org/wiki?curid=3138057", "title": "Osvaldo Trebbi", "text": "Carriera.\nNella stagione 1933-1934 di Serie A gioca una partita con la maglia del Bologna che vince anche la Coppa Europa Centrale del 1934.\nNella stagione 1938-1939, dopo aver lasciato la SPAL, veste invece la maglia del Padova."}
{"id": "3138059", "revid": "287204", "url": "https://it.wikipedia.org/wiki?curid=3138059", "title": "Sachie Ishizu", "text": "Biografia.\nVinse con la turca Melis Sezer l'Indian ITF Junior Tournament - Chandigarh 2009 in doppio battendo in finale le avversarie indiane Kyra Shroff e Rashmi Teltumbde con un punteggio di 6-3, 6-3.\nL'anno dopo, nel 2010, arriv\u00f2 alla finale del Torneo di Wimbledon 2010 - Singolare ragazze venendo sconfitta in un difficile incontro da Krist\u00fdna Pl\u00ed\u0161kov\u00e1, con il punteggio di 3-6, 6-4, 4-6. All'Australian Open 2010 - Singolare ragazze venne eliminata nei primi turni da Luksika Kumkhum.\nNel 2013 si \u00e8 aggiudicata l'oro alle Universiadi."}
{"id": "3138060", "revid": "667176", "url": "https://it.wikipedia.org/wiki?curid=3138060", "title": "Issuu", "text": "Issuu \u00e8 un servizio web che permette di caricare documenti digitali (come portfolio, libri, riviste, giornali, e altri media stampati) per la visualizzazione realistica, e la loro modifica.\nSi integra con i siti di reti sociali per permettere la promozione del materiale caricato.\nIl servizio di Issuu \u00e8 comparabile a quello che fa Flickr con la condivisione di foto o YouTube con la condivisione di video.\nLa societ\u00e0 fu fondata nel 2006, e il servizio \u00e8 stato lanciato nel dicembre 2007.\nNel dicembre 2008 Issuu ha messo a disposizione Smart Look, che permette ad altri siti di convertire i documenti ospitati in edizioni digitali di Issuu, in modo che i lettori possano leggerli senza doverli scaricare."}
{"id": "3138061", "revid": "219355", "url": "https://it.wikipedia.org/wiki?curid=3138061", "title": "Argilla ocrosa", "text": ""}
{"id": "3138063", "revid": "33689", "url": "https://it.wikipedia.org/wiki?curid=3138063", "title": "Civilization V", "text": "Civilization V (o Sid Meier's Civilization V) \u00e8 un videogioco strategico a turni, appartenente alla serie \"Civilization\" di Sid Meier. Sviluppato da Jon Shafer, il gioco \u00e8 uscito per Windows il 21 settembre 2010 in Nord America, e il 24 settembre in Europa tramite piattaforma Valve, e in seguito il 23 novembre in tutto il mondo su Macintosh, e il 10 giugno 2014 su Linux.\nIn \"Civilization V\" il giocatore guida una civilt\u00e0 dalla preistoria fino all'era spaziale (in un ipotetico futuro), su mappe generate casualmente, con obiettivi di vittoria conseguibili tramite ricerca, diplomazia, espansione, sviluppo economico, governo e conquista militare. Il gioco \u00e8 basato su un nuovo motore grafico con mappa esagonale invece della mappa a quadrati che caratterizzava i precedenti \"Civilization\".\nMolti elementi di \"Civilization IV\" e delle sue espansioni sono stati rimossi o modificati, come ad esempio la religione e lo spionaggio, che sono per\u00f2 stati reintrodotti nelle espansioni successive. Il sistema di combattimento \u00e8 stato rivisto, con la rimozione della possibilit\u00e0 di impilare unit\u00e0 e con la possibilit\u00e0 di difesa della citt\u00e0 anche in assenza di truppe. La mappa contiene inoltre citt\u00e0 stato, ovvero piccoli imperi che non concorrono per la vittoria disponibili per commercio, diplomazia e conquista. I confini delle civilt\u00e0 si espandono inoltre in modo pi\u00f9 realistico, favorendo terreni pi\u00f9 produttivi, ed il concetto di strade \u00e8 stato rivisto.\nIl gioco supporta elementi di interazione con la comunit\u00e0, il modding e il multiplayer.\nModalit\u00e0 di gioco.\nCivilt\u00e0 controllate dal computer.\nL'intelligenza artificiale in \"Civilization V\" opera a quattro livelli: l'intelligenza artificiale tattica controlla le singole unit\u00e0, quella operazionale agisce a livello di fronte, quella strategica gestisce l'intera civilt\u00e0 e quella gran-strategica sovrintende il raggiungimento di obiettivi a lungo termine e della vittoria della partita. Le intelligenze artificiali si completano ed interagiscono fra loro portando a differenti comportamenti delle civilt\u00e0 in gioco.\nCiascuno dei leader controllati dall'intelligenza artificiale avr\u00e0 una personalit\u00e0 unica, determinata dalla combinazione di \"tendenze\" in una scala da dieci punti. Ci sono 25 \"tendenze\" racchiuse nelle categorie crescita, espansione, strategia, preferenze militari, flotta e sviluppo; i valori per ciascun leader possono variare da una partita all'altra.\nCivilt\u00e0 e leader disponibili.\nCi sono 18 civilt\u00e0 disponibili nell'edizione base di \"Civilization V\". Il giocatore sceglie una civilt\u00e0 e ne assume il ruolo di leader, impersonando importanti figure storiche. Ogni civilt\u00e0 dispone di un'unit\u00e0 unica, un'altra unit\u00e0 unica oppure un edificio unico, e un'abilit\u00e0 speciale. Il giocatore potr\u00e0 interagire con gli altri leader tramite la schermata della diplomazia, caratterizzata, per la prima volta nella serie, da personaggi pienamente caratterizzati che parlano la propria lingua originaria.\nLe civilt\u00e0 disponibili sono gli Americani di George Washington, gli Arabi di H\u0101r\u016bn al-Rash\u012bd, gli Aztechi di Montezuma I, i Cinesi di Wu Zetian, gli Egiziani di Ramsete II, i Francesi di Napoleone, i Giapponesi di Oda Nobunaga, i Greci di Alessandro, gli Indiani di Gandhi, gli Inglesi di Elisabetta, gli Irochesi di Hiawatha, gli Ottomani di Solimano, i Persiani di Dario I, i Romani di Cesare Augusto, i Russi di Caterina, i Siamesi di Ramkhamhaeng, i Songhai di Askia e i Tedeschi di Otto von Bismarck.\nCitt\u00e0 stato.\nLe citt\u00e0 stato sono un elemento nuovo per la serie di \"Civilization\", e sono civilt\u00e0 minori che, pur espandendo i confini culturali, non possono fondare altre citt\u00e0, costruire meraviglie o conquistare altre citt\u00e0 (ma possono comunque dichiarare guerra). Il giocatore pu\u00f2 conquistarle, esigere tributi da loro, o rendersele amiche tramite versamenti in oro o completamento delle missioni per loro conto, quali distruggere villaggi barbarici, costruire meraviglie oppure ottenere grandi personaggi, ottenendo in cambio risorse (strategiche o di lusso) ed anche unit\u00e0, compresi grandi personaggi se si \u00e8 sbloccata la politica sociale apposita del mecenatismo, oltre che potenziali voti per una vittoria diplomatica. Esistono tre tipi di citt\u00e0 stato, ossia \"acculturate\", \"militari\" e \"mercantili\", che forniscono come bonus rispettivamente cultura, unit\u00e0 militari e oro.\nLe citt\u00e0 stato costituiscono una novit\u00e0 anche in chiave diplomatica: possono portare alla guerra civilt\u00e0 per il possesso della sfera di influenza e contribuiscono alla vittoria diplomatica. Se una civilt\u00e0 dichiara guerra a un'altra, le potenziali citt\u00e0 stato sue alleate le dichiareranno guerra, e di riflesso concludere una pace cesser\u00e0 la guerra anche con quelle medesime citt\u00e0 stato. Le citt\u00e0 stato, di fatto, sono contraddistinte da un fattore chiamato Influenza, la quale diminuisce esigendo tributi o attraversando i territori della citt\u00e0 stato non amica, mentre aumenta tramite le donazioni, le missioni e l'eliminazione di unit\u00e0 nemiche nei suoi pressi. Tutti i giocatori possono diventare amiche della stessa citt\u00e0 stato, ma solo uno pu\u00f2 diventarne alleata, possedendo maggior influenza di tutte, e pu\u00f2 capitare che almeno due civilt\u00e0 entrino in competizione per la stessa citt\u00e0 stato.\nCon il metodo dello spionaggio (introdotto in Gods &amp; Kings), \u00e8 possibile modificare, senza spendere denaro, l'influenza sulle citt\u00e0 stato, il che pu\u00f2 avvenire manipolando le elezioni o compiendo colpi di stato.\nForme di governo.\nIn \"Civilization V\" esistono 60 diverse forme di governo raggruppate in 10 differenti princ\u00ecpi o \"linee guida\", ovvero Tradizionalismo, Libert\u00e0, Onore, Devozione, Mecenatismo, Commercio, Razionalismo, Ordine, Uguaglianza e Autocrazia. Ogni forma di governo pu\u00f2 essere adottata da qualunque fazione, e influenza la sua azione di gioco. Alcune politiche sociali sono inoltre regolarmente impossibili da adottare una volta adottato un suo opposto, pena l'Anarchia, che dura un turno ma azzera ogni produzione, crescita e introito economico. Completando cinque rami delle politiche sociali, \u00e8 possibile costruire il Progetto Utopia, con la quale si consegue una vittoria culturale.\nContenuti scaricabili.\nOltre alle 18 civilt\u00e0 della versione standard, sono disponibili ulteriori civilt\u00e0 come contenuti scaricabili (DLC, downloadable content): gli Inca, la Spagna, Babilonia, la Polinesia, la Danimarca e la Corea.\nAl momento viene distribuita con la versione digitale deluxe da Steam e Direct2Drive. Sono state rese disponibili come bonus preordine anche diverse mappe: \"Cradle of Civilization: Mesopotamia\" (sulla piattaforma Steam), \"Cradle of Civilization: Asia\" (su Amazon.com), \"Cradle of Civilization: The Mediterranean\" (Gamestop e Play.com) e \"Cradle of Civilization: The Americas\" (Walmart). Gli scenari e le mappe singole vengono offerte come contenuto scaricabile dalla fine del 2010. La Mongolia di Genghis Khan \u00e8 stata resa un DLC disponibile come bonus preordine fino al 25 ottobre 2010, a partire dalla quale \u00e8 stata resa gratuita.\nSi tratta della prima espansione del gioco su disco separato (si richiede il programma di base per l'installazione) ed introduce varie novit\u00e0, prima fra tutte la religione, del tutto rimodernata e perfezionata, e con i culti presenti del Buddhismo, Cattolicesimo, Confucianesimo, Giudaismo, Induismo, Islam, Cristianesimo ortodosso, Protestantesimo, Shintoismo, Sikhismo, Taoismo, Tengrismo e Zoroastrismo. Altre novit\u00e0 sono nuove tecnologie, nuove unit\u00e0 (tra le quali citiamo il Grande Profeta e il Grande Ammiraglio, versione marittima del Grande Generale, ma anche l'arciere composito, via di mezzo tra l'arciere e il balestriere), due nuovi tipi di citt\u00e0-stato (marittime e religiose, che donano rispettivamente cibo e fede) e nove nuove civilt\u00e0 con altrettanti leader (Svezia, Olanda, Celti, Unni, Spagna, Etiopia, Maya, Cartagine, Bisanzio e Austria). Gli Spagnoli, gi\u00e0 presenti nei contenuti scaricabili, qui migliorati e potenziati, mantengono come sovrano Isabella di Castiglia.\nIl 9 luglio 2013, la Firaxis ha pubblicato la seconda espansione, \"\" (Nuovo Mondo Impavido), la quale introduce nuove politiche rendendo pi\u00f9 articolato il settore dedicato all'arte e alla cultura, modificando drasticamente la relativa vittoria ed introducendo elementi mai visti prima, come il turismo e l'archeologia pratica (finora presentata solo come tecnologia) e la possibilit\u00e0 di costruire dei musei per collezionare ogni opera dei grandi artisti (ora suddivisi in pittori, musicisti, e scrittori).\nSono state inoltre aggiunte nove nuove civilt\u00e0 (Venezia, Zulu, Indonesia, Shoshone, Brasile, Marocco, Portogallo, Polonia e Assiria), pi\u00f9 l'Etiopia, che era presente anche in \"Gods &amp; Kings\".\n\"Civilization V: Complete Edition\".\nIl 7 febbraio 2014 \u00e8 uscita la \"Complete Edition\" del gioco. Essa contiene, oltre al gioco base, tutte le espansioni e tutti i DLC usciti compresi tutti i \"pre-order bonus\".\nAccoglienza.\n\"Civilization V\" ha ricevuto critiche molto positive, con un punteggio su Metacritic di 90/100 dopo 70 recensioni e del 89,17% dopo 49 recensioni su GameRankings."}
{"id": "3138064", "revid": "219355", "url": "https://it.wikipedia.org/wiki?curid=3138064", "title": "Bolo armeniacos", "text": ""}
{"id": "3138065", "revid": "219355", "url": "https://it.wikipedia.org/wiki?curid=3138065", "title": "Bolo color brunus", "text": ""}
{"id": "3138068", "revid": "219355", "url": "https://it.wikipedia.org/wiki?curid=3138068", "title": "Bolo di Boemia", "text": ""}
{"id": "3138069", "revid": "219355", "url": "https://it.wikipedia.org/wiki?curid=3138069", "title": "Bolo orientale", "text": ""}
{"id": "3138071", "revid": "219355", "url": "https://it.wikipedia.org/wiki?curid=3138071", "title": "Bolo rosso", "text": ""}
{"id": "3138072", "revid": "219355", "url": "https://it.wikipedia.org/wiki?curid=3138072", "title": "Terre bolari", "text": ""}
{"id": "3138074", "revid": "3810", "url": "https://it.wikipedia.org/wiki?curid=3138074", "title": "Monti Laurenziani", "text": "I Monti laurenziani (in francese \"Laurentides\") sono una catena montuosa del sud del Qu\u00e9bec in Canada a nord del fiume San Lorenzo e del fiume Ottawa.\nIl Gatineau, L'Assomption, Li\u00e8vre, Montmorency, Nord e Saint. Maurice nascono nei laghi di queste montagne.\nLe montagne Laurenziane sono una delle pi\u00f9 vecchie catene di monti al mondo, contiene rocce depositate prima del periodo Cambriano di 540 milioni di anni fa."}
{"id": "3138075", "revid": "219355", "url": "https://it.wikipedia.org/wiki?curid=3138075", "title": "Terra di Lemnos", "text": ""}
{"id": "3138076", "revid": "729019", "url": "https://it.wikipedia.org/wiki?curid=3138076", "title": "Centrale nucleare di Dukovany", "text": "La centrale nucleare di Dukovany \u00e8 una centrale nucleare della Repubblica Ceca situata presso la localit\u00e0 di Dukovany in Vyso\u010dina. La centrale \u00e8 composto da 4 reattori VVER440 da 1752 MW complessivi.\nEspansione dell'impianto.\n\u00c8 in fase di proposta l'espansione del sito con l'aggiunta di un nuovo reattore per 1200 MW.\nTeleriscaldamento.\n\u00c8 al vaglio l'utilizzo dei 4 reattori dell'impianto per supplire teleriscaldamento della citt\u00e0 di Brno, a 40 km circa dall'impianto."}
{"id": "3138078", "revid": "287204", "url": "https://it.wikipedia.org/wiki?curid=3138078", "title": "La foiba grande", "text": "La foiba grande \u00e8 un romanzo di Carlo Sgorlon del 1992, che narra le vicende di uno scultore e dei suoi compaesani durante e dopo le due guerre mondiali.\nTrama.\nBenedetto Polo nasce in una famiglia istriana, da madre di origine austriaca.\nDopo la morte della moglie, per evitare di combattere durante la prima guerra mondiale, si trasferisce all'estero.\nNessuno dei familiari sa dove sia andato, finch\u00e9 dalle sue lettere si scopre che \u00e8 imbarcato come marittimo per evitare l'arruolamento sia dell'esercito austriaco che dell'esercito italiano.\nAll'et\u00e0 di cinquant'anni ritorna a casa. Sembra povero e senza un mestiere, ma comunque ha una certa disponibilit\u00e0 di denaro e si viene a sapere che \u00e8 uno scultore apprezzato in America.\nHa un buon rapporto con i compaesani di Umizza, che lo vedono come un personaggio strano (non \u00e8 \"normale\" vivere facendo lo scultore) ma in fondo una brava persona. Si lega in particolare al giovane Frane Radek e a sua sorella, Vera, che fa la serva in casa sua. La ragazza ha una forte personalit\u00e0 ed \u00e8 molto bella. Un ragazzo del paese, Vlado Caharija, \u00e8 innamorato di lei ma viene respinto nonostante la simpatia reciproca.\nScoppia la seconda guerra mondiale che stravolge la vita dei giovani del paese. Sentono di non appartenere a nessuna nazione e molti disertano l'esercito per ingrossare le file dei partigiani. Nel frattempo Benedetto conosce il suo sosia, un uomo di Rovigno che ha alimentato inconsapevolmente tante chiacchiere sul suo conto. La guerra procede con tutte le sventure che l'accompagnano e ad Umizza si viene a sapere che Vlado \u00e8 stato catturato dai soldati. Benedetto e Vera partono per Lubiana per cercare di salvarlo attraverso delle conoscenze dello scultore. Vera subisce la violenza di due soldati italiani e Benedetto si sente responsabile: per la prima volta vede Vera come una donna, avendo sempre cercato di negare a s\u00e9 stesso la femminilit\u00e0 della ragazza, che sente quasi come una figlia.\nComunque la vitalit\u00e0 di Vera non viene repressa dall'accaduto.\nIl sosia di Benedetto, Milan Bescovich, si ritira dalla marina e viene ad abitare ad Umizza, legato dall'amicizia con lo scultore. Sposa Maddalena diventando cos\u00ec il patrigno di Vera e di Frane.\nVera si sentre sempre pi\u00f9 attratta da Benedetto, nonostante la differenza d'et\u00e0. Dopo aver parlato con Lidia, la donna dello scultore, la ragazza decide di rinunciare a lui.\nGli istriani vivono nella vana attesa della liberazione da parte degli alleati. Incominciano a scomparire le persone, probabilmente deportate dai tedeschi, tra queste anche Lidia. Benedetto soffre molto ma si rassegna alla perdita.\nGli istriani hanno paura di passare dal dominio tedesco a quello degli slavi, la gente ha paura di esprimere anche la propria opinione. A guerra finita le sparizioni delle persone continuano, questa volta operate da altri nemici. Si inizia a sospettare che gli scomparsi siano stati gettati nelle foibe di cui \u00e8 ricco il Carso. Nei pressi di Umizza si trova la foiba pi\u00f9 grande, di cui non \u00e8 possibile misurare il fondo.\nAlcuni paesani di sentimenti filoitaliani scelgono di andarsene dall'Istria. Benedetto cerca di convincere i pi\u00f9 a rimanere, per mantenere l'identit\u00e0 del suo popolo nonostante i nuovi invasori.\nVlado fa ritorno in paese, ora \u00e8 un ufficiale delle milizie titine. La gente spera di ricevere aiuto da lui, ma rimane delusa. Il ragazzo \u00e8 cambiato, \u00e8 diventato cinico e duro. Le abitudini cambiano forzatamente, le chiese vengono usate come magazzini e chi d\u00e0 aiuto ai preti viene guardato con sospetto. \nDopo la scomparsa di Milan, catturato probabilmente per errore, confuso con il suo sosia, Benedetto capisce che \u00e8 ora di partire. Coinvolge nel suo progetto i compaesani rimasti. Rischiano di essere denunciati da Vlado, ritornato perch\u00e9 ancora innamorato di Vera. Lei paga la libert\u00e0 per tutti concedendosi al ragazzo. I profughi riescono a lasciare la costa a bordo di un veliero, alla ricerca di una nuova vita."}
{"id": "3138079", "revid": "812894", "url": "https://it.wikipedia.org/wiki?curid=3138079", "title": "Protesta per l'autonomia catalana del 2010", "text": "La protesta per l'autonomia catalana del 2010 \u00e8 stata una dimostrazione avvenuta nel centro di Barcellona il 10 luglio 2010 contro le limitazioni dell'autonomia della Catalogna con la Spagna ed in particolare contro la recente decisione del Tribunale costituzionale spagnolo di annullare vari articoli dello statuto del 2006.\nIl numero di persone che hanno preso parte alla dimostrazione \u00e8 stato stimato tra gli 1,1 milioni (secondo la polizia) e 1 milione e mezzo (secondo gli organizzatori) a 56.000-62.000 secondo Lynce, una societ\u00e0 privata.\nIl giornale di Madrid El Pa\u00eds ha stimato 425.000 dimostranti.\nIl sindaco di Barcellona ha descritto la manifestazione come \"senza precedenti\".\nLo slogan della manifestazione era, in catalano, \"Som una naci\u00f3. Nosaltres decidim.\" (\"Siamo una nazione. Noi decidiamo.\")"}
{"id": "3138089", "revid": "101893344", "url": "https://it.wikipedia.org/wiki?curid=3138089", "title": "Statuto di Autonomia della Catalogna", "text": "Lo Statuto di Autonomia della Catalogna (Estatut d'Autonomia de Catalunya in catalano e Estatuto de Autonom\u00eda de Catalu\u00f1a in spagnolo) fornisce la regolamentazione istituzionale di base per la regione, situata nel nord-est della Spagna, e regola l'autonomia ed i margini di autogoverno di questo territorio. \n\u00c8 conosciuto informalmente come \"Statuto di Miravet\", per essere stato, nell'omonimo municipio, nella Ribera d'Ebre, dove si riunirono i parlamentari catalani di tutti i partiti, per portare avanti, in una fase iniziale, il dibattito sul testo del progetto del nuovo statuto. In cambio, alcuni dei suoi detrattori lo chiamano \"Statuto della Moncloa\", dal momento che fu il luogo in cui fu concordata la stesura finale del testo che modificava sostanzialmente quello approvato nel Parlamento della Catalogna.\nStoria ed obiettivi.\nLo statuto, approvato dal referendum del 18 giugno 2006, ed entrato in vigore il 9 agosto dello stesso anno, ha sostituito il precedente \"Statuto di Sau\" (risalente al 1979), e determina, tra l'altro:\nUna sentenza del Tribunale costituzionale iberico, nel giugno 2010, annull\u00f2 parzialmente - e in vari articoli - lo statuto. Il fatto provoc\u00f2, il 10 luglio successivo, un'imponente e multitudinaria manifestazione di protesta a Barcellona.\nConseguenze.\nNell'autunno 2017, la Catalogna tent\u00f2 un nuovo referendum per il riconoscimento formale dell'indipendenza che non and\u00f2 a buon fine."}
{"id": "3138090", "revid": "1494169", "url": "https://it.wikipedia.org/wiki?curid=3138090", "title": "Aidano", "text": ""}
{"id": "3138091", "revid": "228587", "url": "https://it.wikipedia.org/wiki?curid=3138091", "title": "Predappio-Roma", "text": "La Predappio-Roma, conosciuta anche come Coppa del Duce, \u00e8 stata una manifestazione maschile di ciclismo su strada, sia corsa in linea (edizioni 1928-1932), sia come corsa a tappe (edizione 1933), che si sviluppava fra Predappio, citt\u00e0 natale di Benito Mussolini, e Roma. Fu organizzata dal giornale \"Il Littoriale\" in onore del Duce.\nAlbo d'oro.\n\"Aggiornato all'edizione 1933.\""}
{"id": "3138094", "revid": "1924342", "url": "https://it.wikipedia.org/wiki?curid=3138094", "title": "DJ Khaled", "text": " Arrivando al successo nel decennio 2010, ha debuttato due volte alla prima posizione della Billboard 200 e cinque nella US Top Rap Albums Chart, vendendo in tutto il mondo oltre 4 milioni di album e 40 milioni di singoli. Nel 2020 ha ottenuto il Grammy Award come Best Rap/Sung Performance, oltre ad aver vinto nel corso della sua carriera 13 BET Hip-Hop Awards, 2 American Music Awards, un MTV Video Music Awards e un Soul Train Music Award.\nInizia come conduttore radiofonico negli anni duemila, proseguendo con la produzione di brani per Pitbull, Rick Ross, Ace Hood, e successivamente per Future, French Montana e Jennifer Lopez. Contemporaneamente intraprende la carriera da disc jockey e cantautore rilasciando undici album in studio, tra cui \"Major Key\" (2016), \"Grateful\" (2017) e \"Father of Asahd\" (2019), supportati da numerosi singoli e collaborazioni di successo, compresi \"I'm the One\", \"Wild Thoughts\", \"Dinero\", \"For Free\", \"Shining\" e \"Top Off\".\nDal 2016 ha stipulato un contratto come artista e produttore con la Roc Nation, arrivando cos\u00ec a lavorare in studio con numerosi rapper di successo, tra cui il fondatore Jay-Z, Future, Kanye West, Drake, Chris Brown, Lil Wayne, Nicki Minaj, Missy Elliott e Travis Scott. Ha poi collaborato con artisti provenienti da altri generi musicali come Rihanna, Beyonc\u00e9, Alicia Keys, Meghan Trainor, John Legend, Mary J. Blige, J Balvin, Calvin Harris e Justin Bieber.\nBiografia.\nKhaled \u00e8 nato a New Orleans, in Louisiana, il 26 novembre del 1975, figlio di immigrati palestinesi. Attualmente risiede a Pembroke Pines (in Florida). Dal 2003 DJ Khaled lavora per la stazione radio WEDR di musica \"urban\" situata a Miami, in Florida, dove conduce la trasmissione \"TakeOver\" insieme a host K. Foxx., In precedenza aveva lavorato come spalla per la trasmissione \"The Luke Show\" condotta da Luther Campbell, sempre su WEDR.\nDJ Khaled \u00e8 inoltre il DJ per il gruppo musicale hip hop Terror Squad. Ha inoltre prodotto dal 2004 al 2006 anche gli album di Fat Joe e di Fabolous. Nel 2006, Khaled ha pubblicato il suo album di debutto \"Listennn... the Album\", che ha debuttato nella Billboard 200 alla dodicesima posizione.. Hanno fatto seguito \"We the Best\" (2007), \"We Global\" (2008) e \"Victory\" (2010). Nel 2009, Khaled \u00e8 diventato il presidente dell'etichetta discografica Def Jam South. Nel 2008 ha vinto il BET Hip Hop Awards come DJ dell'anno.\n2016-2017: \"Major Key\" e \"Grateful\".\nIl 29 febbraio 2016, Khaled ha firmato un accordo di sola amministrazione con la societ\u00e0 di Jay-Z, Roc Nation, e ha annunciato il suo nono album in studio, \"Major Key\". Ha anche annunciato che il suo album conterr\u00e0 Jay Z, Future, Kanye West, Big Sean, Lil Wayne, Nicki Minaj, Meghan Trainor e Rick Ross. L'album raggiunge la prima posizione della Billboard 200, vendendo in totale 1 milione di copie negli Stati Uniti, ed entra nelle top10 di Canada, Regno Unito ed Australia. Il 3 giugno 2016, Khaled ha pubblicato il primo singolo tratto dall'album, \"For Free\", con Drake che vende oltre 2,2 milioni di copie e diviene il quarto debutto pi\u00f9 alto nella Billboard Hot 100. Successivamente rilascia le collaborazioni \"I Got the Keys\" con Future e Jay-Z, \"Holy Key\" con Kendrick Lamar e Betty Wright e \"Do You Mind\" con Nicki Minaj, Chris Brown e Rick Ross. L'album riceve una nomina ai Grammy Award come Best Rap Album e ai Billboard Music Award come Top Rap Album. Nel 2016 \u00e8 tra i produttori dell'album di French Montana \"MC4\".\nIl 24 dicembre 2016, Khaled ha annunciato su Twitter che sta lavorando al suo decimo album in studio, \"Grateful\", con potenziali collaboratori, come Chance the Rapper, Justin Bieber, Migos, Alicia Keys e Mariah Carey. L'album diventa il secondo numero uno nella Billboard 200, e debutta nella top10 nel Regno Unito, Australia, Francia e Canada, arrivando a vendere oltre 1,2 milioni di copie in tutto il mondo. Il 12 febbraio, il DJ Khaled ha pubblicato \"Shining\", singolo di apertura del nuovo progetto con i coniugi Beyonc\u00e9 e Jay-Z, vendendo oltre 1 milioni di copie negli Stati Uniti. Nell'aprile successivo rilascia \"I'm the One\" con Justin Bieber, Lil Wayne, Quavo e Chance the Rapper, entrando nelle top10 di oltre trenta classifiche, ottenendo la prima posizione nella Billboard Hot 100 e in Canada, Regno Unito, Australia e Nuova Zelanda, vendendo oltre 10 milioni di copie in tutto il mondo, di cui 7 negli Stati Uniti. Sempre nel 2017 produce quattro tracce per l'album \"Tours\" del rapper statunitense Kent Jones e una traccia nell'album omonimo del rapper Future. Il 16 giugno 2018 rilascia \"Wild Thoughts\" con Rihanna e Bryson Tiller, debuttando nelle top10 di oltre 40 classifiche, tra cui la seconda posizione della Billboard Hot 100 e la prima posizione in Australia e Regno Unito. La canzone ottiene inoltre numerosi riconoscimenti e nomine, tra cui un Soul Train Music Award, un BET Awards,un BET Hip Hop Awards e quattro nomine agli MTV Video Music Awards.\n2018-presente: \"Father of Asahd\", collaborazioni e \"Khaled Khaled\".\nIl 1\u00ba marzo 2018, Khaled ha annunciato il suo undicesimo album in studio,\"Father of Asahd\", e il suo singolo principale \"Top Off\", con Beyonc\u00e9, Jay-Z e Future. L'album, oltre a debuttare alla seconda posizione della Billboard 200 e prima della classifica canadese, vede numerose collaborazioni, tra cui J Balvin, SZA, Travis Scott, Post Malone e Big Sean. Il 23 luglio Khaled ha annunciato il prossimo singolo, intitolato \"No Brainer\", con Justin Bieber, Chance the Rapper e Quavo, debuttando alla posizione 5 della Billboard Hot 100, 3 della classifica britannica, vendendo oltre 2 milioni di copie in tutto il mondo. Contemporaneamente collabora con Jennifer Lopez nel brano \"Dinero\" che raggiunge la prima posizione della US Latin Airplay, e fa ottenere al DJ il primo MTV Video Music Awards come Best Collaboration. Il 17 maggio 2019 rilascia il singolo \"Just Us\" con SZA e la collaborazione \"Wish Wish\" con Cardi B e 21 Savage, vendendo complessivamente 2 milioni di copie. Nel 2019 \u00e8 inoltre tra i produttori dell'album dei brani presenti nel film Walt Disney \"Aladdin\" interpretati da Will Smith. Il brano \"Higher\", presente in \"Father of Asahd,\" con John Legend e Nipsey Hussle ottiene nel 2020 il Grammy Awards come Best Rap/Sung Performance.\nNel 2020 appare in un cameo nel film \"Bad Boys for Life\" con Will Smith e Martin Lawrence. Nel luglio dello stesso anno pubblica lo stesso giorno i singoli \"Popstar\" e \"Greece\" entrambi in collaborazione con Drake e primi due estratti del dodicesimo album in studio \"Khaled Khaled\". Nei primi mesi del 2021 il produttore ha tenuto aggiornati i suoi fan tramite i social sui progressi relativi all'album e il 28 aprile ha annunciato che la pubblicazione avverr\u00e0 il 30 dello stesso mese."}
{"id": "3138095", "revid": "1889177", "url": "https://it.wikipedia.org/wiki?curid=3138095", "title": "Cascate Reichenbach", "text": "Cascate Reichenbach (Reichenbachfall) sono una serie di cascate del fiume Aar a Schattenhalb vicino a Meiringen, nel canton Berna, in Svizzera.\nDescrizione.\nLe cascate, che complessivamente fanno un salto di 250 metri, sono accessibili dalla funicolare Reichenbachfall-Bahn. Oggi una centrale idroelettrica sfrutta le cascate in certi periodi dell'anno riducendone cos\u00ec il flusso.\nQueste cascate sono state rese famose dallo scrittore scozzese Sir Arthur Conan Doyle, che nel racconto \"L'ultima avventura\" vi ambient\u00f2 la famosa battaglia fra Sherlock Holmes ed il Professor Moriarty, durante la quale entrambi vengono, almeno apparentemente, ingoiati dalle acque.\nIn realt\u00e0, la vera sporgenza da cui l\u2019investigatore cadde insieme al nemico si trova sull\u2019altro lato delle cascate di Reichenbach rispetto alla funicolare. Si pu\u00f2 raggiungere salendo il percorso in cima al precipizio, attraversando il ponte e seguendo il sentiero."}
{"id": "3138096", "revid": "219355", "url": "https://it.wikipedia.org/wiki?curid=3138096", "title": "Cinnabrite", "text": ""}
{"id": "3138099", "revid": "6923", "url": "https://it.wikipedia.org/wiki?curid=3138099", "title": "Giuseppe Ugolini (militare)", "text": "Biografia.\nIl 22 giugno 1920, al termine di un comizio tenuto dall'anarchico Errico Malatesta all'Arena Civica, manifestanti anarchici si diressero in corteo lungo le strade di Milano devastando negozi e lanciando sassi. Il corteo non autorizzato fu bloccato dalla Polizia e sciolto con la forza. Negli scontri che seguirono furono uccisi sei manifestanti. La sera stessa i capi anarchici proclamarono lo sciopero generale.\nIl giorno dopo i militanti anarchici procedettero in Piazzale Loreto a bloccare tutti i mezzi di trasporto. Il vicebrigadiere Giuseppe Ugolini, mentre si trovava a bordo di un tram in corso Buenos Aires armato di , fu intercettato da circa duecento manifestanti anarchici. Ugolini, circondato dalla folla, si rifiut\u00f2 di consegnare il fucile e, spar\u00f2 col moschetto uccidendo due uomini (l'operaio Alfredo Cappelli e l'ex guardia di finanza Francesco Bonini) e ferendone tre. Subito dopo fu linciato.\nRicoverato all'ospedale militare che si trovava allora presso Sant'Ambrogio, spir\u00f2 poche ore dopo. L'autopsia stabil\u00ec, fra le altre cose, gli erano state amputate quattro dita per sottrargli gli anelli che indossava.\nCon un \"motu proprio\" il Re lo insign\u00ec della medaglia d'oro alla memoria."}
{"id": "3138100", "revid": "219355", "url": "https://it.wikipedia.org/wiki?curid=3138100", "title": "Cinnabrium", "text": ""}
{"id": "3138101", "revid": "219355", "url": "https://it.wikipedia.org/wiki?curid=3138101", "title": "Cinaprio", "text": ""}
{"id": "3138102", "revid": "219355", "url": "https://it.wikipedia.org/wiki?curid=3138102", "title": "Cinabro della Cina", "text": ""}
{"id": "3138103", "revid": "219355", "url": "https://it.wikipedia.org/wiki?curid=3138103", "title": "Cinabro di mercurio", "text": ""}
{"id": "3138104", "revid": "219355", "url": "https://it.wikipedia.org/wiki?curid=3138104", "title": "Cinabro d'Olanda", "text": ""}
{"id": "3138105", "revid": "219355", "url": "https://it.wikipedia.org/wiki?curid=3138105", "title": "Cinabro olandese", "text": ""}
{"id": "3138107", "revid": "219355", "url": "https://it.wikipedia.org/wiki?curid=3138107", "title": "Rosso cinabro", "text": ""}
{"id": "3138108", "revid": "219355", "url": "https://it.wikipedia.org/wiki?curid=3138108", "title": "Rosso di Cina", "text": ""}
{"id": "3138109", "revid": "122892013", "url": "https://it.wikipedia.org/wiki?curid=3138109", "title": "Rob Letterman", "text": "Biografia.\nNel 1999 ha diretto il cortometraggio di animazione \"Los Gringos\" che ha portato al Sundance Film Festival l'anno successivo.\nNel 2004 ha firmato, assieme a Bibo Bergeron e Vicky Jenson, la regia di \"Shark Tale\", prodotto dalla DreamWorks Animation e presentato come evento speciale alla 61\u00aa Mostra internazionale d'arte cinematografica di Venezia. Il film \u00e8 stato candidato nel 2005 agli Oscar al miglior film d'animazione, vinti per\u00f2 da \"Gli Incredibili\". Per la sceneggiatura, scritta assieme a Michael J. Wilson \u00e8 stato candidato agli Annie Awards.\nNel 2009 ha diretto, sempre per la DreamWorks, \"Mostri contro alieni\" assieme a Conrad Vernon. Uscito del 2009 \u00e8 stato il primo film a essere prodotto, e non semplicemente convertito, in computer grafica 3D.\nPer il 2010 realizza \"I fantastici viaggi di Gulliver\", film non d'animazione con protagonista Jack Black."}
{"id": "3138110", "revid": "6923", "url": "https://it.wikipedia.org/wiki?curid=3138110", "title": "Rivolte del Sud Kirghizistan del 2010", "text": "Le rivolte del Sud Kirghizistan del 2010 furono degli scontri che videro protagonisti i kirghizi e gli uzbechi residenti nel sud del Kirghizistan, primariamente nelle citt\u00e0 di O\u0161 e Jalalabad a causa della fuga dell'ex Presidente Kurmanbek Bakiyev il 7 aprile. Questo evento fa parte della crisi Kirghiza del 2010.\nLa violenza \u00e8 nata tra i due gruppi etnici il 19 maggio a \u017dalalabad ed \u00e8 continuata il 9 giugno a O\u0161. Il diffondersi della violenza ha richiesto l'appoggio della Russia per un Governo \"ad interim\" condotto da Roza Otunbayeva per dichiarare lo stato di emergenza il 12 giugno nel tentativo di prendere il controllo della situazione. Gli scontri hanno ucciso 2.000 persone, per lo pi\u00f9 uzbechi, e provocato l'esodo di 100.000 profughi dal Paese."}
{"id": "3138111", "revid": "219355", "url": "https://it.wikipedia.org/wiki?curid=3138111", "title": "Senauro", "text": ""}
{"id": "3138112", "revid": "219355", "url": "https://it.wikipedia.org/wiki?curid=3138112", "title": "Vermiculum", "text": ""}
{"id": "3138115", "revid": "173219", "url": "https://it.wikipedia.org/wiki?curid=3138115", "title": "Jacquet da Mantova", "text": "Biografia.\nSi trasfer\u00ec in Italia probabilmente in giovanissima et\u00e0. Fu a Modena nel 1519 al servizio della famiglia Rangoni e nel 1525 a Ferrara presso la corte degli Este, dove ebbe modo di instaurare una profonda amicizia con Adrian Willaert, fondatore della scuola veneziana. L'anno seguente si spost\u00f2 a Mantova dove trascorse il resto della sua vita. Divenne \"maestro di cappella\" alla sotto il cardinale Ercole Gonzaga vescovo di Mantova. Il cardinale Gonzaga stimava Jacquet e il rapporto fra i due fu reciprocamente vantaggioso; Gonzaga, quando fu designato a presiedere il Concilio di Trento, fu il sostenitore pi\u00f9 entusiasta della Controriforma, e sostenitore energico delle musiche del suo compositore preferito.\nOltre a godere del riconoscimento dal suo datore di lavoro, elogiarono la sua musica due papi della famiglia Medici, Leone X e Clemente VII. Gran parte della musica di Jacquet ebbe ampia diffusione, in particolare il suo mottetto \"Aspice Domine\" che apparve in oltre 30 fonti contemporanee.\nJacquet sembra che sia morto in miseria, un fatto strano per un compositore cos\u00ec ben collegato e stimato, soprattutto da parte dei Medici, ma la sua famiglia ricevette una pensione dal cardinale Gonzaga.\nMusica.\nJacquet scrisse quasi esclusivamente musica sacra vocale. Fu attento alle tendenze del tempo e la sua musica mostra una chiara progressione stilistica dalla dipendenza dalle pratiche imperanti nel tardo XV secolo verso la dilagante imitazione utilizzata dalla generazione di compositori dopo Josquin. La sua arte \u00e8 accurata, e il suo contrappunto \u00e8 fluido e aggraziato, le parti sono ben equilibrate e occasionali sezioni omofoniche interrompono la trama polifonica prevalente.\nEgli compose 23 messe tutte a noi pervenute e pi\u00f9 di 100 mottetti. Molti mottetti vennero composti per delle occasioni ufficiali: arrivo di dignitari, matrimoni, tributi e altri avvenimenti celebrativi. Ci sono pervenute soltanto quattro sue opere di musica profana, probabilmente composizioni della sua giovent\u00f9. Il pi\u00f9 importante sostenitore della Controriforma, ebbe una scarsa opinione della musica profana.\nNei suoi ultimi anni, la sua musica and\u00f2 semplificandosi, ed egli compose molti inni. Le regole emerse dal Concilio di Trento incoraggiavano la semplicit\u00e0 della musica nella quale le parole riuscivano ad acquisire una maggiore intelligibilit\u00e0. Jacquet segu\u00ec queste regole mostrando il naturale sviluppo di uno stile che prima abbracci\u00f2 la complessa polifonia e successivamente segu\u00ec semplicit\u00e0 e chiarezza."}
{"id": "3138118", "revid": "219355", "url": "https://it.wikipedia.org/wiki?curid=3138118", "title": "Rosso di Saturno", "text": ""}
{"id": "3138119", "revid": "219355", "url": "https://it.wikipedia.org/wiki?curid=3138119", "title": "Rosso di piombo", "text": ""}
{"id": "3138120", "revid": "287204", "url": "https://it.wikipedia.org/wiki?curid=3138120", "title": "Il prato in fondo al mare", "text": "Il prato in fondo al mare \u00e8 un romanzo di Stanislao Nievo, scritto nel 1974 e vincitore del Premio Campiello nel 1975.\nIn un immaginario diario di bordo si racconta la fine tragica di un avo dell'autore, Ippolito Nievo, avvenuta a causa del naufragio del vascello Ercole su cui si era imbarcato a Palermo nel marzo del 1861 per portare a Torino la contabilit\u00e0 della spedizione dei Mille sulla quale infuriavano le polemiche."}
{"id": "3138121", "revid": "219355", "url": "https://it.wikipedia.org/wiki?curid=3138121", "title": "Secondarium minium", "text": ""}
{"id": "3138124", "revid": "219355", "url": "https://it.wikipedia.org/wiki?curid=3138124", "title": "Rosso di Parigi", "text": ""}
{"id": "3138126", "revid": "219355", "url": "https://it.wikipedia.org/wiki?curid=3138126", "title": "Sandaraco", "text": ""}
{"id": "3138127", "revid": "219355", "url": "https://it.wikipedia.org/wiki?curid=3138127", "title": "Sandix", "text": ""}
{"id": "3138128", "revid": "219355", "url": "https://it.wikipedia.org/wiki?curid=3138128", "title": "Sanrendy", "text": ""}
{"id": "3138129", "revid": "219355", "url": "https://it.wikipedia.org/wiki?curid=3138129", "title": "Minio comune", "text": ""}
{"id": "3138132", "revid": "340520", "url": "https://it.wikipedia.org/wiki?curid=3138132", "title": "Early dancehall", "text": "L'early dancehall \u00e8 un sottogenere della musica reggae, e in particolare del dancehall reggae. Esso rappresenta nello specifico la prima forma di dancehall, nata e sviluppata nel periodo tra il 1979 e il 1985, in cui la base musicale era sempre suonata da musicisti, e basata su rivisitazioni modificate di vecchi riddim Rocksteady, o in genere della prima epoca reggae, suonate da una backing band. Infatti le due principali backing band che suonavano le basi strumentali per la maggior parte degli artisti early dancehall erano la the High Times Band e soprattutto i the Roots Radics, ritenute responsabili della creazione del primo sound dancehall reggae. L'Early dancehall si distingue inoltre dalla dancehall digitale, il raggamuffin, sorto dal 1985, in cui le basi sono sempre sintetizzate.\nCome le altre forme di musica Dancehall, questa si divide in due varianti:\nLa fase Early dancehall port\u00f2 anche una nuova ondata di produttori: Henry \"Junjo\" Lawes \u00e8 considerato uno dei padri della prima Dancehall, collaborando con svariati artisti tra cui spicca Barrington Levy, riconosciuto come il primo artista Dancehall. Ma oltre a Lawes, emersero Linval Thompson, Gussie Clarke, Jah Thomas e alcuni altri, i quali furono i successori degli storici produttori degli anni settanta che guidarono l'epoca Roots reggae.\nStoria.\nOrigini.\nNei tardi anni settanta il sound reggae pi\u00f9 diffuso era lo stile rockers, introdotto attorno alla met\u00e0 del decennio dalla famosa coppia di session player Sly Dunbar e Robbie Shakespeare (Sly &amp; Robbie), assieme ai \"The Revolutionaries\", la loro band di supporto. Era uno stile ritmico introdotto nel roots reggae e nel dub del periodo, in cui spiccava la tecnica strumentale del batterista Dunbar (come di altri che lo imitarono) ed una forte presenza di elementi provenienti dal funk americano. Il complesso stile rockers domin\u00f2 la scena musicale giamaicana a partire circa dal 1976 fino ai tardi anni settanta. Ma Sly &amp; Robbie interruppero la loro attivit\u00e0 per dar vita alla loro nuova etichetta discografica, la Taxi Records. Infatti quando i due abbandonarono la band per fondare la label, i Revolutionaries si evolsero nei Roots Radics. Questa nuova incarnazione, guidata dal bassista Flabba Holt ed il batterista Style Scott, registr\u00f2 qualche nuovo dubplate per il produttore Henry \"Junjo\" Lawes suonando come backing band per l'allora sconosciuto Barrington Levy, introducendo nuove sonorit\u00e0. Durante queste sessioni venne prodotto un sound pi\u00f9 semplice, duro e profondo rispetto allo stile rockers, con pi\u00f9 attenzione per il groove a scapito della tecnica. Dalla collaborazione con Henry \"Junjo\" Lawes i the Roots Radics diedero alla luce alcuni dei primi esempi di dancehall reggae, attraverso cui introdussero lo stesso Levy, ma anche altri artisti successivi come Frankie Paul, e Junior Reid, rendendoli delle star. Molte di queste tracce, che infine apparvero proprio sul disco di debutto di Barrington Levy, erano dei vecchi riddim e brani rivisitati, nel quale vennero esclusi alcuni elementi per far risaltare le linee di basso e il duro attacco di batteria. Lo stile di canto di Levy era diverso dagli altri, e non era mai stato sentito prima nel reggae.\nLa nascita.\nLa nascita dell'era dancehall reggae pu\u00f2 essere pi\u00f9 precisamente riconosciuta nel periodo d'esordio di Barrington Levy (poi soprannominato \"Black Canary\") alla fine degli anni settanta, ed il suo album di debutto, \"Bounty Hunter\" (1979), \u00e8 indicato da molti come il primo album dancehall. L'artista inizi\u00f2 a dedicarsi a tematiche consapevoli, canzoni romantiche e brani rivolti al pubblico delle dancehall. I primi due dischi dell'artista, \"Bounty Hunter\" (Jah Life, 1979) e \"Shine Eye Gal\" (Burning Sounds, 1979) furono realizzati nello stesso periodo anche negli Stati Uniti e nel Regno Unito, e questi, come anche i relativi singoli estratti, iniziarono a caratterizzare il suono del nuovo reggae.\nPoco dopo il periodo in cui Levy, Lawes e i the Roots Radics stavano rivoluzionando il sound Reggae, emergeva anche Sugar Minott, in coppia con il produttore Clement \"Coxsone\" Dodd. Con alcuni brani come \"\"Oh Mr. DC\" e \"Vanity\"\", Minott e Dodd ripresero i vecchi riddim dell'epoca d'oro degli Studio One, ma allo stesso tempo resero il suono pi\u00f9 moderno e contemporaneo. Lo stile dancehall nacque quindi nel 1979 e si svilupp\u00f2 fortemente durante i primi anni ottanta, con linee di basso che divennero pi\u00f9 marcate, giri di batteria pi\u00f9 duri e semplici, e dove spesso venivano riproposti i vecchi riddim storici della prima epoca reggae: questi artisti incidevano le loro parti vocali su vecchie basi Rocksteady degli anni sessanta. Altri cantanti che emersero nell'era Early dancehall divenendo delle grandi star furono Don Carlos, Al Campbell, Triston Palmer, Junior Reid, Frankie Paul, molti dei quali erano gi\u00e0 attivi come artisti Roots alla fine degli anni settanta; ed anche artisti storici delle generazioni passate come Gregory Isaacs, Bunny Wailer, e Delroy Wilson, si adattarono con successo al nuovo stile. La Dancehall port\u00f2 anche ad una nuova era di produttori: Junjo Lawes, Linval Thompson, Gussie Clarke, e Jah Thomas furono i successori degli storici produttori degli anni settanta.\nEarly dancehall e dj toasting: il rub-a-dub.\nAll'interno dell'emergente scena dancehall della prima era si facevano strada anche nuove generazioni di deejay, i quali praticavano il toasting ereditato dallo stile dj style di U-Roy invece di cantare. Una parte della dancehall venne in questo modo contaminata dal dj style, uno stile di musica reggae suonata dai dj in cui venivano incise o improvvisate delle parti parlate sopra i riddim originali. Questa tradizione, sviluppata sin dai tardi anni sessanta, era rappresentata appunto da artisti come U-Roy e Big Youth, e risult\u00f2 inoltre il predecessore e maggior ispiratore della musica rap statunitense. Infatti, proprio sulla scia del vecchio dj style, il sound dancehall venne adottato anche dai sound system, i quali diedero inizio a questa nuova ondata di dj. Dal momento che il dancehall reggae era uno stile risuonato sulla base di vecchi riddim, i dj ora avevano trovato un genere per poter dare sfogo alla loro arte, visto che gi\u00e0 nell'epoca dj style questi artisti improvvisavano i loro toasting su basi gi\u00e0 esistenti.\nI dj, pi\u00f9 di ogni altro artista nelle dancehall, rappresentarono i cambiamenti che stavano avvenendo nella cultura popolare giamaicana. L'innovazione pi\u00f9 importante fu data dal fatto che le versioni dei dj divennero essenziali nella musica giamaicana. Queste registrazioni cominciarono a venire fortemente diffuse in grandi quantit\u00e0 come mai era stato prima, superando spesso le copie dei 45 giri dei cantanti, molti dei quali iniziarono a venire visti come fuori moda se paragonati agli emergenti deejay, la quale arte spontanea e interattiva, poteva essere vista come la forma di espressione musicale pi\u00f9 democratica e populista immaginabile. Una circostanza analoga poteva essere ritrovata gi\u00e0 nella fine degli anni sessanta, quando il primo dj style divenne maggiormente popolare all'interno del pubblico delle dancehall, mentre negli anni settanta, in alcuni casi addirittura pi\u00f9 popolare del roots reggae delle star internazionali.\nL'early dancehall dei dj venne nominata rub-a-dub, e alcuni riconoscono gli iniziatori di questa variante nel duo formato da Michigan &amp; Smiley - Papa Michigan (Anthony Fairclough) e General Smiley (Erroll Bennett) - i quali furono tra i primi dj a presentarsi in coppia. Il duo registr\u00f2 un disco dal titolo di \"Rub-A-Dub Style\" nel 1979 con la collaborazione del noto produttore Clement \"Coxsone\" Dodd ottenendo subito un grande successo, in particolare con i brani \"\"Rub A Dub Style\" e \"Nice Up the Dance\"\" trasmessi ovunque nel circuito delle dancehall. Il brano omonimo che diede il nome al nuovo genere, era costruito, in piena tradizione dj style ed early dancehall, su una base del vecchio classico rocksteady di Alton Ellis \"I'm Just a Guy\" (1967), e scal\u00f2 presto le classifiche giamaicane. In realt\u00e0, pi\u00f9 o meno in contemporanea con l'esordio di Michigan &amp; Smiley, molti dei dj degli ultimi anni settanta, come Ranking Joe, Clint Eastwood, Lone Ranger, General Echo, Ranking Trevor, Prince Mohammed, Ranking Dread, Prince Far I, Jah Thomas, fecero da ponte tra l'era dj style, e l'era early dancehall dei dj. Si pu\u00f2 dire che svariati esponenti del dj style degli anni settanta inizieranno ad adottare la sonorit\u00e0 dancehall nel decennio successivo; perfino il padrino del dj style, U-Roy, cos\u00ec come I-Roy, U-Brown, Dillinger e Trinity.\nI vecchi toaster dell'era dj style vennero soppiantati da nuove star come Captain Sinbad, Ranking Joe, Clint Eastwood, Lone Ranger, Josey Wales, Charlie Chaplin, General Echo, e Yellowman. Questo cambiamento venne riflettuto anche nella raccolta prodotta da Junjo Lawes \"A Whole New Generation of DJs\" del 1981, dove molti artisti presero diretta ispirazione da U-Roy. Durante i primi anni ottanta questi dj iniziarono quasi a diventare pi\u00f9 popolari dei cantanti tradizionali, spesso incidendo le loro parti vocali sui nuovi riddim prima dei cantanti stessi. Due dei pi\u00f9 grandi dj della prima era dancehall furono Yellowman e Eek-a-Mouse, che scelsero l'umorismo piuttosto che la violenza, diventando delle grandi star. Yellowman inoltre fu il primo dj giamaicano a firmare per una major americana, e in Giamaica riusc\u00ec ad ottenere un livello di popolarit\u00e0 tale da tener testa a Bob Marley. Durante i primi della decade si assiste anche all'esordio di dj donne, con Lady Saw, Sister Nancy, e Shelly Thunder.\nLe tematiche controverse e le cause.\nCon la vittoria decisiva di Edward Seaga ed il suo Partito Laburista Giamaicano alle elezioni nazionali del 1980, sconvolta da una guerra civile violenta a sfondo politico che provoc\u00f2 la morte di pi\u00f9 di 800 persone, la societ\u00e0 giamaicana sub\u00ec una transizione dal socialismo democratico di Michael Manley ed il suo People's National Party, ad una nuova epoca di neoliberismo del mercato libero. Durante questa fase, la scena musicale giamaicana sub\u00ec un mutamento drammatico, allontanandosi dal dominio morale dei Rasta e del Roots reggae, che i Rasta resero popolare a livello internazionale. Il pubblico delle dancehall di conseguenza cominci\u00f2 a sostenere un nuovo stile di reggae che celebrava il consumismo, la sessualit\u00e0, le armi, la malavita e lo svago. In altre parole, questa fase segn\u00f2 uno spostamento dal confronto militante ed il sogno di un paradiso in Africa, verso la ricerca del maggior benessere possibile \"qui e ora\", ovvero nelle dancehall.\nSi dice che il genere inizi\u00f2 a prendere piede nelle dancehall quando la gente cominci\u00f2 a dimostrare un interesse verso qualcosa di diverso dalle solite tematiche religiose del roots reggae. Temi come le ingiustizie sociali, rimpatrio, e rastafarianesimo vennero soppiantati da danza, violenza e sessismo esplicito. Non fu un caso che critici musicali reggae, specialmente quelli esteri, erano tutti unanimi nel condannare lo stile dancehall reggae, questo perch\u00e9 i pezzi pi\u00f9 famosi di questo genere, non erano legati alla spiritualit\u00e0 e consapevolezza Rasta tipici del roots, che molti americani ed europei amavano ed ammiravano.\nIl genere prese il nome dalla dancehall, un grande spazio al chiuso o all'aperto (equivalente di Discoteca) dove la gente si ritrovava per ballare la musica in Giamaica, e pare chiaro che gli venne attribuito questo nome anche per simboleggiare il distacco dall'impegno sociale-religioso, ma pi\u00f9 un'attinenza con il ballo, lo svago e il divertimento. I sound system locali iniziarono a sperimentare un nuovo suono pi\u00f9 semplice, pi\u00f9 pop, nelle liriche meno politico, e meno rastafariano.\nSorge quindi spontaneo domandarsi perch\u00e9 gli anni ottanta diedero inizio ad una nuova epoca in cui la musica reggae enfatizzava il materialismo, l'edonismo e la delinquenza. Perch\u00e9 il reggae, con i suoi profondi messaggi di antirazzismo, protesta politica e spiritualit\u00e0, diede il via libera alla volgarit\u00e0, alla pornografia, l'omofobia, la misoginia e l'ipermascolinit\u00e0? In alcuni studi condotti da studiosi e giornalisti, si cerc\u00f2 di descrivere la nascita dello stile dancehall ma non vennero condotte ricerche approfondite per trovare il motivo per cui il pubblico delle dancehall si orient\u00f2 su questo nuovo genere, e quali forze politiche, economiche e culturali spinsero a questo cambiamento cos\u00ec distante dal roots reggae. \nPiuttosto, la popolarit\u00e0 dei dj e del loro Slackness (volgarit\u00e0) venne attribuita al loro cattivo gusto, mancanza di originalit\u00e0, e all'avidit\u00e0 dei nuovi produttori, che si dimostrarono disinteressati verso la creativit\u00e0 dei loro precursori degli anni sessanta e settanta. I motivi per questo cambio di rotta sono un po' pi\u00f9 complessi, ma si sostiene che venne provocato in gran parte per via dell'avvento di Edward Seaga ed il suo partito neo-liberale, assieme alla morte di Bob Marley nel 1981, all'avidit\u00e0 dei nuovi produttori, e la scarsit\u00e0 di talento ed originalit\u00e0 delle nuove generazioni di artisti. La causa di questo cambiamento non pu\u00f2 essere attribuita ad uno solo di questi eventi, ma all'insieme degli stessi.\nIn realt\u00e0, questa innovazione fu il risultato di una mescolanza tra alcune novit\u00e0 ed altri fattori gi\u00e0 noti nelle dancehall (come i dj e lo Slackness), i quali diedero vita ad una nuova visione della musica reggae negli anni ottanta. Ad esempio, bisogna considerare quali forze, come la competizione tra gli artisti delle nuove e le vecchie generazioni ormai gi\u00e0 affermate, portarono all'esplosione dello stile dancehall reggae dopo il 1981. \u00c8 importante sottolineare come il movimento dancehall gioc\u00f2 un ruolo determinante in questo processo. Tramite il linguaggio del dancehall reggae e nel contesto sociale delle dancehall, le classi pi\u00f9 povere risposero con l'intenzione di cambiare la realt\u00e0 politica ed economica. Ad esempio, i ceti bassi erano portati a scegliere l'elezione di Seaga ed abbracciare l'ideologia del consumismo capitalista, e la musica dancheall era il principale veicolo per diffondere questo pensiero.\nBisogna precisare per\u00f2 che lo \"slackness\" (termine che indica le tematiche volgari e oscene nel reggae, e in genere nella musica caraibica) interessava pi\u00f9 i dj che i cantanti. Anche se nell'ambito giornalistico e della storia musicale si tende a sottolineare una separazione netta e un antagonismo tra roots e dancehall reggae, queste due realt\u00e0 non potevano essere realmente separate. Molti dei primi cantanti dancehall infatti avevano esordito nei tardi anni settanta come artisti roots reggae, tra cui Sugar Minott, Al Campbell, Beres Hammond, Johnny Osbourne, Michael Prophet, Cornell Campbell e Don Carlos; lo stesso Barrington Levy (il pioniere della dancehall), come molti altri, si era dimostrato molto legato ai temi consapevoli e romantici, ed addirittura storici cantanti roots reggae degli anni settanta come Gregory Isaacs, Bunny Wailer e Freddie McGregor non ebbero problemi a sperimentare il suono dancehall durante l'epoca d'oro. Pertanto non si pu\u00f2 parlare di un reale e unanime antagonismo tra roots e dancehall, ma di una tendenza o un tema dominante relativo solo ad una parte della scena dancehall inizialmente sostenuta soprattutto da una parte dei dj. Se si analizza il passato di alcuni dei primi dj dancehall, si scopre che molti di questi avevano anch'essi esordito durante la seconda met\u00e0 degli anni settanta all'interno del panorama dj style, genere che durante questa decade era spesso associato al roots reggae.\nDancehall digitale: Raggamuffin.\nL'Early dancehall sub\u00ec un declino a partire dalla met\u00e0 degli anni ottanta, quando cominci\u00f2 a sorgere la nuova dancehall digitale, che prese il nome di Raggamuffin. Poco prima dell'effettiva nascita e sviluppo del raggamuffin (1985), diversi artisti iniziarono a sperimentare l'introduzione di ritmi elettronici (qualcuno gi\u00e0 nel 1984), dando un chiaro segnale del cambiamento radicale che stava subendo la musica dancehall: Sugar Minott (\"\"Herbman Hustling\", \"Rub a Dub Sound\" - 1984), Johnny Osbourne (\"One Rub a Dub for the Road\"\" - 1985), Frankie Paul (\"Get Flat\" - 1985), e la famosa coppia di turnisti Sly &amp; Robbie, avevano iniziato a tentare l'introduzione di un sound pesantemente influenzato dall'elettronica. Anche molti produttori iniziarono ad evolversi passando dalla registrazione analogica a quella digitale. La rivoluzione nella tecnologia della musica digitale favor\u00ec l'introduzione di nuove sperimentazioni e sonorit\u00e0, che iniziarono ad essere adottate da produttori ed etichette.\nFu il celebre brano prodotto da King Jammy \"Under Me Sleng Teng\" (1985), cantato da Wayne Smith, che divenne uno dei singoli pi\u00f9 importanti del periodo. Questo pezzo era stato costruito attorno ad un ritmo che poi si scopr\u00ec era stato pre-programmato su una tastiera della Casio (Casio MT-40), e venne riconosciuto come il primo brano reggae dai ritmi elettronici, o raggamuffin. Ovviamente, molti degli artisti Early dancehall si convertirono a questa nuova sonorit\u00e0, tra cui cantanti come Barrington Levy, Little John, Cocoa Tea, Frankie Paul; e dj tra i quali Yellowman, Josey Wales, Lone Ranger, Eek-A-Mouse e Brigadier Jerry.\nI costi relativamente bassi nel comporre ritmi sintetizzati, grazie anche al fatto di non dover pi\u00f9 pagare i diritti per riprendere vecchi riddim, permisero al ragga di divenire la musica favorita per molti produttori giamaicani, che riuscivano a pubblicare migliaia di singoli all'anno. L'utilizzo di ritmiche digitali inoltre ravviv\u00f2 il genere, dato che da ora i produttori avevano a disposizione pi\u00f9 fonti sonore sperimentando nuovi ritmi, invece di adoperare le vecchie basi rocksteady come nella prima dancehall.\nSignificato.\nQuando si parla di (early) dancehall reggae, si intende prima di tutto una forma di reggae costruita su vecchie basi rocksteady e della prima epoca reggae rivisitate, con sonorit\u00e0 pi\u00f9 semplici, dure e profonde rispetto allo stile rockers, con pi\u00f9 attenzione per il groove a scapito della tecnica strumentale. La nuova musica dancehall reggae era caratterizzata infatti da sonorit\u00e0 pi\u00f9 grezze ed essenziali, e riproponeva vecchi riddim risuonati e rielaborati da una backing band, nel quale venivano per\u00f2 esclusi alcuni elementi sonori al fine di impoverire il suono e far risaltare le linee di basso e il duro attacco di batteria, e in definitiva rendendo la melodia pi\u00f9 moderna e contemporanea. Inoltre, essendo concepita come musica da ballare, la dancehall dava meno risalto alle tematiche socio-politiche e religiose tipiche del roots reggae, genere che domin\u00f2 durante tutti gli anni settanta. Temi come le ingiustizie sociali, rimpatrio, e rastafarianesimo vennero soppiantati da tematiche pi\u00f9 frivole. Ci\u00f2 che infatti contraddistingueva parte del dancehall reggae dal resto della scena a livello lirico, erano le tematiche a volte pi\u00f9 superficiali politicamente scorrette (il cosiddetto \"slackness\"). In realt\u00e0 questi aspetti lirici verranno maggiormente accennate con all'interno delle forme di dancehall/raggamuffin pi\u00f9 recenti, soprattutto a partire dai primi anni novanta all'interno del sottogenere hardcore ragga. Come gi\u00e0 detto, non tutta la scena dancehall reggae adottava lo slackness come forma d'espressione, dato che molti cantanti erano vicini al Rastafarianesimo. Non a caso, svariati artisti roots reggae degli anni settanta iniziarono ad incidere album in stile dancehall nella prima met\u00e0 della nuova decade per adattarsi alle tendenze contemporanee: Bunny Wailer, Dennis Brown, Junior Murvin, Gregory Isaacs, Eric Donaldson, Max Romeo, Horace Andy, Delroy Wilson, Don Carlos, Cornell Campbell sono solo alcuni esempi. Molti di questi sperimenteranno anche il nuovo sound della dancehall digitale, il raggamuffin, negli anni successivi.\nEarly dancehall fu dunque un titolo, attribuito solo in seguito, alle prime forme di dancehall raggae, per distinguerlo dai sottogeneri pi\u00f9 recenti, nati attorno alla met\u00e0 degli anni ottanta, che vennero contaminati dalle sonorit\u00e0 digitali (Raggamuffin, Hardcore ragga) o dal Rap (Ragga rap). In origine infatti le prime forme di dancehall reggae non presentavano sonorit\u00e0 sintetizzate, mentre solo una parte di essa era cantata dai dj in forma parlata in stile toasting. Come gi\u00e0 accennato, l'early dancehall vedeva anche una larga parte guidata dai cantanti veri e propri, come Barrington Levy, Little John, Cocoa Tea, Frankie Paul, Sugar Minott, Johnny Osbourne, Michael Prophet, Beres Hammond, Garnett Silk, Spanner Banner, Anthony Red Rose, Wayne Wonder e molti altri. In effetti, bench\u00e9 il dancehall reggae pi\u00f9 spesso associato alla musica dei dj, questo genere era rappresentato in buona parte da cantanti tradizionali, i quali crearono le basi per questo sound trascinando questa tradizione fino ai giorni nostri. Va detto che il dancehall reggae fu uno stile pensato per i dj, perch\u00e9, come il dj style, anch'esso veniva suonato principalmente nelle dancehall. Infatti, come nel dj style venivano riutilizzati dei riddim gi\u00e0 esistenti, anche la prima dancehall riproponeva vecchi riddim per le basi musicali. La differenza tra i due generi erano svariate. Sulle basi dj style venivano suonati i pezzi originali su vinile spesso inalterati e di qualsiasi sottogenere, e veniva solamente esclusa la parte vocale originale oppure alternata con l'intervento del dj. Nel dancehall reggae i riddim erano solitamente versioni rocksteady e early reggae risuonate e rielaborate da una backing band, che rendevano la dancehall un genere vero e proprio sul piano strumentale, a prescindere dallo stile di canto eseguito.\nDa una parte viene riconosciuto Barrington Levy come il pioniere della dancehall in forma cantata con i suoi primi LP nel 1979. Egli fu uno dei pi\u00f9 emblematici cantanti dancehall, presentandosi in contrasto con l'ondata dei dj nei primi anni ottanta, ed il suo debutto discografico, \"Bounty Hunter\" (1979), \u00e8 indicato da molti come il primo album dancehall. Contemporaneamente, per la dancehall dei dj - il rub-a-dub - furono Michigan &amp; Smiley, sempre nel 1979, ad esserne considerati i capostipiti con il loro album \"Rub-A-Dub Style\". Questa considerazione comunque pu\u00f2 considerarsi parziale, visto che alcuni dei dj degli ultimi anni settanta, come Ranking Joe, Clint Eastwood, Lone Ranger, General Echo, Ranking Trevor, Prince Mohammed, Ranking Dread, Prince Far I, Jah Thomas, fecero da ponte tra l'era dj style, e il primo periodo del dancehall reggae dei dj, presentandosi in contemporanea con l'esordio di Michigan &amp; Smiley all'interno della prima scena dancehall in toasting."}
{"id": "3138133", "revid": "219355", "url": "https://it.wikipedia.org/wiki?curid=3138133", "title": "Alcanna vera", "text": ""}
{"id": "3138134", "revid": "219355", "url": "https://it.wikipedia.org/wiki?curid=3138134", "title": "Alcanna d'oriente", "text": ""}
{"id": "3138135", "revid": "219355", "url": "https://it.wikipedia.org/wiki?curid=3138135", "title": "Orcanetto", "text": ""}
{"id": "3138138", "revid": "219355", "url": "https://it.wikipedia.org/wiki?curid=3138138", "title": "Barantia", "text": ""}
{"id": "3138139", "revid": "219355", "url": "https://it.wikipedia.org/wiki?curid=3138139", "title": "Garance", "text": ""}
{"id": "3138140", "revid": "219355", "url": "https://it.wikipedia.org/wiki?curid=3138140", "title": "Rubea", "text": ""}
{"id": "3138141", "revid": "287204", "url": "https://it.wikipedia.org/wiki?curid=3138141", "title": "K\u00fcltepe", "text": "K\u00fcltepe (\"Collina di cenere\" in turco) \u00e8 un sito archeologico che si trova nella provincia di Kayseri nella Regione dell'Anatolia Centrale, in Turchia. La pi\u00f9 vicina citt\u00e0 moderna \u00e8 Kayseri, circa 20\u00a0km sud-ovest.\nCorrisponde all'antica citt\u00e0 di Kane\u0161 (Kanesh o Ne\u0161a nella forma contratta pi\u00f9 utilizzata nella lingua ittita) e il sito \u00e8 noto soprattutto perch\u00e9 qui si sono trovate migliaia di tavolette scritte da mercanti della citt\u00e0 di Ashur che operavano nella zona del \"karum\" (\"mercato\") di Kanesh tra la seconda met\u00e0 del ventesimo secolo a.C. e la met\u00e0 del XVIII secolo a.C., fornendo una fonte di dati di primo ordine sul commercio nell'antichit\u00e0.\nKane\u0161, abitata continuamente dal periodo calcolitico fino al periodo romano, conobbe il suo periodo di massimo sviluppo come importante colonia commerciale (\"k\u00e2rum\") dell'antico regno assiro, dal ventesimo al sedicesimo secolo a.C. Un antico documento del 1400 a.C. circa, che riporta un noto racconto di una ribellione contro il regno del potente re accadico Naram-Sin (2254 a.C. - 2218 a.C.), cita fra i diciassette re ribelli anche il re Zipani di Kane\u0161. \u00c8 questo il luogo della scoperta delle pi\u00f9 antiche tracce della lingua ittita, infatti il pi\u00f9 antico termine per indicare la lingua ittita \u00e8 \"ne\u0161ili\" o \"lingua di \"Ne\u0161a\"\".\nArcheologia di K\u00fcltepe.\nI primi scavi nel sito K\u00fcltepe furono realizzati da razziatori clandestini durante la seconda met\u00e0 del XIX secolo. Le tavolette trafugate furono vendute sul mercato di Kayseri nel 1881, attirando l'attenzione dei ricercatori, che le identificarono come provenienti da un unico sito, corrispondente all'antica Kane\u015d. Benno Landsberger nel 1924 identifica il sito come quello di K\u00fcltepe, che era gi\u00e0 stato scavato da ricercatori francesi (in particolare E. Chantre nel 1893-94) e tedeschi senza risultato.\nL'anno seguente, il filologo ceco Bedrich Hrozny trova finalmente l'area della zona del mercato vecchio (il \"karum\"), dove rinviene un migliaio di tavolette. Gli scavi ripresero dopo circa venti anni sotto il controllo degli archeologi turchi dopo il 1948, e da quel momento il sito di K\u00fcltepe \u00e8 stato sottoposto a scavi annuali con continui ritrovamenti di nuove tavolette.\nI primi scavi ufficiali a K\u00fcltepe furono dunque condotti dal Professor Tahsin \u00d6zg\u00fc\u00e7 dal 1948 fino alla sua morte nel 2005.\nGli scavi effettuati nella zona del \"karum\" di Kane\u015d hanno permesso di individuare 18 strati corrispondenti a diversi periodi storici\nAlcuni studiosi attribuiscono l'incendio del VIII livello (Karum II) alla conquista della citt\u00e0 di Assur da parte del re di Eshnunna, Bryce (vedi bibliografia) lo collega al raid del re di Zalpuwa, Uhna. \nAlcuni studiosi attribuiscono l'incendio del livello Ib alla caduta del regno di Assiria nelle mani di re vicini, eventualmente Hammurabi di Babilonia.\nIl corpus dei testi forniti dal \"karum\" di Kanesh porta a considerare questo sito tra i pi\u00f9 prolifici del Vicino Oriente antico: circa 22000 tavolette. Di queste quasi 5.000 tavolette e frammenti sono stati scoperti prima del 1948, oltre tre quarti provenienti da scavi illegali e si trovano custudite in collezioni sparse. Il resto dei reperti, scoperto dal 1948 in poi, \u00e8 custodito nel museo di Ankara. A parte una manciata di tavolette rinvenute nel palazzo reale, la maggior parte della documentazione \u00e8 costituita dalla corrispondenza d'affari che i commercianti della citt\u00e0-stato di Assur scambiavano con i loro referenti in Anatolia.\nStoria di Kane\u0161: gli albori.\nLa cittadella di Kane\u0161 \u00e8 stata abitata da almeno la met\u00e0 del terzo millennio. La sua storia \u00e8 pi\u00f9 chiara grazie agli archivi paleo-assiri della prima met\u00e0 del secondo millennio. Il re Zipani di Kane\u0161 \u00e8 uno dei primi re anatolici di cui sia giunta documentazione, il suo nome \u00e8 ricordato in un resoconto del re accadico Naram-Sin su una battaglia svoltasi circa nel 2220 a.C. contro un'alleanza di 17 sovrani ribelli.\nSe la storia di Kane\u015d dal punto di vista archeologico \u00e8 divisa in quattro fasi corrispondenti ai quattro livelli di stratificazione dei reperti, le tavolette provengono per lo pi\u00f9 dal II livello che corrisponde al periodo che va circa dall'anno 1945 al 1835 a.C., cio\u00e8 dal regno di Erishum I a quello di Naram-Suen di Assiria.\nIl re di Zalpuwa, Uhna, nel 1833, attacc\u00f2 e distrusse Kane\u015d, divenuta probabilmente troppo importante nelle rotte commerciali con la Mesopotami, trafugando l'idolo della citt\u00e0, la statua del dio \"Sius\".\nDopo una interruzione di circa 20 anni nella registrazione degli archivi, a causa probabilmente della necessit\u00e0 di riedificare la citt\u00e0 e trovare una nuova stabilita politica, circa 400 tavolette sono state rinvenute nel livello Ib, corrispondente al periodo in cui Assur fu dominata dalla dinastia di Ekallatum, in particolare Shamsi-Adad I e suo figlio Ishme-Dagan (da circa l'anno 1800 al 1750 a.C.). \nI sovrani nesiti noti che si avvicendano sul trono di Kanesh in questo periodo, tra il 1830 ed il 1750 ca., sono nell'ordine: Hurma, Bahanu, Inar e War\u0161ama.\nLa citt\u00e0 di Kanesh si trovava in una regione abitata prevalentemente da indo-europei, tra cui gli Ittiti, destinati a dominare la scena mediorientale nei secoli a venire.\nUna sola tavoletta, una lettera inviata da re Anum Hirbi di Mana al suo omologo re War\u0161ama di Kanesh, proviene dagli archivi del Palazzo Reale (epoca livello Ib) nesita; le restanti informazioni provengono dagli archivi dei mercanti del karum, che forniscono i nomi di nobili e governanti locali all'epoca del livello Ib.\nStoria di Kane\u0161: con Anitta il regno nesita diventa impero.\nLa fine del periodo delle registrazioni dei documenti assiri corrisponde ad un cambiamento della situazione politica in Anatolia: la regione \u00e8 spinta verso l'unificazione dall'azione dei governanti della citt\u00e0 di Ku\u0161\u0161ara situata ad Est di Kanesh, il re Pithana e poi suo figlio e successore Anitta intraprendono una serie di guerre di invasione che portano alla distruzione di molti dei piccoli regni anatolici.\nPithana attacco' e conquist\u00f2 la citt\u00e0 di Ne\u0161a nel periodo storico corrispondente al principio del livello Ia (1750 ca), \"nella notte, con la forza\", ma \"non fece del male a nessuno\" (dal Proclama di Anitta).\nConquistata Kanesh, Pithana s\u00ec era dunque trovato improvvisamente a capo di un regno che controllava i commerci verso l'Assiria ed era divenuto il pi\u00f9 importante dell'area centro anatolica.\nAlla morte del re (attorno al 1745) ascese al trono suo figlio ed erede, il principe Anitta; Kanesh si ribell\u00f2 al nuovo sovrano che tuttavia sed\u00f2 la rivolta, riconquist\u00f2 la citt\u00e0 e fece addirittura di Kanesh la propria capitale.\nLa seconda met\u00e0 del 18^ secolo in Anatolia \u00e8 fortemente segnato dall'espansionismo di Anitta che spinge il regno nesita ad affermarsi come il regno di riferimento dell'area; il re, probabilmente per ragioni legate al controllo delle rotte commerciali verso la Mesopotamia, sposta le sue mire verso Nord ed attorno al 1729 intraprende una nuova guerra contro un'alleanza di stati posti a Nord del fiume Marassantiya, i cui leader erano i sovrani di Zalpuwa e di Hatti.\nAnitta sconfisse la lega di stati nemici e fece prigioniero il re Huzziya di Zalpa, citt\u00e0 che occup\u00f2, mentre distrusse e maledisse Hattusa, azzerando probabilmente la dinastia del re Piyusti. Come vendetta della sconfitta patita un secolo prima dai nesiti, riport\u00f2 in patria la statua del dio Sius, ricollocandola a Ne\u0161a.\nLo stato fiorente di Purushanda, posto ad Ovest, si consegn\u00f2 spontaneamente ad Anitta, prima che il condottiero scendesse in guerra assaltandolo: Anitta conferm\u00f2 il sovrano come governatore della citt\u00e0, che entr\u00f2 cos\u00ec a far parte del regno nesita.\nNonostante il suo regno avesse proporzioni equiparabili solo al dominio del coevo Hammurabi di Babilonia, il progetto di Anitta di unificare l'anatolia sotto un unico re riusc\u00ec solo in parte e la situazione politica rimase in molte zone incerta; incursioni da Est di trib\u00f9 Hurrite misero a repentaglio i territori Nesiti. \nAttorno al 1710, sotto re Zuzu, forse figlio di Anitta, Kanesh cadde: le ipotesi pi\u00f9 accreditate oggi sono appunto un assalto hurrita da Est oppure un contrattacco improvviso della citt\u00e0 di Salatiwara, posta ad Ovest dei territori nesiti, nei pressi della classica Gordio e dell'odierna Ankara, nemica tradizionale pi\u00f9 volte sconfitta da Anitta. La citt\u00e0 fu devastata, il regno nesita cadde e la dinastia di Pithana improvvisamente scomparve.\nIn conseguenza di questo inatteso tracollo, la sicurezza e la manutenzione delle vie commerciali declin\u00f2 cosa che imped\u00ec il ritorno dei commercianti assiri; il Karum di Kanesh, distrutto con la citt\u00e0, non sar\u00e0 pi\u00f9 ricostruito.\nIl periodo Ittita.\nDa anni gli storici dibattono su come si sia passati dalla dinastia regale di Pithana ed Anitta all'antico regno ittita, che in larga parte dei territori governati dai nesiti si insedi\u00f2 in quegli anni; se cio\u00e8 vi sia stata una qualche forma di continuit\u00e0 familiare che, caduta Kanesh, abbia agevolato questo avvicendamento come forza egemone dell'area, ma la risposta certa non \u00e8 ancora stata fornita.\nTesti burocratici nesiti del periodo di Zuzu ci danno notizia di un alto funzionario di corte, tale Tudhaliya di Kussara, che svolgeva la funzione di Rab \u0161aq\u0113, \"Capo Coppiere\" (in Ittita GAL L\u00daSAGI), una posizione elevata, non militare, riservata ai membri della famiglia reale di cui questi certamente faceva parte; in un cruciale testo ittita, la cosiddetta \"lista delle offerte C\", troviamo riferimento ad un altro Tudhaliya: quale padre del re PU-Sarruma.\nPer coincidenza cronologica e linguistica, secondo molti studiosi, che aderiscono a una intuizione lanciata per primo da Forlanini, i due Tudhaliya potrebbero essere la stessa persona ed il punto di contatto e confluenza, sul finire del 18^ secolo, tra la dinastia reale di Kanesh e Kussara, prossima ad estinguersi, e quella ittita che stava sbocciando.\nNel XVII secolo a.C., il re ittita Labarna II trasfer\u00ec la capitale del regno nella ricostruita citt\u00e0 di \u1e2aattu\u0161a (citt\u00e0 che Anitta aveva distrutto e maledetto) e per questo assunse il nome di Hattu\u0161ili I. Ne\u0161a rimase comunque un'importante citt\u00e0 del regno ittita, residenza di un ramo della famiglia imperiale ed intimamente legata alla nascita dell'impero ittita. Gli Ittiti chiamavano la loro lingua \"Ne\u0161ili\", ovvero \"il linguaggio di Ne\u0161a\". Il tempio della cittadella risale al livello del periodo imperiale ittita (secoli dal quattordicesimo al dodicesimo a.C.). Un racconto tradizionale ittita, chiamato \"Testo di Zalpa \" (CTH 3), riporta nuovamente alla citt\u00e0 la tradizione sulle origini degli Ittiti. Nel 1180 a.C. con il crollo dell'impero ittita anche la citt\u00e0 di Kanesh verr\u00e0 conquistata e distrutta. La citt\u00e0 non si riprese pi\u00f9 anche se vi sono tracce di un nuovo insediamento in epoca frigia che persistette durante il periodo ellenico fino all'epoca romana (livelli III-II-I del sito).\nIl sito di Kane\u0161.\nIl \"k\u00e2rum\".\nIl quartiere della citt\u00e0 di maggior interesse per gli storici \u00e8 il \"karum\", \"citt\u00e0-colonia di mercanti kanes\" in lingua assira. Il quartiere dei commercianti Assiri sorge sulla parte inferiore della collina di K\u00fcltepe, protetto da un recinto. Quattro livelli di occupazione sono stati identificati dagli archeologi, quello risalente al II millennio ha visto l'insediamento dei mercanti assiri. Questo livello \u00e8 anche quello che ha restituito il pi\u00f9 grande numero di tavolette. Il \"karum\" fu abbandonato nel periodo Ia che precede il periodo ittita.\nDurante l'Et\u00e0 del Bronzo in questa regione, il \"karum\" era una parte della citt\u00e0 collocata in periferia dai funzionari locali per ospitare i primi mercanti assiri senza pagamento di tasse, a condizione che le merci rimanessero all'interno del \"karum\". Il termine \"karum\" significa \"porto\" in accadico, la lingua franca del tempo, anche se \u00e8 stato esteso per riferirsi a qualsiasi colonia commerciale anche lontana dal mare.\nMolte altre citt\u00e0 in Anatolia avevano un \"karum\", ma il pi\u00f9 grande e famoso era quello di kanes. Questo importante \"karum\" fu abitato da soldati e mercanti dell'Assiria per centinaia di anni, che scambiavano stagno e lana con beni di lusso, prodotti alimentari, spezie e tessuti provenienti dall'Assiria e da Elam.\nI resti di Kanesh costituiscono un grande tumulo circolare che si erge circa 20 metri sopra la pianura (un Tell), la cittadella, di 500 metri di diametro, ne costituisce la sommit\u00e0, il \"karum\" si trova subito a nordest di questa.\nIl sito di Kanesh \u00e8 il risultato di diversi periodi di sovrapposizione stratigrafica. Nuovi edifici sono stati costruiti sopra i resti dei periodi precedenti, quindi esiste una progressiva stratigrafia dalla preistoria al primo periodo ittita.\nIl quartiere dei mercanti era un luogo relativamente aperto, attraversato da ampie vie intervallate da spazi pi\u00f9 ampi, tipo piazze. Le case erano raggruppate in isolati. Gli edifici presentano una caratteristica divisione con uno spazio centrale diviso in tre ambienti: i magazzini (che conservavano anche gli archivi), un ufficio e l'abitazione. Alcuni avevano un piano superiore. Altre case pi\u00f9 piccole avevano solo due stanze, possibilmente con un piccolo giardino.\nIl materiale archeologico rinvenuto nelle case \u00e8 sempre di tipo anatolico. Sono stati ritrovati numerosi utensili: vasi di ceramica, rhyton (contenitori per vino e bevande) spesso zoomorfe (leoni, aquile), ed anche oggetti di metallo.\nLe tombe erano poste sotto le case, e anche al loro interno sono stati trovati alcuni oggetti (armi, gioielli, piatti). Sono i ritrovamenti di tavolette in lingua paleoassira che permettono di distinguere gli edifici abitati da mercanti assiri, che si trovano nella parte nord, da quelli dei mercanti anatolici che si trovano nel versante sud. I testi erano conservati in vasi, cestini, scatole, o su scaffali. Sono stati ritrovati anche numerosi laboratori artigianali: ceramisti, fonderie per i metalli, lavorazione della pietra. Gli archeologi credono anche di aver identificato alcune taverne. Tuttavia \u00e8 stato individuato nessun edificio pubblico o religioso, anche se sono citati nei testi.\nIl \"karum\" fu distrutto da un incendio alla fine di entrambi i livelli II e Ib. Gli abitanti fuggirono abbandonarono gran parte dei loro beni che ora vengono ritrovati dagli archeologi moderni.\nI ritrovamenti comprendono un numero enorme di tavolette di argilla cotta, alcuni che sono stati racchiusi in buste di argilla marchiate usando sigilli a cilindro.\nQuesti documenti registrano attivit\u00e0 comuni come il commercio ed accordi giuridici. Essi registrano scambi tra la colonia assira e la citt\u00e0-stato di Assur, cos\u00ec come gli scambi tra commercianti assiri e popolazione locale.\nIl commercio era gestito da famiglie di mercanti e non direttamente dallo stato assiro. Questi \"Testi di K\u00fcltepe\" sono i pi\u00f9 antichi documenti scritti in Anatolia. Anche se sono scritti in lingua accadica, i termini tecnici ittiti ed i nomi in questi testi sono la pi\u00f9 antica registrazione di una lingua indo-europea (si veda anche Ishtar).\nAnche se la maggior parte delle testimonianze archeologiche ritrovate \u00e8 tipica dell'Anatolia, piuttosto che Assira, l'uso della scrittura cuneiforme cos\u00ec come il dialetto utilizzato sono le migliori indicazioni della presenza assira.\nLa cittadella ed il palazzo reale.\nLa sommit\u00e0 della collina (\"tell\") domina la pianura di circa venti metri e contiene le rovine della cittadella che fu costruita intorno alla met\u00e0 del terzo millennio. Sono stati trovati i livelli del periodo dell'Impero ittita, ma gli scavi hanno riguardato principalmente l'epoca pre-ittita, nel palazzo chiamato \"Sarayi War\u0161ama\", dal nome di uno dei re di Kanesh del secondo periodo Assiro. Questo palazzo fu incendiato, ma vi sono state comunque trovate travi in legno che hanno permesso nel 2003 ai ricercatori della Cornell University di individuare la data della sua costruzione con il metodo della dendrocronologia: il palazzo fu costruito intorno al 1836-1825 a.C., e restaurato fra il 1775 ed il 1764 a.C.\nIl commercio assiro.\nL'interesse principale legato agli scavi di Kanesh \u00e8 legato al ritrovamento di migliaia di tavolette riguardanti gli affari commerciali dei mercanti assiri.\nLe tavolette sono scritte con uno stile arcaico, semplificato, molto stretto e calcato, probabilmente le persone impiegate in questi commerci, sia uomini che donne, ricevevano una alfabetizzazione di base in patria. I documenti ritrovati sono sostanzialmente di tre tipi: \"lettere\", chiamate \"\u1e6duppum\" (tavolette) o \"na\u0161pertum\" (messaggi), che sono la maggior parte dei documenti e forniscono informazioni sui commerci e le persone coinvolte, \"documenti legali\" cio\u00e8 contratti e documenti giudiziari, ed infine \"liste, note e documenti privati\", liste di debiti e spese e cos\u00ec via, alcuni testi storico - letterari (fra i quali particolarmente importante \u00e8 il KEL = K\u00fcltepe Eponym List: testo di fondamentale importanza per la ricostruzione della cronologia di questo periodo, ritrovato in 4 pi\u00f9 copie) ed infine pochi testi a carattere esoterico (incantesimi e formule rituali). Le corrispondenze erano cos\u00ec legate a discussione di affari, contratti commerciali, decisioni di tribunali su contenziosi commerciali, contabilit\u00e0. Gli studi hanno permesso la ricostruzione graduale delle attivit\u00e0 di questi mercanti e dei fitti e complessi rapporti che questi avevano con i vari regni e citt\u00e0 vicine e pi\u00f9 lontane.\nUna rete di mercati.\nIn Anatolia centrale il commercio assiro era basato su una rete di mercati (pi\u00f9 che di \"colonie\") di cui Kanesh era il fulcro. Si possono distinguere nelle descrizioni dei testi due tipi di strutture: \"karum\" (letteralmente \"porto\" o pi\u00f9 estesamente \"mercati di quartiere\") e wabartum (\"punti vendita\"). Una trentina di queste strutture sono stati individuate tramite l'analisi dei testi delle tavolette, e alcuni sono stati individuati su siti archeologici: ad Acemh\u00f6y\u00fck, probabilmente la Burushattum antica, ed a Bo\u011fazk\u00f6i l'antica Hattu\u0161a, dove \u00e8 stata ritrovata la corrispondenza di un mercante assiro nella parte bassa della citt\u00e0 ed anche ad Alishar (forse l'antica Amkuwa). Il \"karum\" di Kanesh era il pi\u00f9 importante come attesta l'abbondanza di documentazione che vi \u00e8 stata trovata. Qui si trovava l'autorit\u00e0 superiore di tutta la rete dei mercati, il \"b\u0113t \u0101li\" (prefettura o municipio) che era un'estensione in Anatolia dell'amministrazione assira, regolava i contenziosi commerciali, ma si occupava anche dei rapporti con i potentati indigeni e conservava un archivio centralizzato di documenti. Gli assiri avevano stipulato trattati (\"m\u0101m\u012btum\") con i re anatolici di cui si \u00e8 trovata copia nel \"karum\", ed anche con i re dei territori attraversati dalle vie per l'Anatolia, una copia di questi \u00e8 stata trovata a Tell Leilan/Shekhna nella Siria del nord. Compilati a nome della citt\u00e0 di Assur questi trattati riguardano principalmente controversie commerciali, lo status giuridico degli assiri residenti nella loro citt\u00e0 ospitante e le tasse da pagare. Ogni stato attraversato riscuoteva una tassa sulla merce trasportata ed in cambio garantiva la sicurezza delle vie commerciali. L'azione dello Stato di Assiria sull'attivit\u00e0 commerciale dei suoi mercanti \u00e8 quindi tutt'altro che trascurabile, cosa che indica l'importanza del commercio per quella citt\u00e0-stato.\nI circuiti commerciali.\nL'attivit\u00e0 dei mercanti assiri in Anatolia era inserita in una rete di vendita di dimensioni molto grandi, che si svolgeva su distanze molto lunghe. Gli Assiri vendevano in Anatolia lo stagno che importavano dall'altopiano iraniano e dall'Asia centrale. Con questo commercio si realizzavano notevoli profitti: la stessa quantit\u00e0 di stagno valeva il doppio in argento in Anatolia rispetto ad Assur. Questo stagno veniva fuso con il rame estratto in Anatolia per ottenere il bronzo. Gli Assiri importavano anche tessuti, che venivano prodotti in patria dalle loro mogli e dalle figlie, oppure nel sud della Mesopotamia (la presenza di commercianti assiri sono documentati in testi contemporanei rinvenuti a Sippar) e transitavano attraverso Assur. Anche in questo caso i profitti erano molto importanti ed alcuni commercianti arrivavano a triplicare i loro investimenti.\nIl commercio assiro dipendeva anche dai prodotti che i commercianti portavano ad Assur dall'Anatolia. Il principale prodotto esportato dall'Anatolia era l'argento, che i mercanti ottenevano in cambio dello stagno con i profitti visti in precedenza. Anche piccole quantit\u00e0 di oro seguivano queste vie commerciali, ma in quantit\u00e0 molto pi\u00f9 piccole. In questo sistema Assur e Kane\u015d giocavano il ruolo di snodi commerciali che ridistribuivano le merci che transitavano nei loro \"karum\". Questi erano i due capisaldi che alimentavano una rete di decine di mercati secondari. Il viaggio tra le due citt\u00e0 era molto lungo: pi\u00f9 di 1200 chilometri in circa 50 giorni di viaggio (a 25\u00a0km al giorno). La prima parte del viaggio andava da Assur fino a Enlil (capitale del regno di Apum) sulle strade che collegavano la valle dell'Eufrate a quella del Khabur. La seconda tappa andava da Apum ad Abrum attraversando l'Eufrate, la terza tappa risaliva di nuovo verso la catena montuosa del \"Taurus\" nella Valle dell'alto Eufrate, per giungere infine in Cappadocia ed a Kanesh. Le carovane erano composte da asini, in grado di trasportare fino a 90\u00a0kg di carico (3 sacchi di minerale del peso di circa 30\u00a0kg, o una trentina di rotoli di stoffa). Una carovana poteva essere composta fin da 300 asini ma ogni mercante possedeva al massimo dai sei ai dieci asini del convoglio. Le strade erano percorribili solo d'estate: il primo convoglio partiva da Assur all'inizio della primavera e l'ultimo ritornava prima dell'inverno. I costi del trasporto erano molto alti ed a questi si aggiungevano le spese per i dazi richiesti dai paesi attraversati, che riducevano considerevolmente il reddito dal commercio.\nReti familiari e associazioni di mercanti.\nIl sistema commerciale assiro era organizzato su base famigliare, ogni famiglia costituiva una sorta di \"impresa\" in cui ogni membro aveva un ruolo specifico. Un modello di famiglia di mercanti di Assur pu\u00f2 essere riassunto cos\u00ec: il capo della famiglia gestisce l'azienda da Assur, mentre suo figlio maggiore dirige la filiale di Kanesh, dove gestisce gli affari relativi alla Cappadocia; gli altri fratelli in et\u00e0 idonea ai commerci sono collocati in altri mercati secondari; la madre, assistita dalle sorelle non sposate, tesse le stoffe che vengono esportati in Anatolia. I commercianti che risiedevano la maggior parte dell'anno in Anatolia usualmente prendevano in moglie anche una donna di estrazione locale, in aggiunta alla loro moglie principale che restava in Assur. Ma questo sistema non era sufficiente in tutti i casi, ed era frequente che i commercianti si unissero fra loro per una spedizione commerciale pi\u00f9 impegnativa in modo da poter disporre di un maggior capitale da investire. Spesso il prestito commerciale (per le grandi imprese) veniva fornito dai capi delle famiglie pi\u00f9 ricche. Esistevano per\u00f2 anche dei contratti che costituivano delle vere associazioni commerciali. Alcuni erano validi per un solo viaggio, cio\u00e8 per breve termine, con una ripartizione per contratto dei costi e dei benefici nonch\u00e9 le eventuali perdite. Altri erano a un pi\u00f9 lungo termine come l'associazione-narruqum, che deriva il suo nome dalla borsa di pelle in cui i partner versavano il denaro per la spedizione prima di assumere un agente. Questi aveva anche il compito di distribuire i profitti secondo le quote versate dai soci ed in base a regole specifiche: 1/3 per l'agente, e 2/3 ai finanziatori.\nC'era dunque un piuttosto un complesso insieme di persone con varie specializzazioni, che si trovava coinvolto in questo commercio. Ogni punto di vendita aveva i suoi mercanti, i suoi rappresentanti delle \"imprese\" famigliari, i suoi finanziatori, i suoi cammellieri (capicarovana e subordinati), insomma una vera e propria micro-societ\u00e0 che ruotava attorno al commercio ed ai suoi profitti.\nLiti e frodi.\nNon sempre gli affari andavano bene, ed \u00e8 normale che alcuni di questi finissero con un processo a causa del non rispetto dell'accordo da una parte di un contraente, a volte con la complicazione della morte di uno dei partner. Molti documenti si riferiscono tali casi. Alcuni commercianti cercavano anche di contrabbandare le merci per pagare meno dazi: Alcune lettere erano raccomandazioni dei padri ai loro figli su come riuscire ad evadere i dazi. Si potevano nascondere alcuni oggetti del carico per dissimularne il valore, magari con l'aiuto di complici indigeni. Un'altra soluzione era quella di evitare le vie tradizionali attraversando strade meno utilizzate e meno praticabili con un viaggio pi\u00f9 lungo e pi\u00f9 pericoloso (perch\u00e9 meno protetti rispetto alle vie principali) ma anche meno costoso. Probabilmente erano alternative che consentivano alti profitti (se tutto andava bene) visto che in molti mercanti scrivevano di averle provate."}
{"id": "3138143", "revid": "709565", "url": "https://it.wikipedia.org/wiki?curid=3138143", "title": "Lacca cremisi", "text": "La lacca cremisi, o lacca kermes, \u00e8 una lacca che si ricava dall'insetto Kermes vermilio e, come il nome suggerisce, ha una pigmentazione rossa.\nEra conosciuta fin dagli Egizi e fu usata nel Medioevo e dai pittori veneziani e fiamminghi del Cinquecento.\nLa lacca \u00e8 abbastanza trasparente e si usa prevalentemente per fare velature nella tecnica a olio."}
{"id": "3138144", "revid": "110157", "url": "https://it.wikipedia.org/wiki?curid=3138144", "title": "Serie A 1978 (hockey su pista)", "text": "La Serie A 1978 \u00e8 stata la 55\u00aa edizione (la 28\u00aa a girone unico), del torneo di primo livello del campionato italiano di hockey su pista. La competizione ha avuto inizio il 21 gennaio e si \u00e8 conclusa il 29 luglio 1978.\nLo scudetto \u00e8 stato conquistato dal per la prima volta nella sua storia.\nStagione.\nNovit\u00e0.\nNel torneo precedente non vi furono squadre retrocesse in quanto la federazione decise l'ampliamento dei club partecipanti alla serie A da dodici a quattordici ripescando il Monza e il Grosseto che avrebbero dovuto disputare la serie B. Al torneo parteciparono: , , , , , , , (campione in carica), , , , e le neopromosse e .\nFormula.\nLa formula del campionato fu la stessa della stagione precedente; la manifestazione fu organizzata con un girone all'italiana, con gare di andata e ritorno per un totale di 26 giornate dovuto al numero maggiore di squadre partecipanti. Erano assegnati 2 punti per l'incontro vinto e un punto a testa per l'incontro pareggiato, mentre non ne era attribuito alcuno per la sconfitta. Al termine del campionato la prima squadra classificata venne proclamata campione d'Italia mentre la tredicesima e la quattordicesima classificate retrocedettero in serie B.\nAvvenimenti.\nIl campionato inizi\u00f2 Il 21 gennaio e si concluse Il 29 luglio 1978. Fu un torneo molto combattuto. Nel girone di andata dopo una prima fuga del Breganze tra la terza e la quarta giornata furono i campioni uscenti del Novara e il Follonica ha prendere la testa del campionato sorpassandosi a pi\u00f9 riprese inseguite dal sorprendente Trissino. Nel girone di ritorno furono ancora queste tre compagini a fungere da batti strada. A quattro turni dalla fine il Novara si stacc\u00f2 dal gruppo di testa complici due sconfitte consecutive mentre il Trissino infilava quattro vittorie consecutive vincendo per la prima volta il titolo di campione d'Italia. A retrocedere in serie B furono il Grosseto e il Marzotto Valdagno.\nClassifica finale.\nLegenda:\nNote:\nVerdetti.\nSquadra campione.\n \n \n \n \n \n "}
{"id": "3138146", "revid": "196390", "url": "https://it.wikipedia.org/wiki?curid=3138146", "title": "Vermiculus", "text": ""}
{"id": "3138148", "revid": "196390", "url": "https://it.wikipedia.org/wiki?curid=3138148", "title": "Grana di kermes", "text": ""}
{"id": "3138149", "revid": "196390", "url": "https://it.wikipedia.org/wiki?curid=3138149", "title": "Grana di scarlatto", "text": ""}
{"id": "3138150", "revid": "196390", "url": "https://it.wikipedia.org/wiki?curid=3138150", "title": "Lacca di chermes", "text": ""}
{"id": "3138151", "revid": "196390", "url": "https://it.wikipedia.org/wiki?curid=3138151", "title": "Lacca di cimetura di drappo", "text": ""}
{"id": "3138152", "revid": "196390", "url": "https://it.wikipedia.org/wiki?curid=3138152", "title": "Lacca indiana", "text": ""}
{"id": "3138155", "revid": "196390", "url": "https://it.wikipedia.org/wiki?curid=3138155", "title": "Scarlatto veneziano", "text": ""}
{"id": "3138156", "revid": "196390", "url": "https://it.wikipedia.org/wiki?curid=3138156", "title": "Vermeio", "text": ""}
{"id": "3138158", "revid": "122899961", "url": "https://it.wikipedia.org/wiki?curid=3138158", "title": "Ponte di via delle Valli", "text": "Il ponte di via delle Valli (comunemente chiamato ponte delle Valli), a Roma, \u00e8 un viadotto-cavalcavia facente parte di via delle Valli, strada urbana di grande scorrimento che collega i quartieri Monte Sacro e Trieste tra piazza Conca d'Oro e piazza Gondar, sovrappassando il fiume Aniene e le due ferrovie Firenze-Roma (sia la linea storica che quella ad alta velocit\u00e0), nonch\u00e9 la tangenziale Est.\nDescrizione.\nIl a mezzogiorno il cavalcavia fu inaugurato insieme a tutta la strada, con il taglio di due nastri alle sue estremit\u00e0, uno a piazza della Conca d'Oro e l'altra in piazza Gondar, distanti circa tra di esse.\nSotto il cavalcavia passano la linea ferroviaria FL1, la ferrovia Firenze-Roma e il fiume Aniene."}
{"id": "3138159", "revid": "339392", "url": "https://it.wikipedia.org/wiki?curid=3138159", "title": "Via delle Valli", "text": ""}
{"id": "3138162", "revid": "547034", "url": "https://it.wikipedia.org/wiki?curid=3138162", "title": "Episodi di Cinque in famiglia (terza stagione)", "text": "La terza stagione di \"Cinque in famiglia\", composta da 25 episodi, \u00e8 stata trasmessa negli USA dal 21 agosto 1996 al 2 aprile 1997 su Fox. \nIn Italia la stagione \u00e8 stata trasmessa dal 30 aprile 2000 al 24 giugno 2001, prima da Canale 5, poi su Italia 1. Dal 9 luglio al 12 agosto 2011 da Fox (Italia)."}
{"id": "3138169", "revid": "219355", "url": "https://it.wikipedia.org/wiki?curid=3138169", "title": "Verdura delle rocce", "text": ""}
{"id": "3138171", "revid": "219355", "url": "https://it.wikipedia.org/wiki?curid=3138171", "title": "Verde azzurro di Spagna", "text": ""}
{"id": "3138172", "revid": "219355", "url": "https://it.wikipedia.org/wiki?curid=3138172", "title": "Verde tedesco", "text": ""}
{"id": "3138173", "revid": "219355", "url": "https://it.wikipedia.org/wiki?curid=3138173", "title": "Verde minerale", "text": ""}
{"id": "3138174", "revid": "219355", "url": "https://it.wikipedia.org/wiki?curid=3138174", "title": "Verde azzurro di Magna Grecia", "text": ""}
{"id": "3138175", "revid": "219355", "url": "https://it.wikipedia.org/wiki?curid=3138175", "title": "Verde d'Alemagna", "text": ""}
{"id": "3138176", "revid": "293377", "url": "https://it.wikipedia.org/wiki?curid=3138176", "title": "Philesius Vogesigena", "text": ""}
{"id": "3138179", "revid": "729019", "url": "https://it.wikipedia.org/wiki?curid=3138179", "title": "Geoffrey Keyes", "text": "Biografia.\nKeyes nacque a Fort Bayard, in Nuovo Messico, e si diplom\u00f2 a West Point nel 1913. Diplomatosi alla Command and General Staff School nel 1926, termin\u00f2 i propri studi presso l'Army War College nel 1937.\nNel 1940 fu Capo dello Staff della 2\u00aa divisione corazzata, divenendo poi comandante della 3\u00aa divisione corazzata nel 1942. Dal giugno al settembre di quello stesso anno egli ottenne il comando della 9\u00aa divisione corazzata prima di recarsi nel Nord Africa come Deputato Comandante Generale del I corpo.\nDal 1943 al 1945 fu Comandante Generale del II corpo. Egli ottenne il comando della VII armata dal 1945 al 1946 per poi passare alla III armata dal 1946 al 1947.\nNel 1947 venne nominato Alto Commissario degli alleati per l'Austria.\nEgli prest\u00f2 servizio come Direttore nel Weapons Systems Evaluation Group (WSEG) nel periodo 1951-1954.\nSi ritir\u00f2 dal servizio nel 1954 e mor\u00ec nel 1967, venendo sepolto a West Point, presso l'accademia ove aveva studiato.\nNel 1917 era divenuto anche capo allenatore della nazionale di football americano dell'esercito americano."}
{"id": "3138180", "revid": "400518", "url": "https://it.wikipedia.org/wiki?curid=3138180", "title": "Merikanto", "text": ""}
{"id": "3138183", "revid": "219355", "url": "https://it.wikipedia.org/wiki?curid=3138183", "title": "Aeruca", "text": ""}
{"id": "3138184", "revid": "287204", "url": "https://it.wikipedia.org/wiki?curid=3138184", "title": "Mustelus canis", "text": "Il palombo scuro (Mustelus canis) \u00e8 una specie di squalo della famiglia dei Triakidi.\nDescrizione.\nLa colorazione di questo squalo \u00e8 grigio oliva o marrone; possono essere presenti anche riflessi gialli o bianco grigiastri. Pu\u00f2 raggiungere 1,5 metri di lunghezza e 12 chili di peso, ma solitamente la lunghezza si aggira su 1,2 metri. Le dimensioni massime vengono raggiunte a 7 od 8 anni di et\u00e0. Questa specie cresce rapidamente: i maschi raggiungono la maturit\u00e0 sessuale a 2 o 3 anni di et\u00e0, le femmine a 4 o 5. Queste ultime possono vivere fino a 16 anni, mentre i maschi non superano i 10.\nDistribuzione.\nIl palombo scuro vive solamente nell'Atlantico occidentale, lungo la costa che va dal Massachusetts alla Florida (USA), nella zona settentrionale del Golfo del Messico, attorno a Cuba, Giamaica, Barbados, Bermuda e Bahamas, e dal Brasile meridionale all'Argentina settentrionale.\nAbitante molto comune delle baie e di altre zone costiere, il palombo scuro predilige acque non pi\u00f9 profonde di 18 metri, ma pu\u00f2 spingersi anche fino a 200 metri di profondit\u00e0. Talvolta si incontra anche nelle acque dolci, ma \u00e8 poco probabile che trascorra in esse lunghi periodi di tempo. Il palombo scuro effettua migrazioni stagionali: si sposta verso nord in primavera e verso sud in autunno. Ha abitudini prevalentemente notturne.\nNutrizione.\nDivoratore di carogne e predatore opportunista, il palombo scuro si nutre principalmente di grossi crostacei, come aragoste, gamberetti e granchi, ma anche di piccoli pesci e molluschi. I denti piatti e smussati vengono utilizzati per frantumare e macinare le prede, munite spesso di un duro rivestimento esterno. Tra i piccoli pesci catturati da questa specie ricordiamo le alacce e il tautog labbrone (\"Tautoga onitis\"). Gli esemplari giovani mangiano soprattutto piccoli gamberetti, vermi e granchi.\nRiproduzione.\nIn quasi tutto l'areale della specie l'accoppiamento avviene tra maggio e luglio. Dopo un periodo di gestazione di 10-11 mesi, alla fine della primavera o all'inizio dell'estate, nascono 4-20 piccoli. Le femmine pi\u00f9 grandi tendono ad avere nidiate pi\u00f9 numerose.\nImportanza per l'uomo.\nIn alcune zone le carni del palombo scuro, sia fresche che essiccate, sono utilizzate per il consumo umano. La specie viene spesso utilizzata anche come animale da laboratorio e si incontra frequentemente negli acquari."}
{"id": "3138185", "revid": "219355", "url": "https://it.wikipedia.org/wiki?curid=3138185", "title": "Aerugo", "text": ""}
{"id": "3138186", "revid": "219355", "url": "https://it.wikipedia.org/wiki?curid=3138186", "title": "Cristalli di Venere", "text": ""}
{"id": "3138187", "revid": "219355", "url": "https://it.wikipedia.org/wiki?curid=3138187", "title": "Verdetto cristallzzato", "text": ""}
{"id": "3138188", "revid": "219355", "url": "https://it.wikipedia.org/wiki?curid=3138188", "title": "Verde eterno", "text": ""}
{"id": "3138189", "revid": "219355", "url": "https://it.wikipedia.org/wiki?curid=3138189", "title": "Verde di Grecia", "text": ""}
{"id": "3138191", "revid": "219355", "url": "https://it.wikipedia.org/wiki?curid=3138191", "title": "Viride ranum", "text": ""}
{"id": "3138194", "revid": "56620", "url": "https://it.wikipedia.org/wiki?curid=3138194", "title": "Ferdinando Fr\u00e4nzl", "text": ""}
{"id": "3138196", "revid": "327773", "url": "https://it.wikipedia.org/wiki?curid=3138196", "title": "Resinato di rame", "text": "Il resinato di rame \u00e8 un pigmento pittorico organico, noto gi\u00e0 ai Greci, usato nel Medioevo e nel Rinascimento.\nIl pigmento, che si otteneva per riscaldamento del verdigris con resine di Pinaceae, \u00e8 costituito principalmente da sali di rame degli acidi presenti nelle resine delle Pinaceae.\nIl pigmento si pu\u00f2 alterare in ambiente basico e in presenza di bianco di piombo, talvolta pu\u00f2 dare reazioni foto-ossidative scurendo."}
{"id": "3138207", "revid": "1728", "url": "https://it.wikipedia.org/wiki?curid=3138207", "title": "Decio Carafa", "text": "Biografia.\nLa famiglia Carafa, di splendida nobilt\u00e0, aveva avuto prima di lui un papa e sette cardinali. Era figlio di Ottaviano Carafa, signore di Cerza Piccola, e Marzia Mormile. Fu educato dallo zio Mario Carafa, arcivescovo di Napoli. Dopo la morte dello zio si rec\u00f2 a Roma, dove inizi\u00f2 la carriera ecclesiastica in curia, come referendario della Segnatura Apostolica, notaio, maestro e prelato domestico.\nEbbe poi incarichi diplomatici: per sei anni dal 1598 al 1604 fu collettore generale in Portogallo, poi con il titolo di arcivescovo di Damasco, concessogli il 17 maggio 1606 fu nunzio apostolico prima nelle Fiandre e dopo il 1607 in Spagna. Circa nel 1608 fu nominato arcivescovo di Durazzo, senza risiedervi, perch\u00e9 all'epoca Durazzo era una sede titolare, gi\u00e0 vacante da mezzo secolo.\nNel concistoro del 17 agosto 1611 papa Paolo V lo cre\u00f2 cardinale. Torn\u00f2 quindi dalla Spagna sul finire dell'anno e il 12 maggio 1612 ricevette il titolo di San Lorenzo in Panisperna, ma gi\u00e0 il 18 giugno opt\u00f2 per il titolo dei Santi Giovanni e Paolo.\nIl 7 gennaio 1613 fu eletto arcivescovo di Napoli, dove, secondo i dettami del Concilio di Trento celebr\u00f2 tre sinodi nel 1619, nel 1622 e nel 1623.\nPartecip\u00f2 ai conclavi del 1621 e del 1623, che elessero papa Gregorio XV e papa Urbano VIII.\nMor\u00ec a Napoli e fu sepolto nella cattedrale, nella tomba che aveva fatto erigere nel centro del coro.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3138210", "revid": "1894130", "url": "https://it.wikipedia.org/wiki?curid=3138210", "title": "Terra verde", "text": "La terra verde \u00e8 un pigmento ottenuto dai minerali glauconite e celadonite o dalla decomposizione dell'augite in acido cloridrico diluito, che viene poi purificata.\nEra noto gi\u00e0 a Greci e ai Romani e fu utilizzato durante il Medioevo e il Rinascimento.\n\u00c8 composto principalmente da alluminosilicati di magnesio, ferro e potassio."}
{"id": "3138212", "revid": "219355", "url": "https://it.wikipedia.org/wiki?curid=3138212", "title": "Color di salvia", "text": ""}
{"id": "3138213", "revid": "219355", "url": "https://it.wikipedia.org/wiki?curid=3138213", "title": "Creta cirina", "text": ""}
{"id": "3138214", "revid": "219355", "url": "https://it.wikipedia.org/wiki?curid=3138214", "title": "Talco zoografico", "text": ""}
{"id": "3138215", "revid": "189072", "url": "https://it.wikipedia.org/wiki?curid=3138215", "title": "Conferenza della pace di Parigi", "text": ""}
{"id": "3138216", "revid": "219355", "url": "https://it.wikipedia.org/wiki?curid=3138216", "title": "Teodotion", "text": ""}
{"id": "3138217", "revid": "219355", "url": "https://it.wikipedia.org/wiki?curid=3138217", "title": "Terra verde di Verona", "text": ""}
{"id": "3138218", "revid": "219355", "url": "https://it.wikipedia.org/wiki?curid=3138218", "title": "Verde appianum", "text": ""}
{"id": "3138219", "revid": "219355", "url": "https://it.wikipedia.org/wiki?curid=3138219", "title": "Verde calce", "text": ""}
{"id": "3138220", "revid": "219355", "url": "https://it.wikipedia.org/wiki?curid=3138220", "title": "Verde Cipro", "text": ""}
{"id": "3138222", "revid": "1543377", "url": "https://it.wikipedia.org/wiki?curid=3138222", "title": "Mustelus", "text": "Mustelus \u00e8 un genere comprendente 26 specie di squali della famiglia dei Triakidi, note comunemente come palombi. Il nome del genere deriva dal latino \"mustela\", che significa donnola.\nI palombi possono raggiungere i 159 centimetri di lunghezza e pesare pi\u00f9 di 13 chili."}
{"id": "3138223", "revid": "94223067", "url": "https://it.wikipedia.org/wiki?curid=3138223", "title": "Lista di pigmenti inorganici", "text": "Lista di pigmenti inorganici naturali e sintetici, per colore."}
{"id": "3138228", "revid": "709406", "url": "https://it.wikipedia.org/wiki?curid=3138228", "title": "Giallo di piombo e stagno", "text": "Il giallo di piombo e stagno o giallo di piombo-stagno \u00e8 un pigmento inorganico sintetico. Ne esistono di due tipi, denominati \"tipo I\" e \"tipo II\", rispettivamente di formula chimica e (il \"tipo II\" pu\u00f2 contenere anche silicio) . Si ottengono a partire da biossido di piombo e biossido di stagno.\nFu scoperto nel tardo Medioevo."}
{"id": "3138230", "revid": "219355", "url": "https://it.wikipedia.org/wiki?curid=3138230", "title": "Giadolino", "text": ""}
{"id": "3138231", "revid": "339392", "url": "https://it.wikipedia.org/wiki?curid=3138231", "title": "Giallo di vetro", "text": ""}
{"id": "3138232", "revid": "219355", "url": "https://it.wikipedia.org/wiki?curid=3138232", "title": "Giallolino", "text": ""}
{"id": "3138233", "revid": "339392", "url": "https://it.wikipedia.org/wiki?curid=3138233", "title": "Giallolino di Fiandra", "text": ""}
{"id": "3138234", "revid": "1305772", "url": "https://it.wikipedia.org/wiki?curid=3138234", "title": "Giallorino", "text": "I termini giallorino, giallolino, giadolino e zallolino possono indicare i pigmenti pittorici inorganici:"}
{"id": "3138235", "revid": "219355", "url": "https://it.wikipedia.org/wiki?curid=3138235", "title": "Zallolino", "text": ""}
{"id": "3138240", "revid": "219355", "url": "https://it.wikipedia.org/wiki?curid=3138240", "title": "Spuma argenti", "text": ""}
{"id": "3138242", "revid": "219355", "url": "https://it.wikipedia.org/wiki?curid=3138242", "title": "Giallo ossido di piombo", "text": ""}
{"id": "3138244", "revid": "219355", "url": "https://it.wikipedia.org/wiki?curid=3138244", "title": "Giallo di piombo", "text": ""}
{"id": "3138247", "revid": "580", "url": "https://it.wikipedia.org/wiki?curid=3138247", "title": "Arzicon", "text": ""}
{"id": "3138248", "revid": "219355", "url": "https://it.wikipedia.org/wiki?curid=3138248", "title": "Oropimento", "text": ""}
{"id": "3138249", "revid": "219355", "url": "https://it.wikipedia.org/wiki?curid=3138249", "title": "Auri pigmentum", "text": ""}
{"id": "3138250", "revid": "219355", "url": "https://it.wikipedia.org/wiki?curid=3138250", "title": "Giallo di zolfo", "text": ""}
{"id": "3138251", "revid": "219355", "url": "https://it.wikipedia.org/wiki?curid=3138251", "title": "Giallo reale", "text": ""}
{"id": "3138252", "revid": "219355", "url": "https://it.wikipedia.org/wiki?curid=3138252", "title": "Giallo del re", "text": ""}
{"id": "3138253", "revid": "219355", "url": "https://it.wikipedia.org/wiki?curid=3138253", "title": "Giallo di arsenico", "text": ""}
{"id": "3138254", "revid": "219355", "url": "https://it.wikipedia.org/wiki?curid=3138254", "title": "Giallo di china", "text": ""}
{"id": "3138255", "revid": "219355", "url": "https://it.wikipedia.org/wiki?curid=3138255", "title": "Giallo di Parigi", "text": ""}
{"id": "3138256", "revid": "219355", "url": "https://it.wikipedia.org/wiki?curid=3138256", "title": "Giallo di Spagna", "text": ""}
{"id": "3138257", "revid": "219355", "url": "https://it.wikipedia.org/wiki?curid=3138257", "title": "Scyricum", "text": ""}
{"id": "3138258", "revid": "219355", "url": "https://it.wikipedia.org/wiki?curid=3138258", "title": "Sil pressum", "text": ""}
{"id": "3138259", "revid": "219355", "url": "https://it.wikipedia.org/wiki?curid=3138259", "title": "Terra d'Italia", "text": ""}
{"id": "3138262", "revid": "219355", "url": "https://it.wikipedia.org/wiki?curid=3138262", "title": "Ostro sidonio", "text": ""}
{"id": "3138263", "revid": "219355", "url": "https://it.wikipedia.org/wiki?curid=3138263", "title": "Ostrum", "text": ""}
{"id": "3138264", "revid": "219355", "url": "https://it.wikipedia.org/wiki?curid=3138264", "title": "Purpura", "text": ""}
{"id": "3138265", "revid": "219355", "url": "https://it.wikipedia.org/wiki?curid=3138265", "title": "Purpurina", "text": ""}
{"id": "3138266", "revid": "219355", "url": "https://it.wikipedia.org/wiki?curid=3138266", "title": "Tyria purpura", "text": ""}
{"id": "3138267", "revid": "219355", "url": "https://it.wikipedia.org/wiki?curid=3138267", "title": "Porpora di Bisanzio", "text": ""}
{"id": "3138268", "revid": "219355", "url": "https://it.wikipedia.org/wiki?curid=3138268", "title": "Porpora di Tiro", "text": ""}
{"id": "3138269", "revid": "219355", "url": "https://it.wikipedia.org/wiki?curid=3138269", "title": "Porpora di Palermo", "text": ""}
{"id": "3138272", "revid": "219355", "url": "https://it.wikipedia.org/wiki?curid=3138272", "title": "Terra d'ombra naturale", "text": ""}
{"id": "3138274", "revid": "219355", "url": "https://it.wikipedia.org/wiki?curid=3138274", "title": "Terra d'ombra bruciata", "text": ""}
{"id": "3138276", "revid": "219355", "url": "https://it.wikipedia.org/wiki?curid=3138276", "title": "Terra di Umbria naturale", "text": ""}
{"id": "3138277", "revid": "219355", "url": "https://it.wikipedia.org/wiki?curid=3138277", "title": "Terra di Umbria bruciata", "text": ""}
{"id": "3138278", "revid": "219355", "url": "https://it.wikipedia.org/wiki?curid=3138278", "title": "Bruno di Roma", "text": ""}
{"id": "3138279", "revid": "219355", "url": "https://it.wikipedia.org/wiki?curid=3138279", "title": "Bruno di Sicilia", "text": ""}
{"id": "3138280", "revid": "219355", "url": "https://it.wikipedia.org/wiki?curid=3138280", "title": "Bruno di Turchia", "text": ""}
{"id": "3138281", "revid": "219355", "url": "https://it.wikipedia.org/wiki?curid=3138281", "title": "Brunum", "text": ""}
{"id": "3138282", "revid": "219355", "url": "https://it.wikipedia.org/wiki?curid=3138282", "title": "Cicerculum", "text": ""}
{"id": "3138283", "revid": "219355", "url": "https://it.wikipedia.org/wiki?curid=3138283", "title": "Lapis fissus", "text": ""}
{"id": "3138284", "revid": "219355", "url": "https://it.wikipedia.org/wiki?curid=3138284", "title": "Sombra de Italia", "text": ""}
{"id": "3138285", "revid": "219355", "url": "https://it.wikipedia.org/wiki?curid=3138285", "title": "Terra fine di Turchia", "text": ""}
{"id": "3138286", "revid": "219355", "url": "https://it.wikipedia.org/wiki?curid=3138286", "title": "Terra ombra", "text": ""}
{"id": "3138287", "revid": "116180647", "url": "https://it.wikipedia.org/wiki?curid=3138287", "title": "Bruno bitume", "text": "Il bruno bitume, detto anche asfalto o mummia \u00e8 una sorta di pigmento bruno, in realt\u00e0 una resina fossile (asfalto) che impregna una roccia calcarea facilmente fusibile.\nIl bruno bitume non secca mai e questo ha determinato vari problemi ai dipinti (principalmente dal XIV secolo al XVII secolo) nei quali \u00e8 stato applicato.\nCaratteristiche.\nAlla minima variazione di calore, il bruno bitume cola e una gran quantit\u00e0 di quadri si sono rovinati per questo motivo. Se per\u00f2 si mette sotto una superficie gessosa, in forma molto liquida, perde l'effetto negativo di spandersi; inoltre come caratteristiche positive si possono elencare la possibilit\u00e0 di usarlo per velature sottilissime, come patina dorata e come protezione da gas nocivi.\nAutori.\nTra gli autori che hanno usato l'asfalto o bruno bitume si possono ricordare Raffaello e alcuni maestri fiamminghi, limitatamente alle ombre aggiungendovi oli inspessiti e litargirio come essiccante.\nFabbricazione.\nSebbene si dica che con mummia o bruno mummia nei secoli passati s'intendesse un colorante composto da pece, mirra e carne presa da antiche mummie umane oppure da corpi imbalsamati nel bitume di ebrei e cristiani nel Levante, con alcune sostanze aromatiche \u00e8 pi\u00f9 che possibile che il pi\u00f9 delle volte sia stato sempre prodotto da bitume o asfalto e nient'altro, anche perch\u00e9 nei secoli passati con \"mumia\", \"mumie\" o \"momie\" s'intendeva spesso il bitume. Oggi il pigmento in commercio \u00e8 pi\u00f9 spesso prodotto sinteticamente."}
{"id": "3138288", "revid": "486946", "url": "https://it.wikipedia.org/wiki?curid=3138288", "title": "Mumiya", "text": ""}
{"id": "3138289", "revid": "486946", "url": "https://it.wikipedia.org/wiki?curid=3138289", "title": "Bruno egiziano", "text": ""}
{"id": "3138290", "revid": "219355", "url": "https://it.wikipedia.org/wiki?curid=3138290", "title": "Ocra romana pura", "text": ""}
{"id": "3138291", "revid": "256896", "url": "https://it.wikipedia.org/wiki?curid=3138291", "title": "Scala di San Giorgio", "text": ""}
{"id": "3138292", "revid": "256896", "url": "https://it.wikipedia.org/wiki?curid=3138292", "title": "Meseddu de Texile", "text": ""}
{"id": "3138294", "revid": "219355", "url": "https://it.wikipedia.org/wiki?curid=3138294", "title": "Asfalto siriano", "text": ""}
{"id": "3138295", "revid": "219355", "url": "https://it.wikipedia.org/wiki?curid=3138295", "title": "Bitume giudaico", "text": ""}
{"id": "3138296", "revid": "219355", "url": "https://it.wikipedia.org/wiki?curid=3138296", "title": "Nero di Spalto", "text": ""}
{"id": "3138297", "revid": "219355", "url": "https://it.wikipedia.org/wiki?curid=3138297", "title": "Nero d'Anversa", "text": ""}
{"id": "3138298", "revid": "219355", "url": "https://it.wikipedia.org/wiki?curid=3138298", "title": "Nero carbone", "text": ""}
{"id": "3138299", "revid": "1318658", "url": "https://it.wikipedia.org/wiki?curid=3138299", "title": "Nero vite", "text": "Il nero vite \u00e8 un pigmento pittorico noto gi\u00e0 ai Greci, si produce carbonizzando i tralci di vite.\n\u00c8 composto essenzialmente da carbonio con impurit\u00e0 di sali di potassio e sali di sodio.\nSi presenta come una polvere leggerissima con discreto potere coprente. Ha una tonalit\u00e0 meno calda rispetto al nero d'avorio, miscelato ai bianchi d\u00e0 dei grigi neutri e molto stabili."}
{"id": "3138300", "revid": "219355", "url": "https://it.wikipedia.org/wiki?curid=3138300", "title": "Nero di fecce di vino", "text": ""}
{"id": "3138301", "revid": "219355", "url": "https://it.wikipedia.org/wiki?curid=3138301", "title": "Nero di fermento", "text": ""}
{"id": "3138302", "revid": "219355", "url": "https://it.wikipedia.org/wiki?curid=3138302", "title": "Nero di fusaggine", "text": ""}
{"id": "3138303", "revid": "219355", "url": "https://it.wikipedia.org/wiki?curid=3138303", "title": "Nero di vinaccia", "text": ""}
{"id": "3138304", "revid": "219355", "url": "https://it.wikipedia.org/wiki?curid=3138304", "title": "Morellone", "text": ""}
{"id": "3138305", "revid": "219355", "url": "https://it.wikipedia.org/wiki?curid=3138305", "title": "Rosso di Norimberga", "text": ""}
{"id": "3138306", "revid": "219355", "url": "https://it.wikipedia.org/wiki?curid=3138306", "title": "Rosso di Prussia", "text": ""}
{"id": "3138307", "revid": "219355", "url": "https://it.wikipedia.org/wiki?curid=3138307", "title": "Terra rossa di Spagna", "text": ""}
{"id": "3138308", "revid": "219355", "url": "https://it.wikipedia.org/wiki?curid=3138308", "title": "Terra rossa di Venezia", "text": ""}
{"id": "3138309", "revid": "219355", "url": "https://it.wikipedia.org/wiki?curid=3138309", "title": "Risalgallo", "text": ""}
{"id": "3138310", "revid": "219355", "url": "https://it.wikipedia.org/wiki?curid=3138310", "title": "Risigallo", "text": ""}
{"id": "3138311", "revid": "219355", "url": "https://it.wikipedia.org/wiki?curid=3138311", "title": "Risigale", "text": ""}
{"id": "3138312", "revid": "219355", "url": "https://it.wikipedia.org/wiki?curid=3138312", "title": "Realgar d'orpimento", "text": ""}
{"id": "3138313", "revid": "219355", "url": "https://it.wikipedia.org/wiki?curid=3138313", "title": "Rahjalgar", "text": ""}
{"id": "3138314", "revid": "219355", "url": "https://it.wikipedia.org/wiki?curid=3138314", "title": "Sandaraca", "text": ""}
{"id": "3138315", "revid": "219355", "url": "https://it.wikipedia.org/wiki?curid=3138315", "title": "Brularminium", "text": ""}
{"id": "3138316", "revid": "219355", "url": "https://it.wikipedia.org/wiki?curid=3138316", "title": "Brunus", "text": ""}
{"id": "3138317", "revid": "219355", "url": "https://it.wikipedia.org/wiki?curid=3138317", "title": "Colcotar", "text": ""}
{"id": "3138318", "revid": "219355", "url": "https://it.wikipedia.org/wiki?curid=3138318", "title": "Oligisto micaceo", "text": ""}
{"id": "3138319", "revid": "219355", "url": "https://it.wikipedia.org/wiki?curid=3138319", "title": "Rosso inglese", "text": ""}
{"id": "3138320", "revid": "219355", "url": "https://it.wikipedia.org/wiki?curid=3138320", "title": "Sinopia rubrica", "text": ""}
{"id": "3138321", "revid": "219355", "url": "https://it.wikipedia.org/wiki?curid=3138321", "title": "Rosso Ercolano", "text": ""}
{"id": "3138322", "revid": "219355", "url": "https://it.wikipedia.org/wiki?curid=3138322", "title": "Terra rossa di Verona", "text": ""}
{"id": "3138323", "revid": "219355", "url": "https://it.wikipedia.org/wiki?curid=3138323", "title": "Terra di Pozzuoli", "text": ""}
{"id": "3138325", "revid": "219355", "url": "https://it.wikipedia.org/wiki?curid=3138325", "title": "Colla d'oro", "text": ""}
{"id": "3138326", "revid": "183114", "url": "https://it.wikipedia.org/wiki?curid=3138326", "title": "Elzeviri", "text": ""}
{"id": "3138327", "revid": "219355", "url": "https://it.wikipedia.org/wiki?curid=3138327", "title": "Viride", "text": ""}
{"id": "3138328", "revid": "219355", "url": "https://it.wikipedia.org/wiki?curid=3138328", "title": "Verde di banda", "text": ""}
{"id": "3138329", "revid": "219355", "url": "https://it.wikipedia.org/wiki?curid=3138329", "title": "Krysocolla", "text": ""}
{"id": "3138330", "revid": "219355", "url": "https://it.wikipedia.org/wiki?curid=3138330", "title": "Hispanicum", "text": ""}
{"id": "3138331", "revid": "219355", "url": "https://it.wikipedia.org/wiki?curid=3138331", "title": "Lutea", "text": ""}
{"id": "3138334", "revid": "729019", "url": "https://it.wikipedia.org/wiki?curid=3138334", "title": "Verditer", "text": "Il verditer \u00e8 un pigmento inorganico sintetico. Fu inventato nel 1657 da Robert Boyle.\nLa sua formula \u00e8 CuCO3\u2022(OH)3.\nHa un ottimo potere coprente."}
{"id": "3138335", "revid": "219355", "url": "https://it.wikipedia.org/wiki?curid=3138335", "title": "Cendres vertes", "text": ""}
{"id": "3138336", "revid": "219355", "url": "https://it.wikipedia.org/wiki?curid=3138336", "title": "Ceneri verdi", "text": ""}
{"id": "3138337", "revid": "219355", "url": "https://it.wikipedia.org/wiki?curid=3138337", "title": "Verd de terre vert", "text": ""}
{"id": "3138338", "revid": "219355", "url": "https://it.wikipedia.org/wiki?curid=3138338", "title": "Verde di rame", "text": ""}
{"id": "3138340", "revid": "290948", "url": "https://it.wikipedia.org/wiki?curid=3138340", "title": "Giallo indiano", "text": "Il giallo indiano \u00e8 un pigmento organico sviluppato in Asia nel V secolo, si tratta di euxantato di magnesio. Si otteneva da urina di vacca nutrita a foglie di mango, mescolata con allume di potassio, solfato di magnesio, sali di ammonio e acqua e euxantato.\nLa sua formula chimica \u00e8 C19H16MgO11\u20226H2O.\n\u00c8 noto anche come purrea, puer\u00ec, prusi e giallo euxantato."}
{"id": "3138342", "revid": "574958", "url": "https://it.wikipedia.org/wiki?curid=3138342", "title": "Purrea", "text": ""}
{"id": "3138343", "revid": "574958", "url": "https://it.wikipedia.org/wiki?curid=3138343", "title": "Puer\u00ec", "text": ""}
{"id": "3138344", "revid": "574958", "url": "https://it.wikipedia.org/wiki?curid=3138344", "title": "Prusi", "text": ""}
{"id": "3138345", "revid": "574958", "url": "https://it.wikipedia.org/wiki?curid=3138345", "title": "Giallo euxantato", "text": ""}
{"id": "3138347", "revid": "56620", "url": "https://it.wikipedia.org/wiki?curid=3138347", "title": "Giallo di Napoli", "text": ""}
{"id": "3138348", "revid": "486946", "url": "https://it.wikipedia.org/wiki?curid=3138348", "title": "Giallo di antimonio", "text": ""}
{"id": "3138349", "revid": "486946", "url": "https://it.wikipedia.org/wiki?curid=3138349", "title": "Giallo di Merem\u00e8", "text": ""}
{"id": "3138350", "revid": "486946", "url": "https://it.wikipedia.org/wiki?curid=3138350", "title": "Giallo di Pinard", "text": ""}
{"id": "3138351", "revid": "486946", "url": "https://it.wikipedia.org/wiki?curid=3138351", "title": "Giallo di Thenard", "text": ""}
{"id": "3138352", "revid": "486946", "url": "https://it.wikipedia.org/wiki?curid=3138352", "title": "Giallo egiziano", "text": ""}
{"id": "3138353", "revid": "486946", "url": "https://it.wikipedia.org/wiki?curid=3138353", "title": "Giallo minerale", "text": ""}
{"id": "3138354", "revid": "33689", "url": "https://it.wikipedia.org/wiki?curid=3138354", "title": "Datapoint", "text": "Datapoint Corporation, originariamente nota come Computer Terminal Corporation (CTC), \u00e8 stata una societ\u00e0 produttrice di computer con sede a San Antonio, Texas (USA). Fu fondata nel 1967 da Phil Ray e Austin O. \"Gus\" Roche e i suoi primi prodotti furono, come si evince dal nome originale, dei terminali di computer intesi come sostituti delle telescriventi connesse ai sistemi time-sharing. Nell'ottobre del 1969 la compagnia aument\u00f2 il suo capitale a 4 milioni di dollari attraverso un'offerta pubblica iniziale.\nPrimi anni: ruolo di CTC nella storia dei computer.\nCTC \u00e8 accreditata da alcuni storici di aver inventato il personal computer. Il suo prodotto pi\u00f9 famoso, il Datapoint 2200, era un terminale programmabile che poteva connettersi a diversi mainframe semplicemente caricando diversi emulatori memorizzati su cassette a nastro, anche se esso poteva essere utilizzato come un semplice computer programmabile.\nIl Datapoint 2200 port\u00f2 inoltre allo sviluppo del primo microprocessore ad 8 bit. Dato che CTC non riteneva che il suo terminale potesse servire agli scopi per cui era stato progettato usando una CPU costituita da chip TTL, pens\u00f2 di utilizzare un prodotto del tutto nuovo: un microprocessore su singolo chip. Contatt\u00f2 quindi Intel e Texas Instruments per la sua realizzazione ma nessuno dei due produttori rispett\u00f2 la scadenza prevista da CTC per l'offerta di un prodotto ritenuto valido. Conseguentemente, il Datapoint 2200 fu assemblato utilizzando chip realizzati da Datapoint con la tecnologia SSI/MSI disponibile all'epoca. Le specifiche che CTC aveva passato furono rielaborate da Intel portando allo sviluppo dell'Intel 8008, progettato riprendendo il set di istruzioni ideato da CTC.\nCos\u00ec l'architettura oggi dominante, usata nella famiglia \"x86\" dei processori di Intel e delle CPU compatibili prodotte da AMD e da altri, ha le sue radici direttamente in CTC.\nIl 2200 aveva un'unit\u00e0 dischi per i dischi da 8 pollici a singola faccia e singola densit\u00e0 di Shugart, risultando il primo computer commerciale ad includere tale dispositivo.\nIl Datapoint 2201 divenne cos\u00ec popolare che CTC cambi\u00f2 in seguito il suo nome in Datapoint Corp..\nAltre invenzioni di Datapoint furono l'ARCnet del 1977, che era un protocollo LAN token passing ed il linguaggio di programmazione ad alto livello PL/B, inizialmente chiamato Databus (da \"Datapoint business language\"), che girava sull'interprete multi-utente \"Datashare\".\nAltri prodotti furono il MIDS, \"Mapped Intelligent Disc System\", un sistema che collegava i terminali della serie 2200 ad un unico sistema di memorizzazione di massa e calcolo distribuito.\nI sistemi operativi proprietari includevano la gestione dei dischi e la schedulazione real-time per cui Datapoint lentamente pass\u00f2 ai sistemi basati sui processori Intel 80386.\nLa tecnologia ARCnet fu rimpiazzata da ARCnetplus, che forniva una trasmissione a 20 Mbit/s ed includeva delle novit\u00e0 quali il \"LiteLink\", che utilizzava la tecnologia infrarossa per collegare i sistemi di edifici adiacenti. L'ARCHnetplus fu presentato all'incirca quando arriv\u00f2 l'Ethernet a 100 Mbit/s per cui non riusc\u00ec a conquistare una grossa fetta di mercato.\nDatapoint svilupp\u00f2 anche una delle prime implementazioni Picture-in-Picture per i sistemi di videoconferenza chiamata MINX (\"Multimedia Information Network eXchange\").\nApice e declino.\nNegli anni ottanta Datapoint fu inserita anche in \"Fortune 500\", l'elenco delle 500 migliori societ\u00e0 americane per fatturato. Per incrementare le vendite i suoi agenti incoraggiavano i clienti a piazzare alla fine dell'anno fiscale ingenti ordini di materiale, permettendo alla societ\u00e0 di conteggiare tali ordini come ricavi anche se il denaro non era stato ancora materialmente ricevuto e, in alcuni casi, gli articoli acquistati neanche prodotti.\nQuando alcuni dei clienti fallirono prima di pagare i loro conti, Datapoint dovette convertire molte delle vendite registrate con questo sistema in debiti: a causa di ci\u00f2 la societ\u00e0 nel 1982 perse nel giro di pochi mesi 800 milioni di dollari di capitalizzazione. La Securities and Exchange Commission (SEC), l'organismo che controlla la Borsa americana, intim\u00f2 a Datapoint di cessare la suddetta pratica.\nTracollo e rinascita.\nNel 1985 il raider Asher Edelman acquist\u00f2 la societ\u00e0 e separ\u00f2 il ramo aziendale che seguiva i servizi creando una nuova societ\u00e0 denominata Intelogic Trace, Inc.. Inizialmente Intelogic si specializz\u00f2 nei servizi ai clienti dei prodotti Datapoint ma, successivamente, inizi\u00f2 a supportare anche i prodotti di altri costruttori. Ma anche Intelogic inizi\u00f2 ad avere problemi finanziari e, il 6 aprile 1995, dichiar\u00f2 bancarotta e le sue propriet\u00e0 vendute ad una societ\u00e0 della Pennsylvania.\nLa stessa Datapoint intraprese una battaglia per il controllo della societ\u00e0 che attir\u00f2 le attenzioni di SEC e, nonostante il lanci\u00f2 di nuovi prodotti, non riusc\u00ec pi\u00f9 a riconquistare i traguardi raggiunti negli anni precedenti.\nNel dicembre del 1999 tutte le tecnologie di videocomunicazione brevettate da Datapoint, insieme a tutto l'inventario e le attivit\u00e0 associate al mercato video furono vendute ad uno dei suoi rivenditori: nacque cos\u00ec la societ\u00e0 denominata VUGATE, in cui confluirono anche diversi dipendenti del ramo video di Datapoint. La societ\u00e0 esiste ancora.\nIl 3 marzo 2000 Datapoint fu dichiarata fallita secondo quanto stabilito dal Capitolo 11 della legislazione americana in merito di bancarotte e il 19 giugno 2000 vendette il nome \"Datapoint\" e varie altre attivit\u00e0 per 49,3 milioni di dollari alla sua sussidiaria europea che il suo settore di competenza uscendo dal mercato dei computer per entrare in quello delle apparecchiature per call center. La sede della nuova Datapoint \u00e8 a Brentford, Inghilterra, con uffici anche a Manchester (Inghilterra) e Madrid, Spagna.\nSempre il 19 giugno 2000 ci\u00f2 che restava della Datapoint americana cambi\u00f2 il suo nome in Dynacore Holdings Corporation e form\u00f2 una sussidiaria che intent\u00f2 14 cause legali basate su 2 brevetti riconducibili a Datapoint riguardo alle LAN. Con soli 1,3 milioni di dollari che restavano dalla vendita delle attivit\u00e0 europee dopo il saldo dei debiti e con nessun prodotto rimasto da vendere (i ricavi del primo semestre del 2001 ammontavano a 9.000 dollari mentre quelli dell'anno successivo risultarono pari a zero), Dynacore si mise in cerca di una societ\u00e0 da acquistare. Nel febbraio del 2003 Dynacore acquist\u00f2 la CattleSale Company.\nNell'aprile del 2003 Datapoint U.S.A., Inc. assunse il controllo di tutti i prodotti relativi ai sistemi operativi RMS (\"Resource Management System\") di Datapoint Group (UK). Datapoint U.S.A., Inc. ha sede a San Antonio, Texas, e continua lo sviluppo, la manutenzione ed il supporto di tali sistemi.\nIl palazzo sede di Datapoint USA si trova in una strada che porta ancora il nome di \"Datapoint Drive\".\nGli uffici inglesi e le sue sussidiarie europee sono state acquistate da \"Alchemy Partners\" e da allora hanno avuto buoni risultati economici: la societ\u00e0, che d\u00e0 lavoro a 270 dipendenti, ha registrato nel 2007 un fatturato di 60 milioni di sterline. Sempre nello stesso anno ha acquistato da Avaya le attivit\u00e0 legate ai contatti telefonici. Datapoint ha clienti in 41 Paesi e sedi a Londra, Dublino, Barcellona, Milano, Parigi, Monaco di Baviera e Utrecht.\nIl 12 settembre 2013 Datapoint ha annunciato la vendita delle sedi in UK e Irlanda alla societ\u00e0 inglese Maintel.\nDa questa cessione nasce Datapoint Europe che continua a portare avanti le attivit\u00e0 nei mercati dell'Europa continentale."}
{"id": "3138355", "revid": "767487", "url": "https://it.wikipedia.org/wiki?curid=3138355", "title": "Fatti della banda della Magliana", "text": "Fatti della banda della Magliana \u00e8 un film del 2005 diretto da Daniele Costantini ed interpretato, fra gli altri, da Francesco Pannofino e Roberto Brunetti, con la partecipazione di Leo Gullotta e Fanny Cadeo, liberamente ispirato alle gesta della Banda della Magliana.\nTrama.\nIn un ambiente surreale, rappresentato da un carcere, Luciano Amodio, detto \"Accattone\" depone di fronte ad un magistrato, confessando la sua appartenenza alla Banda della Magliana; dopo avere spiegato i motivi della sua latitanza in Venezuela e del suo pentimento inizia a raccontare le vicende della banda, introducendone i componenti, sia quelli ancora vivi, sia coloro che sono gi\u00e0 morti, i quali, una volta entrati, si presentano e spiegano il loro ruolo e la loro sorte.\nUna volta introdotto anche l'ultimo componente, Claudio Terenzi, detto \"Er Diavolo\", inizia la storia della banda: i rapporti con il clan dei marsigliesi e con Albert Bergamelli, il rapimento del duca Boncompagni, il riciclaggio del denaro con l'aiuto di Francis Turatello e della mala milanese, l'idea della costituzione di un'organizzazione per il controllo delle attivit\u00e0 criminali nella capitale e le regole che la banda avrebbe dovuto rispettare per rimanere unita.\nLa prima attivit\u00e0 di cui la banda prende il controllo \u00e8 quella delle scommesse clandestine all'ippodromo Tor di Valle, strappate a \"Peppe Er Terribile\" per passare poi al traffico degli stupefacenti, con la collaborazione della Nuova Camorra Organizzata di Raffaele Cutolo e di Cosa Nostra, attraverso i contatti con Pippo Cal\u00f2. La banda stringe inoltre contatti anche con il mondo politico, in particolare con l'estrema destra, attraverso i contatti con Alessandro Alibrandi ed i fratelli Valerio e Cristiano Fioravanti, i quali si servivano della banda per il riciclaggio dei proventi delle rapine, con Ordine Nuovo e con il professor Aldo Semerari, il cui omicidio fu motivato dal suo stendere perizie psichiatriche sia per gli uomini di Cutolo che del suo rivale Umberto Ammaturo.\nViene rivelato il sito del deposito delle armi, custodite nei sotterranei del Ministero della Sanit\u00e0 e l'incontro con l'onorevole Flaminio Piccoli, con la sua richiesta alla banda di un intervento per ritrovare l'onorevole Aldo Moro, fino alla svolta avvenuta nel 1980 quando \"Er Diavolo\" viene ucciso da Rolando Menicucci, appartenente all'omonimo clan, detta la banda dei \"Pesciaroli\", che innesca dapprima una spirale di vendetta e successivamente la pretesa di un aumento della quota da parte di Fortunato Marras che provocher\u00e0 la sua morte.\nViene riferito anche l'inizio del declino della banda: l'arresto di \"Sandrone\" ed \"Er Palletta\" dopo l'omicidio di un altro esponente del clan Menicucci, l'assassinio di Domenico Balducci ad opera di \"Ubaldino\", \"Er Raguseo\" ed \"Er Palletta\" su richiesta di Pippo Cal\u00f2, la morte di \"Er Raguseo\", durante l'attentato al vice presidente del Banco Ambrosiano Roberto Rosone, compiuto forse su richiesta di Roberto Calvi o forse della loggia massonica P2, e la fuga in Venezuela dell'\"Accattone\" dopo lo scollamento della banda e la morte di \"Ubaldino\" ad opera di \"Sandrone\", il quale, insieme ad \"Er Palletta\", uccider\u00e0 Patrizio, il fratello dell'\"Accattone\", incoraggiandolo nel suo proposito di pentimento.\nProduzione.\nIl film, coprodotto e distribuito dall'Istituto Luce, \u00e8 stato girato nel carcere di Rebibbia, utilizzando, insieme agli attori, 20 detenuti veri, e la trama \u00e8 stata ricostruita per mezzo degli atti istruttori della Procura di Roma."}
{"id": "3138357", "revid": "767487", "url": "https://it.wikipedia.org/wiki?curid=3138357", "title": "Pummar\u00f2", "text": "Pummar\u00f2 \u00e8 un film italiano del 1990 diretto da Michele Placido, alla sua prima esperienza dietro la macchina da presa.\nFu presentato nella sezione Un Certain Regard del 43\u00ba Festival di Cannes.\nTrama.\nKwaku, un ragazzo ghanese, da poco laureatosi, si mette in viaggio alla ricerca del fratello (Giobbe), emigrato in Italia con la speranza di guadagnare abbastanza soldi per pagare gli studi del fratello.\nGiobbe fa il raccoglitore di pomodori nel sud dell'Italia, a Civitella Licinio (da cui il titolo del film: in napoletano \"pummar\u00f2\" vuol dire appunto \"pomodoro\"), ma Kwaku non trover\u00e0 mai suo fratello, che \u00e8 ricercato dalla polizia e dalla camorra per essersi ribellato e aver rubato un camion.\nComincia allora un viaggio attraverso tutta l'Italia (Civitella, Roma, Verona, fino a Francoforte in Germania)."}
{"id": "3138358", "revid": "2034231", "url": "https://it.wikipedia.org/wiki?curid=3138358", "title": "Premio Nebula per il miglior racconto", "text": "Il premio Nebula per il miglior racconto (\"Nebula Award for Best Novelette\") \u00e8 un premio letterario assegnato annualmente dal 1965 dalla Science Fiction and Fantasy Writers of America ad opere di fantascienza o fantasy di lunghezza compresa tra 7.500 e 17.500 parole.\nTed Chiang \u00e8 l'unico autore ad aver ricevuto tre volte questo riconoscimento: nel 1990 per \"Torre di Babilonia\", nel 2002 per \"L'inferno \u00e8 l'assenza di Dio\" e nel 2007 per \"Il mercante e il portale dell'alchimista\".\nRegolamento.\nIl presidente della SFWA, in conformit\u00e0 con lo statuto e le procedure operative stabilite, nomina un commissario per la supervisione e l'amministrazione dei premi Nebula durante l'evento Nebula Awards\u00ae e per svolgere i compiti descritti nel regolamento e qualsiasi altra responsabilit\u00e0 correlata che potrebbe sorgere durante lo svolgimento di amministrazione. Durante il periodo di copertura del ruolo, nessuna opera del commissario pu\u00f2 essere nominata o proposta, evitando cos\u00ec un conflitto di interessi.\nOltre al commissiario il presidente nomina tre persone quali \"Membri del Comitato Regole Premi degli SFWA\". Compito del (SARC) \u00e8 l'assicurarsi prima del ballottaggio finale dell'ammissibilit\u00e0 delle opere presentate, valutando che esse rispettino il regolamento, e rispettino la categoria nei quali sono presentati, queste si estendono oltre che ai premi Nebula ufficiali anche ai premi Ray Bradbury e Norton di quell'anno. Le opere giudicate inammissibili da parte del SARC vengono sottoposte al giudizio del consiglio di amministrazione per la deliberazione che, assieme a una relazione della Commissione per i premi Nebula (NAC), indica il motivo dei rigetti.\nIl Commissario funge da segretario del SARC, ma non ha diritto di voto.\nIl Consiglio di Amministrazione ha inoltre facolt\u00e0, a sua discrezione, di creare ulteriori categorie di premi che devono essere sottoposte al voto dai membri attivi e assoggettati al regolamento.\nL'anno dei premi Nebula ha inizio il 1\u00ba gennaio e termine il 31 dicembre dell'anno per il quale verranno assegnati i premi.\nVincitori e candidati.\nI vincitori sono indicati in grassetto. A seguire i finalisti."}
{"id": "3138362", "revid": "309289", "url": "https://it.wikipedia.org/wiki?curid=3138362", "title": "Oktjabr'skij rajon (Oblast' di Orenburg)", "text": "L'Oktjabr'skij rajon () \u00e8 un rajon dell'Oblast' di Orenburg, nella Russia europea; il capoluogo \u00e8 Oktjabr'skoe. Istituito nel 1965, ricopre una superficie di 2.700 chilometri quadrati e nel 2010 ospitava una popolazione di circa 22.500 abitanti."}
{"id": "3138365", "revid": "1305772", "url": "https://it.wikipedia.org/wiki?curid=3138365", "title": "Colli Albani (disambigua)", "text": "Colli Albani"}
{"id": "3138367", "revid": "135491", "url": "https://it.wikipedia.org/wiki?curid=3138367", "title": "Nebula Award for Best Novelette", "text": ""}
{"id": "3138368", "revid": "135491", "url": "https://it.wikipedia.org/wiki?curid=3138368", "title": "Premio Nebula per il migliore racconto", "text": ""}
{"id": "3138377", "revid": "172343", "url": "https://it.wikipedia.org/wiki?curid=3138377", "title": "C.A.S.I.", "text": ""}
{"id": "3138378", "revid": "339392", "url": "https://it.wikipedia.org/wiki?curid=3138378", "title": "Albero sintattico concreto", "text": ""}
{"id": "3138381", "revid": "287204", "url": "https://it.wikipedia.org/wiki?curid=3138381", "title": "Mickey Jones", "text": "Biografia.\nInfanzia.\nJones nacque a Houston, Texas, figlio di Frances Marie (n\u00e9e Vieregge) e Fred Edward Jones. La carriera di Jones come batterista ebbe il sostegno di artisti come Trini Lopez, Johnny Rivers e Bob Dylan nel loro leggendario tour mondiale 1966.\nJones muore in seguito a una lunga e non meglio specificata malattia il 7 febbraio 2018."}
{"id": "3138382", "revid": "287204", "url": "https://it.wikipedia.org/wiki?curid=3138382", "title": "Ckalov", "text": ""}
{"id": "3138386", "revid": "1543377", "url": "https://it.wikipedia.org/wiki?curid=3138386", "title": "Linea Albert", "text": "La linea Albert, anche conosciuta come linea del Trasimeno, fu una linea fortificata difensiva costruita nel 1944 dall'esercito tedesco in Italia nella campagna d'Italia durante la seconda guerra mondiale.\nLa linea deve il suo nome al federmaresciallo Albert Kesselring.\nPosizione.\nFu utilizzata nella ritirata delle truppe naziste, dopo che Roma fu conquistata dagli alleati. La linea si trova all'altezza del lago Trasimeno e andava dalla riva tirrenica a quella adriatica, ovvero da Castiglion della Pescaia, passando per il monte Amiata, a Radicofani.\nAssieme alla linea Gotica doveva difendere la pianura Padana dall'avanzata degli Alleati.\nStoria.\nFu nel 17 giugno del 1944 che gli Alleati riuscirono ad intercettare e decrittare un messaggio tedesco proveniente dalla 334. divisione di fanteria tedesca (comandata dal Maggiore generale Hellmuth B\u00f6hlke). Questo messaggio parlava della volont\u00e0 dei tedeschi di attestarsi lungo appunto la linea Albert.\nLa linea cedette, quando il 1\u00ba luglio 1944 la 34\u00aa Divisione di fanteria americana (comandata dal Maggiore generale Charles L. Bolte) arriv\u00f2 a Cecina."}
{"id": "3138387", "revid": "76963", "url": "https://it.wikipedia.org/wiki?curid=3138387", "title": "Trisha Noble", "text": "Biografia.\nNacque a Sydney, Australia. Suo padre era l'attore e cantante Buster Noble e sua madre la cantante Helen De Paul."}
{"id": "3138392", "revid": "35145939", "url": "https://it.wikipedia.org/wiki?curid=3138392", "title": "WebDAV", "text": ""}
{"id": "3138393", "revid": "842111", "url": "https://it.wikipedia.org/wiki?curid=3138393", "title": "Dittatura di Franco", "text": ""}
{"id": "3138395", "revid": "767487", "url": "https://it.wikipedia.org/wiki?curid=3138395", "title": "Giudice tutelare", "text": "Il giudice tutelare \u00e8 un magistrato istituito presso ogni tribunale ordinario italiano. Ha il compito di soprintendere alle tutele e alle curatele, in primo luogo, oltre che esercitare gli altri compiti affidatigli dalla legge.\nLa tutela.\nTale istituto viene posto in essere a seguito della comunicazione, fatta da un ufficiale dello stato civile che riceve la dichiarazione di morte di una persona la quale ha lasciato figli in et\u00e0 minore ovvero la dichiarazione di nascita di un figlio di genitori ignoti. Anche un notaio, che procede alla pubblicazione di un testamento contenente la designazione di un tutore o di un protutore deve darne notizia al giudice tutelare entro dieci giorni. Il giudice tutelare dovr\u00e0, pertanto, nominare un tutore.\nL'amministrazione di sostegno.\nL'istituto previsto dalla L. n. 6 del 9 gennaio 2004 ha la finalit\u00e0 di tutelare, con la minore limitazione possibile della capacit\u00e0 di agire, le persone prive, anche solo parzialmente, della necessaria autonomia nello svolgimento delle normali attivit\u00e0 della vita quotidiana. Tale istituto disciplinato dagli artt. 404 e ss. del codice civile, \u00e8 rivolto alle persone che per effetto di una infermit\u00e0 o di una menomazione psicofisica ovvero solo psichica o ancora solo fisica, non possono, anche solo temporaneamente, provvedere ai propri interessi in modo autonomo ed autosufficiente.\nIl legislatore ha affidato al giudice tutelare la competenza a decidere in materia di amministrazione di sostegno.\nIl ricorso per l'amministrazione di sostegno pu\u00f2 essere proposto anche dallo stesso interessato (anche se minore o interdetto o inabilitato e dalle medesime persone che possono presentare al giudice l'istanza di inabilitazione o interdizione di cui all'art. 417 c.c\nIl giudice tutelare, istituito presso ogni tribunale, provvede con decreto motivato immediatamente esecutivo. Tale decreto \u00e8 reclamabile presso la Corte di Appello (art. 720 bis comma 2 c.p.c.). La Corte di Appello pronuncia anch'essa decreto avverso il quale pu\u00f2 essere proposto ricorso per cassazione.\nRiferimenti normativi.\n e gli art. artt. 712 e ss. c.p.c."}
{"id": "3138396", "revid": "767487", "url": "https://it.wikipedia.org/wiki?curid=3138396", "title": "Homeboy", "text": "Homeboy \u00e8 un film del 1988 diretto da Michael Seresin. \u00c8 stato scritto e interpretato da Mickey Rourke che recita la parte di cowboy /pugile autodistruttivo di nome Johnny Walker. Christopher Walken interpreta l'amico e promotore corrotto di Walker, Wesley Pendergass, che lo incoraggia a combattere pur sapendo che un pugno di troppo nel posto sbagliato potrebbe ucciderlo. La colonna sonora \u00e8 stata scritta da Eric Clapton.\nTrama.\nJohnny Walker \u00e8 un pugile con danni cerebrali che si \u00e8 appena trasferito in una localit\u00e0 balneare. Al suo arrivo, si innamora di Ruby, proprietaria di una vecchia giostra non funzionante e di un chiosco bar situato sul molo. Nonostante le sconfitte Johnny continua a combattere mentre Wesley parallelamente effettua furti e rapine. Nell'ultima, effettuata mentre Johnny combatte, Wesley verr\u00e0 ucciso; Johnny, menomato dai colpi, torna da Ruby che lo aveva dato per morto e lo piangeva alla giostra."}
{"id": "3138397", "revid": "767487", "url": "https://it.wikipedia.org/wiki?curid=3138397", "title": "38 Special (album)", "text": "38 Special \u00e8 il primo album del gruppo musicale omonimo, uscito nell'agosto 1977 per l'etichetta discografica A&amp;M Records."}
{"id": "3138401", "revid": "767487", "url": "https://it.wikipedia.org/wiki?curid=3138401", "title": "Special Delivery (38 Special)", "text": "Special Delivery \u00e8 il secondo album dei 38 Special uscito nel novembre 1978 per l'etichetta discografica A&amp;M Records."}
{"id": "3138403", "revid": "729019", "url": "https://it.wikipedia.org/wiki?curid=3138403", "title": "CEA Squadra Corse", "text": "CEA Squadra Corse \u00e8 una societ\u00e0 che gestisce la sicurezza antincendio nei Gran Premi di Formula 1, nelle gare del Motomondiale e nei principali eventi motoristici internazionali.\nStoria.\nCEA Squadra Corse venne fondata da Ermete Amadesi nel 1970, tre anni dopo la fondazione di CEA Estintori, azienda produttrice di strumenti antincendio: a seguito del ritiro dei Vigili del Fuoco dal servizio in autodromi, stadi e cinema, i gestori dell'Autodromo di Imola Luciano Conti e Paolo Moruzzi si rivolsero a Ermete Amadesi. Questi fece modificare alcune Maserati Quattroporte: si trasformarono le auto in pickup rimuovendo loro il tetto, e vi si installarono cannoncini che sparavano schiuma.\nL'attivit\u00e0, nata inizialmente come passione e via via consolidatasi nel tempo con tutti i criteri aziendali, si avvale di oltre 300 specialisti e 50 mezzi per garantire la sicurezza durante le competizioni.\nIn occasione della prima edizione del Gran Premio d'India di Formula 1, nel 2011, alcuni rappresentanti della Squadra Corse hanno visionato e supportato l'organizzazione in merito ai servizi antincendio e hanno pubblicato una relazione su interventi futuri e possibili migliorie.\nDopo l'incidente in cui Jules Bianchi ha perso la vita, avvenuto il 5 ottobre 2014 nel corso del Gran Premio del Giappone di Formula 1, le procedure delle gare internazionali sono state modificate, cos\u00ec come le modalit\u00e0 d'intervento e di soccorso dei volontari in caso di necessit\u00e0. Prima delle modifiche i componenti della CEA Squadra Corse potevano agire secondo loro discrezionalit\u00e0, mentre dopo le modifiche devono sottostare agli ordini del direttore di gara.\nEpisodi celebri.\nI Leoni.\nI membri della Squadra Corse ottennero l'appellativo di \u201cLeoni\u201d dopo il Gran Premio d'Italia di Formula 1 del 1978, a Monza, in occasione dell'incidente in seguito al quale perse la vita Ronnie Peterson: una carambola in partenza, prima dell'ingresso della prima variante, che coinvolse 10 vetture, la met\u00e0 delle quali vennero avvolte dalle fiamme. L'intervento dei volontari consent\u00ec di limitare le conseguenze dirette dell'incidente, che avrebbero potuto essere ben pi\u00f9 gravi (Peterson mor\u00ec il giorno dopo, in ospedale, per cause mai chiaramente determinate).\nIl salvataggio di Gerhard Berger.\nIl 23 aprile 1989, durante il quinto giro del Gran Premio di San Marino di Formula 1, alla curva del Tamburello, Gerhard Berger con la sua Ferrari and\u00f2 dritto contro il muro esterno alla pista a causa di un cedimento dell'alettone anteriore. La macchina fu avvolta da un incendio ma l'intervento dei volontari di CEA Squadra Corse salv\u00f2 Berger e consent\u00ec ai medici di soccorrerlo e trasportarlo al centro medico del circuito imolese.\nL'incidente di Paolo Gislimberti.\nIl 10 settembre 2000, durante il primo giro del Gran Premio d'Italia di Formula 1, un incidente alla variante della Roggia coinvolge le vetture di Barrichello, De La Rosa, Coulthard, Trulli e Frentzen. Dall'auto di quest'ultimo si stacca una ruota che, ad altissima velocit\u00e0, colpisce in pieno Paolo Gislimberti, volontario proveniente da Barco di Levico in provincia di Trento. Gislimberti perde la vita poco dopo, a causa delle gravissime lesioni conseguite. A oggi, si tratta dell'unico incidente mortale per un volontario della Squadra Corse.\nAlcuni numeri.\n185 specialisti antincendio; 42 automezzi uso speciale antincendio: 13 autovetture veloci (tra queste, una Ferrari 348, una Alfa 156 3.2 GTA V6, un'Alfa 156 SW 3.2 GTA V6, 4 Alfa 156 SW 2.0 JTS 16V), 27 fuoristrada 4x4 (tutti i mezzi sono attrezzati con impianti di estinzione sferici ed estintori portatili), 2 automezzi polifunzionali di soccorso e decarcerazione del pilota; 450 estintori portatili, di cui 240 sui mezzi e 25 estintori carrellati. (dati aggiornati al 2007)"}
{"id": "3138404", "revid": "767487", "url": "https://it.wikipedia.org/wiki?curid=3138404", "title": "Rockin' Into the Night", "text": "Rockin' Into the Night \u00e8 il terzo album dei 38 Special uscito nel gennaio 1980 per l'etichetta discografica A&amp;M Records."}
{"id": "3138405", "revid": "599013", "url": "https://it.wikipedia.org/wiki?curid=3138405", "title": "Lucian Truscott", "text": "Biografia.\nI primi anni.\nTruscott nacque nella Contea di Navarro nel Texas, da padre inglese e madre irlandese, aderendo all'esercito statunitense nel 1917. Divenuto ufficiale, divenne Secondo Luogotenente di cavalleria e prest\u00f2 servizio in diversi staff tra la prima e la seconda guerra mondiale.\nLa seconda guerra mondiale.\nNel 1942 l'allora colonnello Truscott era impegnato nella progettazione e nello sviluppo dei commando americani prendendo ispirazione da quelli inglesi. Truscott venne promosso brigadier generale il 19 giugno 1942 e venne assegnato al 1\u00ba battaglione Ranger, e piazzato sotto la direzione di William Darby.\nL'8 novembre 1942, come maggior generale, comand\u00f2 uomini del 60\u00ba reggimento di fanteria e del 66\u00ba reggimento armato negli sbarchi di Mehdia e Port Lyautey in Marocco, come parte dell'operazione Torch al comando del generale George Patton.\nTruscott ottenne il comando della 3\u00aa divisione di fanteria nell'aprile del 1943, e fu tra i supervisori dello sbarco in Sicilia per l'invasione della Sicilia. Il 10 Luglio 1943 alle ore 2.57 guidava le operazioni di sbarco della JOSS Force USA Sbarco in Sicilia ed ebbe luogo lo sbarco a Licata della Terza Divisione Fanteria 3rd Infantry Division. Nei giorni successivi Truscott attraverso il Porto di Licata sbarc\u00f2 oltre soldati e autoveicoli.\nQuindi avanz\u00f2 rapidamente con la sua divisione che egli aveva addestrato a marciare secondo il famoso \"Truscott trot\", una marcia di quattro miglia per ora, quasi il doppio rispetto al normale ritmo della fanteria. Verso la met\u00e0 di settembre del 1943, nove giorni dopo lo sbarco alleato degli alleati, egli guid\u00f2 l'Sbarco a Salerno verso Salerno.\nIl 22 gennaio del 1944, la sua divisione partecip\u00f2 allo sbarco di Anzio come parte del VI Corpo d'armata. Il 22 febbraio, Truscott ottenne il comando del VI corpo, rimpiazzando il comandante precedente, il tenente Generale John Lucas, che si era dimostrato troppo indeciso negli scontri. Truscott venne succeduto al comando della 3\u00aa divisione di fanteria dal maggior generale John \"Iron Mike\" O'Daniel.\nDopo Anzio, Truscott continu\u00f2 con il VI Corpo a sostenere gli scontri sul suolo italiano. Ad ogni modo, il suo comando venne liberato dalla prima linea per preparare l'operazione Dragoon, l'assalto anfibio alla Francia meridionale. Il 15 agosto 1944 il VI corpo sbarc\u00f2 in Francia incontrando inizialmente poca opposizione.\nLa rapida ritirata della 9\u00aa Armata tedesca consent\u00ec agli americani di avanzare trovandosi per met\u00e0 settembre a Digione.\nIl 2 settembre 1944 Truscott venne promosso Luogotenente Generale, venendo nell'ottobre successivo nominato al comando della XV armata, un comando largamente amministrativo.\nIl comando successivo, Truscott lo ottenne nel dicembre del 1944. egli venne promosso al comando della V armata in Italia quando il Luogotenente Generale Mark Wayne Clark venne nominato comandante del XV gruppo d'armata. Truscott guid\u00f2 l'armata nel duro inverno del 1944\u20131945, quando molte delle sue formazioni erano in posizione esposta sulle montagne italiane. Con la primavera, ad ogni modo, si ebbe il successo finale con l'abbattimento delle forze tedesche nella penisola.\nIl dopoguerra.\nTruscott ricevette il comando della III armata dal generale George S. Patton l'8 ottobre 1945, mantenendolo sino all'aprile del 1946. Questo comando includeva anche l'Eastern Military District ovvero le zone della Germania occupate dagli Stati Uniti e quindi la Baviera. Quando la VII armata venne disattivata nel marzo del 1946, Truscott ottenne anche l'amministrazione dei territori del Baden, del W\u00fcrttemberg e dell'Assia-Darmstadt.\nWill Lang Jr. del Life, scrisse una biografia su Truscott che apparve sulla rivista il 2 ottobre 1944.\nIl ritiro.\nDopo il ritiro dall'esercito, il generale Truscott inizi\u00f2 a lavorare ai suoi libri \"Command Missions\", che venne pubblicato nel 1954 (ISBN 0-89141-364-2), e \"The Twilight of the U.S. Cavalry\" (ISBN 0-7006-0932-6), libro quest'ultimo pubblicato dopo la sua morte dal figlio, nel 1989. Sette mesi dopo la pubblicazione di \"Command Missions\", Truscott ottenne la promozione onoraria a generale con quattro stelle.\nNel 1951, Walter Bedell Smith, direttore della Central Intelligence Agency (CIA), lo nomin\u00f2 \"Consulente Speciale presso il Commissario degli Stati Uniti\" a Francoforte, in Germania. A dispetto del nome, comunque, egli fu solamente un rappresentante in Germania.\nIl generale Truscott mor\u00ec il 12 settembre 1965, ad Alexandria, Virginia. Il 7 agosto 1994, Sarah Truscott, sua moglie, mor\u00ec e venne sepolta accanto a lui nel cimitero di Arlington Cemetery. La coppia si era sposata il 27 marzo 1919 ed aveva avuto tre figli, Mary (1920), Lucian K. (1921-2000) e James Joseph (1930).\nCarattere.\nTruscott aveva una voce piuttosto grave in quanto da piccolo aveva accidentalmente ingerito dell'acido. Egli era molto superstizioso nel vestire, indossava sempre la giacca dell'esercito dei pantaloni color kaki chiaro e un particolare paio di stivali in combattimento. Nella campagna di Sicilia inizi\u00f2 a indossare una sciarpa bianca che divenne caratteristica.\nFamosa fu la frase che un giorno Truscott disse a suo figlio: \"Lascia che ti dica una cosa e non dimenticarla mai. Tu giochi per vincere, non per perdere. E tu combatti le guerre per vincere, per V-I-N-C-E-R-E! E ogni buon giocatore in un gioco e un buon combattente in guerra... devono entrambi avere un po' del figlio di puttana dentro di loro! Se non lo \u00e8, non \u00e8 un buon giocatore o comandante... Semplicemente questo! Nessun figlio di puttana, nessun comandante.\""}
{"id": "3138408", "revid": "767487", "url": "https://it.wikipedia.org/wiki?curid=3138408", "title": "Wild-Eyed Southern Boys", "text": "Wild-Eyed Southern Boys \u00e8 il quarto album dei 38 Special uscito nel maggio 1981 per l'etichetta discografica A&amp;M Records."}
{"id": "3138409", "revid": "1494169", "url": "https://it.wikipedia.org/wiki?curid=3138409", "title": "38 Special (disambigua)", "text": ""}
{"id": "3138410", "revid": "14691", "url": "https://it.wikipedia.org/wiki?curid=3138410", "title": ".38 Special (album)", "text": ""}
{"id": "3138412", "revid": "767487", "url": "https://it.wikipedia.org/wiki?curid=3138412", "title": "Special Forces (38 Special)", "text": "Special Forces \u00e8 il quinto album dei 38 Special uscito nel giugno 1982 per l'etichetta discografica A&amp;M Records."}
{"id": "3138415", "revid": "767487", "url": "https://it.wikipedia.org/wiki?curid=3138415", "title": "Tour de Force (38 Special)", "text": "Tour de Force \u00e8 il sesto album dei 38 Special uscito nel gennaio 1984 per l'etichetta discografica A&amp;M Records."}
{"id": "3138416", "revid": "729019", "url": "https://it.wikipedia.org/wiki?curid=3138416", "title": "Bawe", "text": "L'Isola di Bawe (Bawe Island in inglese) \u00e8 una piccola isola dell'arcipelago di Zanzibar, situata meno di dieci chilometri al largo della citt\u00e0 di Stone Town sull'isola di Unguja. Alla fine del XVIII secolo, su concessione del sultano di Zanzibar, l'isola fu utilizzata come base dalla Eastern Telegraph Company per la costruzione del collegamento telegrafico sottomarino che mette in comunicazione Zanzibar, le Seychelles e Aden. Oggi l'isola \u00e8 esclusivamente una localit\u00e0 turistica."}
{"id": "3138417", "revid": "14691", "url": "https://it.wikipedia.org/wiki?curid=3138417", "title": "Bawe Island", "text": ""}
{"id": "3138419", "revid": "6923", "url": "https://it.wikipedia.org/wiki?curid=3138419", "title": "Valeriano Magni", "text": "Appartenente all'ordine dei frati cappuccini, fu missionario apostolico in Europa centrale.\nBiografia.\nDiscendente da una famiglia aristocratica milanese, Valeriano Magni nacque a Milano il 15 ottobre 1586 dal conte Costantino Magni e da Ottavia Carcassola. Nel 1588, la famiglia si trasfer\u00ec a Praga, dove, nel 1598 nacque suo fratello Francesco.\nEntr\u00f2 nei cappuccini della provincia boema nel 1602 a Praga prendendo il nome di Valeriano da Milano. Dopo l'ordinazione, divenne un famoso predicatore e professore di filosofia entrando, grazie al suo insegnamento, nelle grazie dell'imperatore. Presto fu eletto Provinciale della Provincia austro-boema dell'ordine e divenne apprezzato consigliere dell'imperatore e di altri principi europei. Nel 1616 il re di Polonia Sigismondo III gli affid\u00f2 la missione cappuccina nel suo paese. Nel 1621 l'imperatore Ferdinando II lo invi\u00f2 in missione diplomatica in Francia. Tra il 1622 e il 1623 fu uno dei consiglieri del duca Massimiliano I di Baviera. Dopo la battaglia della Montagna Bianca, sostenne l'arcivescovo di Praga Ernesto Adalberto d'Harrach nella ricattolicizzazione della popolazione e nelle riforme diocesane. Nel 1630 prese parte in nome dell'imperatore ai negoziati con il cardinale Richelieu sulla successione ereditaria al trono di Mantova. Nel 1635 divenne consulente teologico nei negoziati per la pace di Praga e dal 1645 fu missionario apostolico per l'elettorato di Sassonia, Assia, Brandeburgo e Danzica. Nel luglio del 1647 riprodusse a Varsavia di fronte al re e alla corte l'esperimento di Torricelli usando un tubo riempito di mercurio per produrre il vuoto.\nNel 1652 riusc\u00ec a convertire il conte Ernesto d'Assia-Rheinfels e sua moglie.\nDopo che l'Universit\u00e0 di Praga venne affidata ai Gesuiti nel 1623, entr\u00f2 in contrasto con i gesuiti, che lo fecero arrestare a Vienna nel 1655. Fu rilasciato dalla prigione per intervento dell'Imperatore e torn\u00f2 a Salisburgo, dove mor\u00ec quello stesso anno.\nOpere.\nFrutto della sua polemica con i protestanti \u00e8 l'opera \"De acatholicorum credendi regula judicium\" (1628/31), in cui sosteneva che senza l'autorit\u00e0 della Chiesa, la Bibbia da sola non era sufficiente come regola di fede per i cristiani. Tratt\u00f2 lo stesso argomento nel libro \"Judicium de acatholicorum et catholicorum regula credendi\" (1641), le cui debolezze argomentative scatenarono la controffensiva dei protestanti. Negli scritti filosofici e nella sua attivit\u00e0 di insegnamento, Magni si occup\u00f2 di metodologia, logica, epistemologia, cosmologia, metafisica, matematica e scienze naturali. Rifiut\u00f2 i principi aristotelico-scolastici, ispirandosi alle dottrine di Platone, Agostino e Bonaventura."}
{"id": "3138421", "revid": "767487", "url": "https://it.wikipedia.org/wiki?curid=3138421", "title": "Strength in Numbers (38 Special)", "text": "Strength in Numbers \u00e8 il settimo album dei 38 Special uscito nell'aprile 1986 per l'etichetta discografica A&amp;M Records."}
{"id": "3138426", "revid": "371529", "url": "https://it.wikipedia.org/wiki?curid=3138426", "title": "Introducing... The Beatles", "text": "Introducing... The Beatles \u00e8 il primo album dei Beatles pubblicato negli Stati Uniti. Originariamente prodotto per essere pubblicato nel luglio del 1963, usc\u00ec invece il 10 gennaio 1964 pubblicato dalla Vee Jay Records pochi giorni prima di \"Meet the Beatles!\" della Capitol. \u00c8 stato oggetto di molti scontri legali, ma, alla fine, fu permesso alla Vee-Jay di vendere l'album fino alla fine del 1964, periodo nel quale vendette oltre 1,3 milioni di copie.\nDisco.\nProduzione.\nQuando il singolo di \"Please Please Me\" fu stampato negli Stati Uniti, la Vee Jay Records firm\u00f2 un accordo di licenze con la Transglobal (un'affiliata della EMI che gestiva artisti esteri negli Stati Uniti) acquisendo il diritto di prelazione sui dischi dei Beatles per cinque anni; la Vee-Jay avrebbe dovuto pubblicare l'album \"Please Please Me\" negli U.S.A. e perci\u00f2 ricevette le copie sia stereo che mono dei nastri tra la fine di aprile e l'inizio di maggio 1963. La Vee-Jay era intenzionata a pubblicare l'album Please Please Me subito dopo che fosse stato pubblicato nel Regno Unito; una bozza creata dalla Universal Recording Corp. di Chicago, probabilmente risalente al maggio 1963, contiene tutte le 14 canzoni dell'album inglese, con gli stessi titoli e nello stesso ordine, ma per rimanere nella consuetudine americana che prevedeva 12 canzoni per album, la Vee-Jay decise di levare \"Please Please Me\" e \"Ask Me Why\" e cambiare il titolo dell'album in \"Introducing... The Beatles\". I tecnici della Universal, pensando che il conteggio iniziale di Paul McCartney nel brano \"I Saw Her Standing There\" fosse estraneo alla traccia e non intenzionale, decise di tagliarlo dalla versione della Vee-Jay, sia mono che stereo. A parte per queste modifiche, l'ordine delle canzoni fu invariato, risultando l'unico album negli U.S.A. del tutto uguale alla versione inglese fino alla pubblicazione di \"Revolver\" nel 1966. Le preparazioni per la pubblicazione dell'album continuarono anche nella fine di giugno e l'inizio di luglio del 1963, includendo la fabbricazione di parti metalliche e la stampa di 6\u00a0000 copertine. Ma, nonostante qualche fonte fissi la data di pubblicazione il 22 luglio del 1963, non esiste nessun pezzo di carta che dimostri che l'album sia stato pubblicato nel 1963. Dopo una serie di cambiamenti dei direttori per cause legali, la Vee-Jay Records decise di cancellare l'uscita dell'album.\nPrima edizione.\nProblemi finanziari spinsero la Vee-Jay a occuparsi per prima cosa dei forti debiti e poich\u00e9 i Beatles erano di bassa priorit\u00e0, l'etichetta decise di non riportare i diritti sulle loro vendite. Come risultato, Transglobal dichiar\u00f2 rotto l'accordo l'8 agosto del 1963. Il 14 dicembre 1963, il Billboard scrisse che la Capitol aveva pianificato una campagna promozionale per i Beatles negli U.S.A.. Il 7 gennaio 1964 la Vee-Jay avendo disperato bisogno di entrate, decise di pubblicare comunque l'album anche se ci\u00f2 avrebbe significato guai giudiziari in futuro; le parti metalliche erano gi\u00e0 pronte e 6.000 copertine erano gi\u00e0 state stampate anche se prive del retro e perci\u00f2 furono usate delle stampe pubblicitarie rappresentanti \"other fine album of significant interest\" che in genere l'etichetta usava per il copri-disco interno. Questa cover \u00e8 conosciuta dai collezionisti come \"\"Ad Back\" (annuncio sul retro) e rimane molto ricercata. Quando queste terminarono, furono usati cartoncini bianchi e le copie con questa copertina presero il nome di \"Blank Back\"\" (retro bianco); la terza versione ebbe il retro con la scritta \"Introducing the Beatles\" (senza i tre punti) e l'elenco delle canzoni in 2 colonne.\nMa il 16 gennaio del 1964, meno di una settimana dalla pubblicazione dell'album, fu ordinato alla Vee-Jay di fermare la commercializzazione dell'album. La Beechwood Music, Inc., sussidiaria della Capitol, possedeva i diritti di pubblicazione americani per \"Love Me Do\" e \"P.S. I Love You\", e poich\u00e9 le due canzoni non erano ancora state pubblicate ufficialmente negli Stati Uniti, Beechwood rifiut\u00f2 di concedere il permesso alla Vee-Jay. Furono pubblicate circa 80\u00a0000 copie dell'album con le due canzoni incluse, dei quali circa 2\u00a0000 in stereo.\nSeconda edizione.\nAl fine di poter rispettare l'ordine imposto, la Vee-Jay riconfigur\u00f2 l'album rimuovendo \"le canzoni \"Love Me Do\" e \"P.S. I Love You\" rimpiazzandole con le precedentemente cancellate \"Ask Me Why\" e \"Please Please Me\"\", anche se qualche esemplare non ha la lista tracce modificata. Questa versione venne pubblicata intorno al 10 febbraio 1964. A causa dell'ordine restrittivo questa versione dell'album non entr\u00f2 nella classifica di \"Billboard\" fino a tre settimane dopo \"Meet the Beatles!\" ma quando lo fece arriv\u00f2 velocemente al secondo posto, dove rimase per nove settimane; tocc\u00f2 poi il secondo posto nella classifica \"Cash Box\" e arriv\u00f2 al primo nella rivista \"Record World\". Nonostante le modifiche fatte, la Vee-Jay e la Capitol si trovarono ugualmente in tribunale a inizio del 1964 e il processo fin\u00ec il 9 aprile di quell'anno con un accordo tra le due etichette: la Vee-Jay ebbe la licenza sulle sedici canzoni fino al 15 ottobre dello stesso anno e dopo i diritti sarebbero tornati alla Capitol. Nel periodo in cui l'album rimase sul mercato vendette circa 1,3 milioni di copie mono e 41\u00a0000 copie in stereo \nTracce.\nTutte le canzoni sono scritte da John Lennon e Paul McCartney, eccetto dove indicato diversamente:"}
{"id": "3138429", "revid": "15756", "url": "https://it.wikipedia.org/wiki?curid=3138429", "title": "Mediolanum", "text": "Mediolanum era una citt\u00e0 romana della \"Regio XI Transpadana\". Il suo centro abitato corrisponde alla moderna Milano, la quale ne rappresenta l'evoluzione storica. Era chiamata \"Medi\u00f3lanon\" dagli etnografi greci, \"Mediol\u0101num\" o \"Mediol\u0101nium\" in latino.\nSi possiede anche un'attestazione epigrafica del nome di Milano nella lingua celtica locale, presente in un graffito ritrovato su un tratto delle mura romane di Milano, dove si legge \"Me\u015biolano\" tracciato in un alfabeto etrusco settentrionale (con \"o\"), come nella generalit\u00e0 delle iscrizioni galliche. Il simbolo trascritto \"\u015b\" \u00e8 qui usato per rappresentare una /d/ etimologica, come mostrano altri usi di tale simbolo in celtico, oltre al fatto che questo stesso segno \u16de in runico ha precisamente il valore di /d/.\nFondata intorno al 590 a.C. nei pressi di un santuario da una trib\u00f9 celtica appartenente alla cultura di Golasecca e facente parte del gruppo degli Insubri, fu conquistata dai Romani nel 222 a.C., dopo un aspro assedio. Con il passare dei secoli accrebbe la sua importanza sino a divenire prima \"colonia\" romana (89 a.C.), poi \"municipium\" (49 a.C.) e in seguito capitale dell'Impero romano d'Occidente \"de facto\" (286 d.C. - 402 d.C.), nel cui periodo fu promulgato l'editto di Milano (313 d.C.), che concesse a tutti i cittadini, quindi anche ai cristiani, la libert\u00e0 di onorare le proprie divinit\u00e0.\n\"Mediolanum\" era un importante snodo stradale e commerciale, visto che vi passavano la \"via Gallica\", la \"via delle Gallie\", la \"via Regina\", la \"via Spluga\", la \"via Mediolanum-Bellasium\", la \"via Mediolanum-Bilitio\", la \"via Mediolanum-Brixia\", la \"via Mediolanum-Placentia\", la \"via Mediolanum-Ticinum\" e la \"via Mediolanum-Verbannus\". Nella citt\u00e0 era anche presente il porto fluviale di Mediolanum, che garantiva anche un importante traffico navale, visto che era in comunicazione, tramite la Vettabbia, con il Lambro, con il Po e con il mare Adriatico.\nI siti archeologici visitabili a Milano relativi all'antica \"Mediolanum\" sono diciotto (alcuni visibili su richiesta). Essi sono le mura, il teatro, il foro, l'anfiteatro, alcune \"domus\", il circo, il palazzo imperiale, le Terme Erculee e i magazzini annonari, e le basiliche paleocristiane.\nOrigine del nome.\nNel toponimo \"Mediolanum\", da cui deriva \"Milano\", i linguisti riconoscono, tradizionalmente, un termine composto formato dalle parole \"medio\" e \"(p)lanum\", ovvero \"in mezzo alla pianura\" o \"pianura di mezzo\", con *\"planum\" divenuto \"lanum\" per influsso della lingua celtica. Indicativa \u00e8 infatti la caduta della \"p-\" di inizio di parola, che \u00e8 tipico della parlata celtica.\nVi sono state decine di \"Medi\u00f3lanon\"/\"Mediolamun\" in tutta l'Europa celtica, soprattutto in Francia, tutte accomunate dalla medesima etimologia.\nLuogo di fondazione.\nSulla scelta del luogo di fondazione di Milano oggi si avanzano tre supposizioni, pi\u00f9 plausibili rispetto alle ipotesi leggendarie fatte da Tito Livio, che si basano sull'etimologia del nome e sulle indagini archeologiche compiute in tempi moderni sul territorio milanese:\nIl primo insediamento celtico.\nLa fondazione di Mediolanum.\n\"Mediolanum\" fu fondata da una trib\u00f9 celtica facente parte della trib\u00f9 degli Insubri e appartenente alla cultura di Golasecca verso l'anno 590 a.C. Come dimostrano prove archeologiche raccolte nel XIX secolo, \"Mediolanum\" probabilmente nacque come un piccolo villaggio, che un po' alla volta and\u00f2 ingrandendosi.\nSecondo Tito Livio (\"Historiae\", 5,34) i Galli ,in seguito ad auspici favorevoli, avrebbero fondato una citt\u00e0 (\"condidere urbem\") che chiamarono \"Mediolanium\" (\"Mediolanium appellarunt\"). Il primigenio insediamento celtico fu in seguito, da un punto di vista topografico, sovrapposto e sostituito da quello romano. La citt\u00e0 romana fu poi a sua volta gradualmente sovrapposta e rimpiazzata da quella medievale. Il centro urbano di Milano \u00e8 quindi costantemente cresciuto a macchia d'olio, fino ai tempi moderni, attorno al primo nucleo celtico. In base ai ritrovamenti archeologici, l\"oppidum\" celtico doveva avere medesima localizzazione ed estensione dell'insediamento golasecchiano, che era pi\u00f9 antico, ma non sono mai venute alla luce opere difensive urbane, probabilmente costruite in legno e terra, evento che spiega l'attribuzione della definizione di \"villaggio\" da parte di Polibio e Strabone.\nNel V secolo a.C. si assistette al declino dei centri golasecchiani posti lungo il corso del Ticino, probabilmente a vantaggio di una rete di traffici gravitante attorno al nuovo centro celtico insubre di \"Mediolanum\". La carta di distribuzione dei ritrovamenti della prima et\u00e0 del ferro mostra che il l'insediamento golasecchiano di \"Mediolanum\" (V secolo a.C.) occupasse un'area di circa 12 ettari nei pressi della moderna piazza della Scala.\nL'invasione di popolazioni celtiche provenienti dalla Gallia e dalla Boemia del IV secolo a.C. segn\u00f2 convenzionalmente il passaggio, in Italia settentrionale, dalla prima alla tarda et\u00e0 del ferro. A differenza di altre popolazioni del Nord Italia, per\u00f2, gli Insubri seppero resistere all'invasione mantenendo un'identit\u00e0 di popolo.\nSecondo invece la tradizione tramandata da Tito Livio e poi ripresa in epoca medioevale da Bonvesin de la Riva, la fondazione di Milano sarebbe avvenuta per opera di popolazioni celtiche provenienti dai territori al di l\u00e0 delle Alpi e guidate dalla mitica figura di Belloveso, nipote del re dei Celti biturigi, tra la fine del VII e gli inizi del VI secolo a.C. Queste trib\u00f9 avrebbero sconfitto gli Etruschi sul Ticino e si sarebbero poi insediate in un territorio gi\u00e0 abitato dagli Insubri, che avevano dato il nome alla regione. I racconti leggendari sulla fondazione di Milano si intrecciano anche con la mitica scrofa semilanuta (\"medio lanum\", ovvero \"semilanuta\" in latino, da cui deriverebbe, secondo la leggenda, il toponimo latino \"Mediolanum\"), che avrebbe indicato a Belloveso il luogo in cui fondare un santuario, essendo stata avvistata sotto un biancospino, pianta sacra alla dea celtica Belisama.\nSecondo un'altra tradizione leggendaria, riportata da Bernardino Corio nella sua \"Storia di Milano\" che l'attribuisce a Catone, \"Mediolanum\" fu fondata da Medo e Olano, due comandanti etruschi durante l'espansione di questa civilt\u00e0 nella cosiddetta \"Etruria padana\". Invece, Plinio il Vecchio, nella sua \"Naturalis historia\", attribuisce genericamente ai Celti la fondazione della citt\u00e0 senza per\u00f2 entrare nel dettaglio.\nIl santuario celtico e lo sviluppo di Mediolanum.\nSecondo alcune ipotesi, \"Mediolanum\" si sarebbe sviluppato intorno a un santuario, che era la zona pi\u00f9 antica del villaggio. Il santuario, che era costituito da una zona boscosa a forma di ellisse con una radura centrale, era allineato secondo precisi punti astronomici. Per tale motivo, era utilizzato per raduni religiosi, soprattutto in particolari momenti celebrativi. Il santuario di \"Mediolanum\" era un'ellisse avente gli assi di 443 m e 323 m situato all'incirca nei pressi di piazza della Scala. Al santuario ci si arrivava tramite alcuni sentieri: alcuni di questi tracciati vennero mantenuti anche degli antichi Romani quando realizzarono nella zona edifici in muratura, che sostituirono le capanne in legno e paglia dei Celti.\nIl profilo urbanistico basato su questi primigeni sentieri, e sulla forma del santuario, giunse, in alcuni casi, fino al XIX secolo e anche oltre. Ad esempio il tracciato delle moderne corso Vittorio Emanuele, piazza del Duomo, piazza Cordusio e via Broletto, che \u00e8 curvilineo, potrebbe corrispondere al lato sud dell'ellisse dell'antico santuario di \"Mediolanum\". I santuari celtici, e quello di \"Mediolanum\" non era un'eccezione, erano provvisti di un fossato, che aveva lo scopo di definire sacralmente lo spazio urbano, distinguendo il \"dentro\" e il \"fuori\", e contemporaneamente doveva proteggerlo dalle acque che scorrevano nel territorio.\nUn asse del santuario di \"Mediolanum\" era allineato verso la levata eliaca di Antares, mentre l'altro verso la levata eliaca di Capella. Quest'ultima coincideva con una festa celtica primaverile celebrata il 24 marzo, mentre la levata eliaca di Antares corrispondeva con l'11 novembre, che apriva e chiudeva l'anno celtico e che coincideva con il punto dove sorgeva il Sole al solstizio d'inverno. Circa due secoli dopo la realizzazione del santuario celtico iniziarono a essere costruite, intorno ad esso, i primi insediamenti abitativi. \"Mediolanum\" si trasform\u00f2 quindi da semplice centro religioso a centro urbano e poi militare, diventando pertanto un villaggio vero e proprio.\nLe prime abitazioni furono realizzate poco pi\u00f9 a sud del santuario celtico, nei pressi del moderno Palazzo Reale. In seguito, con la crescita del centro abitato, vennero realizzati altri edifici importanti per la comunit\u00e0 di \"Mediolanum\". Venne innanzitutto eretto un tempio dedicato alla dea Belisama, che si trovava nelle vicinanze del moderno Duomo di Milano. Poi fu realizzato, nei pressi della moderna via Moneta, che si trova vicino all'odierna piazza San Sepolcro, un edificio fortificato con funzioni militari che era circondato da un fossato difensivo.\nSecondo alcuni studiosi nell'attuale tessuto urbano di Milano \u00e8 tuttora leggibile una seconda zona urbanisticamente ellittica, oltre a piazza della Scala, che anticamente sarebbe potuta appartenere al santuario dell'antica \"Mediolanum\" celtica. \u00c8 il quartiere intorno alla Biblioteca Ambrosiana in piazza San Sepolcro, ovvero dove sar\u00e0 situato anche il futuro villaggio romano, chiamato \"Mediolanum\", che ha sostituito l'originario villaggio celtico. Il centro cittadino romano fu infatti l'evoluzione del \"castrum\", ovvero del primigenio accampamento militare romano poi trasformato in insediamento abitato dopo la conquista di \"Mediolanum\" da parte dei Romani, che fu posizionato in questo luogo per motivi strategici: nella moderna piazza San Sepolcro era infatti presente, come gi\u00e0 accennato, il centro militare di \"Mediolanum\" grazie al gi\u00e0 citato edificio fortificato provvisto di fossato difensivo.\nIn ogni caso, oltre al profilo degli edifici moderni, non sono stati trovati riscontri archeologici tangibili, sia per quanto riguarda piazza San Sepolcro che per piazza della Scala, nonostante siano stati compiuti nel corso del tempo diversi scavi. Il luogo dove sarebbe stata pi\u00f9 probabile la presenza del santuario \u00e8 quindi piazza della Scala, visti i suoi richiami astronomici, mentre la moderna piazza San Sepolcro sarebbe stato il centro militare del villaggio celtico.\nLa conquista romana.\nIl primo scontro di \"Mediolanum\" con la Repubblica romana avvenne nel 385 a.C., quando la citt\u00e0 celtica costitu\u00ec un'alleanza con le altre popolazioni insubri e con Velletri, Tivoli e Dionisio I di Siracusa contro Roma. I Romani ebbero poi la meglio. Nel 225 a.C. avvenne un secondo confronto militare con Roma, questa volta con \"Mediolanum\" alleata con le altre popolazioni celtiche della regione (Boi, Taurisci e Gesati transalpini): questa coalizione celtica venne nuovamente sconfitta dai Romani, condotti nell'occasione da Lucio Emilio Papo, nella battaglia di Talamone. Gli Insubri di \"Mediolanum\" utilizzarono, in questa campagna militare, un'insegna riportante l'effige di una loro dea che proveniva dal santuario situato nella moderna piazza della Scala.\nNel 223 a.C. i Romani decisero di attaccare nuovamente i Celti. Entrati nel territorio degli Insubri in corrispondenza della confluenza dell'Adda con il Po, i Romani si allearono con i Celti cenomani e iniziarono ad assediare i villaggi celtici delle altre trib\u00f9 che trovavano lungo la strada. Gli Insubri reagirono attaccando con cinquantamila uomini i Romani, che erano guidati dai consoli Publio Furio Filo e Gaio Flaminio Nepote: lo scontro decisivo si ebbe lungo il fiume Oglio con una nuova vittoria dei Romani.\nNel 222 a.C. i due consoli dell'anno, Marco Claudio Marcello e Gneo Cornelio Scipione Calvo, mossero nuovamente contro gli Insubri attraverso il percorso seguito l'anno precedente. L'attraversamento del Po avvenne probabilmente presso la futura Piacenza. I consoli posero poi d'assedio l\"oppidum\" celtico di \"Acerrae\" (Pizzighettone), caposaldo strategico degli Insubri, i quali, per tagliare le vie di fuga dei Romani, attaccarono il \"praesidium\" romano di \"Clastidium\".\nIl console Marcello si stacc\u00f2 dall'assedio di \"Acerrae\" e a marce forzate giunse a \"Clastidium\". I Celti diedero battaglia ancora in campo aperto, ma l'esercito romano, composto per lo pi\u00f9 da cavalieri, riusc\u00ec a accerchiarli e a sconfiggerli. Intanto, ad \"Acerrae\", Scipione mise in fuga i Celti, che si diressero verso \"Mediolanum\" Gneo Cornelio Scipione, dopo il vittorioso assedio di \"Clastidium\" di Marco Claudio Marcello, assedi\u00f2 e conquist\u00f2 \"Mediolanum\", ponendo cos\u00ec fine a questa campagna militare.\nNel 218 a.C. gli Insubri e i Boi si ribellarono ai Romani cogliendo, come occasione, l'arrivo di Annibale in Pianura Padana, con cui poi si allearono anche militarmente. Il 24 giugno 217 a.C. Annibale sconfisse i Romani nella battaglia del Lago Trasimeno. In questo scontro il console Gaio Flaminio Nepote venne ucciso da un cavaliere insubre, che vendic\u00f2 cos\u00ec la sconfitta dei Celti sul fiume Oglio che avvenne, come gi\u00e0 accennato, nel 223 a.C. Dopo la sconfitta di Annibale a Zama (202 a.C.) gli Insubri vennero definitivamente sottomessi dai Romani, che risultarono vittoriosi nella Battaglia di Cremona nel 200 a.C. e in quella di Mutina (Modena) nel 194 a.C. Si compiva cos\u00ec, con la sottomissione anche dei Boi, la conquista romana della Gallia Cisalpina.\nEpoca repubblicana.\nDalla Mediolanum celtica a quella romana.\nDopo essere stata la pi\u00f9 importante citt\u00e0 dei Celti insubri, come appena accennato, \"Mediolanum\" fu conquistata dai romani nel 222 a.C., con l'occupazione che fu temporaneamente contrastata dalla discesa di Annibale, al quale la popolazione locale si alle\u00f2. Dopo la conquista romana, la Pianura Padana entr\u00f2 a far parte della nuova provincia romana della Gallia Cisalpina, che aveva come capoluogo proprio \"Mediolanum\".\nTra i cittadini illustri della \"Mediolanum\" celtica ci fu probabilmente il commediografo Cecilio Stazio, che nacque attorno al 230 a.C.. Secondo anonime testimonianze riportate nel \"Chronicon\" di Girolamo nel 179 a.C. risulta infatti che:\nCecilio Stazio fu fatto prigioniero nel corso delle guerre tra gli Insubri e l'esercito romano tra il 222 a.C. e il 219 a.C., forse in seguito alla battaglia di Clastidium, giungendo a Roma come schiavo, secondo la testimonianza dell'erudito del II secolo d.C. Aulo Gellio, che scrisse nelle sue \"Noctes Atticae\":\nPoco si sa della Milano celtica e poco anche della prima Milano romana, quella d'epoca repubblicana. All'89 a.C. risale la legge di Pompeo Strabone (\"Lex Pompeia de Gallia Citeriore\"), che confer\u00ec alla citt\u00e0 la dignit\u00e0 di \"colonia\". I notabili milanesi disapprovarono la dichiarazione che decretava la trasformazione della Pianura Padana in semplice provincia romana (la gi\u00e0 citata Gallia Cisalpina) appoggiando il tentativo del console Lepido di rovesciare i successori della corrente sillana. Il tentativo fall\u00ec e nel 77 a.C. e la ribellione fu domata con una durissima repressione.\nPer via della sua favorevole posizione di retrovia, \"Mediolanum\" fu di importanza notevole per le campagne di Cesare durante la conquista della Gallia, negli anni dal 58 a.C. al 50 a.C., tanto che nei suoi dintorni furono arruolate alcune legioni cesariane (la XIII e la XIV). \"Mediolanum\" divenne il pi\u00f9 importante centro della Gallia Cisalpina e, sull'onda del suo sviluppo economico, nel 49 a.C., venne elevata da Cesare, nell'ambito della \"Lex Roscia\", allo status di \"municipium civium romanorum\".\nLe architetture pubbliche.\nLa prima cinta muraria romana della citt\u00e0 risale all'elevazione al rango di \"municipium\", fermo restando che forse potrebbe essere stata edificata sotto il principato di Ottaviano Augusto. Le porte cittadine di Mediolanum vennero realizzate in epoca epoca romana repubblicana contestualmente alle mura di difesa. In particolare lungo la cita muraria repubblicana si aprivano le seguenti porte:\nCon Augusto \"Mediolanum\" inizi\u00f2 a dotarsi dei primi edifici pubblici in muratura, come il foro romano (ovvero della piazza principale della citt\u00e0) ed il teatro romano (il pi\u00f9 antico edificio romano scoperto a Milano dalle moderne indagini archeologiche), con una scena alta 20 metri ed una cavea del diametro di 95 metri; poteva ospitare tra i 7.000 e i 9.000 spettatori, in un'epoca in cui \"Mediolanum\" contava all'incirca 25.000 abitanti. Tutti questi lavori furono voluti da Augusto, che volle fare di \"Mediolanum\" un'importante citt\u00e0 anche da un punto di vista urbanistico. Nonostante queste opere, a \"Mediolanum\", anche dopo la proclamazione di Augusto a imperatore, rimase per diversi decenni un'influente fazione nostalgica della repubblica.\nIl nuovo centro cittadino, che gravitava intorno al foro, si spost\u00f2 di qualche centinaio di metri rispetto a quello celtico: quest'ultimo sorgeva dove ora \u00e8 presente piazza della Scala, mentre quello romano era situato nei pressi della moderna piazza San Sepolcro. Il centro cittadino romano fu l'evoluzione del \"castrum\", ovvero del primigenio accampamento militare romano poi trasformato in insediamento abitato, che fu posizionato, per motivi strategici, poco a ovest del villaggio celtico, nei pressi della moderna piazza San Sepolcro: in questa area era infatti presente, come gi\u00e0 accennato, il centro militare della celtica \"Mediolanum\".\nDa questo momento in poi \"Mediolanum\" conobbe una forte crescita dei commerci e dell'artigianato. \u00c8 di questi anni l'arrivo a \"Mediolanum\" di Barnaba apostolo, grazie al quale il cristianesimo inizi\u00f2 a diffondersi in citt\u00e0: per tale motivo Barnaba \u00e8 considerato il primo vescovo di Milano. Con questo evento iniziarono gradualmente le persecuzioni contro i cristiani. Fu invece Augusto, in precedenza, a proibire la religione celtica.\nAugusto predispose un vero e proprio piano regolatore, compilato tra la fine del I secolo a.C e l'inizio del I secolo d.C., in base al quale fu previsto un ampliamento secondo i canoni dell'epoca, quindi con la costruzione dei due assi viari che caratterizzavano tutte le citt\u00e0 romane, il \"decumano\" e il \"cardo\", che si incrociavano in corrispondenza del foro, e le citate mura e porte. I confini cos\u00ec creati formavano un quadrato avente 850 m di lato e circa 4\u00a0km di lunghezza che faceva raggiungere alla citt\u00e0 una superficie di 60 ettari (0,6 km\u00b2).\nL'orientamento di \"Mediolanum\" era quello classico delle citt\u00e0 romane: il \"decumano\" correva all'incirca in direzione est-ovest (con il \"cardo\" che invece si sviluppava in direzione nord-sud) seguendo la centuriazione del territorio. Per riuscire, dall'originario \"castrum\" romano, anche a includere l\"oppidum\" celtico, venne predisposto un piano regolatore abbastanza complesso. Infatti, con l'obiettivo di adattarsi alle caratteristiche del terreno e per riuscire a includere l'intero insediamento celtico, la pianta della citt\u00e0 risult\u00f2 ruotata di circa 30\u00b0 verso est (il \"cardo\" infatti, in teoria, avrebbe dovuto avere un perfetto orientamento nord-sud, mentre il \"decumano\" un orientamento est-ovest): in tal modo, in luogo delle parti terminali del \"cardo\" e del \"decumano\", in corrispondenza dei punti cardinali, erano presenti i vertici del quadrato formato dalle mura.\nSu uno dei tratti della cinta muraria che \u00e8 giunto sino a noi, lungo la moderna via San Vito al numero civico 18, \u00e8 stato trovato un graffito in lingua leponzia, ovvero in una lingua celtica estinta parlata nelle regioni della Gallia Cisalpina dal popolo dei Leponzi, che erano originariamente stanziati nelle Alpi centro-occidentali, a testimoniare che la cultura celtica fosse ancora sentita dalla popolazione. Su questa iscrizione si pu\u00f2 anche leggere il nome di \"Mediolanum\" nel celtico leponzio dell'epoca: \"Mesiolano\". La lingua celtica continu\u00f2 quindi a essere parlata a \"Mediolanum\" per almeno due secoli dopo la conquista romana.\nLe opere idrauliche.\nGli antichi Romani, tra l'epoca repubblicana e quella imperiale, realizzarono diverse opere idrauliche (deviazioni di fiumi e torrenti, e canalizzazioni di corsi d'acqua gi\u00e0 esistenti) atte a porte acqua aggiuntiva verso \"Mediolanum\". Ci\u00f2 fu necessario perch\u00e9 la citt\u00e0 era cresciuta nel tempo e serviva nuova acqua per i pi\u00f9 svariati usi (per gli artigiani nonch\u00e9 per gli usi pubblici, domestici e difensivi).\nA \"Mediolanum\" infatti non occorrevano acquedotti, visto che l'acqua era abbondante e facilmente raggiungibile: essa affiorava dal suolo dalle risorgive e scorreva vicina nei fiumi e nei torrenti, e ci\u00f2 rispondeva pienamente alle esigenze della vita quotidiana della citt\u00e0.\nIl fiume Olona \u00e8 stato deviato verso \"Mediolanum\" dagli antichi Romani tra l'epoca repubblicana e quella imperiale. Originariamente il fiume, giunto alla moderna Lucernate, piegava verso sud passando a diversi chilometri da \"Mediolanum\". Attraversava la moderna Settimo Milanese per poi dirigersi verso il Po, nel quale sfociava all'altezza della moderna San Zenone.\nDopo la sua deviazione verso \"Mediolanum\", la parte meridionale dell'Olona non si prosciug\u00f2 essendo alimentata da rogge e fontanili. Questo ramo dell'Olona originario esiste ancora oggi con il nome di Olona inferiore o meridionale. In particolare, a \"Mediolanum\", l'Olona fu deviato nel fossato delle mura difensive repubblicane. Il nuovo alveo artificiale dell'Olona fu scavato ex novo solo per un breve tratto: giunti alla moderna Rho al torrente Bozzente, i progettisti allargarono il suo letto per poter accogliere una maggior portata d'acqua, quella dell'Olona. Con questa deviazione l'Olona cess\u00f2 di esistere come fiume continuo dalle sorgenti alla foce.\nFurono anche scavati due canali artificiali che avevano origine da due punti precisi dell'alveo naturale del Seveso, uno all'altezza dell'incrocio tra le moderne vie Borgonuovo e monte di Piet\u00e0, e l'altro pi\u00f9 a sud all'altezza della futura Porta Romana medievale: entrambi vennero scavati verso ovest per intercettare il corso del torrente Nirone. Anche il corso del Nirone venne modificato, con lo spostamento del suo alveo leggermente pi\u00f9 a ovest grazie alla costruzione di un canale artificiale che era la naturale prosecuzione verso occidente del canale che intercettava il Nirone all'altezza delle moderne vie Borgonuovo e monte di Piet\u00e0. In particolare il nuovo alveo del Nirone rettificava verso ovest l'originario corso del torrente, per poi piegare verso sud e intercettare l'alveo naturale del Nirone all'altezza della moderna piazza Vetra, nei pressi della futura basilica di San Lorenzo, dove tornava a scorrere nell'antico letto con il nome di canale Vetra.\nCon la costruzione di questi canali, si cre\u00f2 un anello d'acqua che circondava il centro abitato di \"Mediolanum\". Al tratto occidentale di questo anello d'acqua (ovvero il nuovo alveo artificiale del Nirone) fu dato il nome di Piccolo Sevese (l'antico toponimo per\u00f2 non scomparve completamente, visto che il Piccolo Sevese \u00e8 conosciuto ancora oggi anche con il nome di \"Nirone\"), mentre alla restante parte dell'anello d'acqua, quella che circondava Milano a nord, a est e a sud (ovvero il corso d'acqua costituito dal letto naturale del Seveso e dai due canali artificiali realizzati per intercettare le acque del Nirone) fu dato il nome di Grande Sevese.\nAnche il Lambro Meridionale ha avuto origine dalle sopracitate opere idrauliche compiute dagli antichi Romani. Il Lambro Meridionale percorre infatti il tratto terminale dell'antico alveo naturale del torrente Pudiga, che \u00e8 stato poi ampliato per raccogliere gli scarichi fognari della citt\u00e0. Anticamente il Pudiga percorreva il suo alveo naturale ricevendo da sinistra il torrente Bozzente e lambendo il centro storico di Milano garantendo, insieme al Seveso, le acque necessarie all'approvvigionamento idrico dei milanesi. Dopo aver lambito il lato occidentale del centro storico di Milano il Pudiga proseguiva verso sud seguendo il proprio alveo naturale, corrispondente a quello del moderno colatore Lambro Meridionale, confluendo poi nel Lambro presso Sant'Angelo Lodigiano.\nIn origine, all'altezza del centro abitato di Milano, il Pudiga compiva un'ampia ansa verso est, che lo portava a sfiorare la citt\u00e0 all'altezza della moderna piazza Vetra, nei pressi dell'alveo naturale del torrente Nirone, per poi piegare verso meridione seguendo l'alveo del moderno Lambro Meridionale. Originariamente, alla sua sinistra idrografica, il Pudiga, in luogo dell'Olona, riceveva il Bozzente. Il Bozzente in origine aveva infatti un alveo naturale autonomo che lo portava a raccogliere le acque del Lura e del Merlata per poi confluire nel Pudiga. Il tratto milanese dell'Olona corrisponde pertanto agli antichi alvei naturali del Bozzente e del Pudiga.\nCome destinazione finale del nuovo percorso dell'Olona fu scelto il fossato delle mura romane di Milano, dove riversava le sue acque nel canale Vetra (nome dato dagli antichi Romani al tratto terminale dell'alveo naturale del Nirone) all'altezza della moderna e omonima piazza: per realizzare questo obiettivo, gli antichi Romani prolungarono e allargarono il \"canale Vetra\" verso la gi\u00e0 citata ansa naturale del Pudiga cos\u00ec da raccogliere anche le acque dell'Olona. Con la deviazione dell'Olona verso la citt\u00e0, venne meno la continuit\u00e0 idrica dell'antico letto del Pudiga, il cui tratto pi\u00f9 meridionale (ovvero il futuro \"Lambro Meridionale\") venne intercettato rimanendo privo di acque pulite, che provenivano da nord, trasformandosi quindi in collettore di fogna.\nLa Vettabbia ricalca invece il tratto terminale dell'antico alveo naturale del Nirone prima della deviazione di quest'ultimo nel Merlata, che avviene a nord di Milano, a Baranzate. Il tratto del Nirone a valle della deviazione per\u00f2 non si prosciug\u00f2, ma rimase attivo come una roggia, alimentata dai numerosi fontanili e dal reticolo irriguo della zona, prendendo il nome di \"roggia civica\". Furono poi gli antichi Romani a canalizzare e rendere navigabile il tratto terminale dell'antico alveo naturale del Nirone a formare la Vettabbia. La Vettabbia venne creata con funzioni di trasporto di parte delle acque del Seveso deviato nel fossato delle mura romane di Milano, e delle acque del fontanile Mollia e di altri corsi d'acqua minori.\nL'edilizia privata.\nPer quanto riguarda l'edilizia privata, con la conquista romana si inizi\u00f2 a realizzare case in muratura. In epoca celtica, infatti, le abitazioni erano costruite in legno e paglia vista l'abbondanza, nei dintorni, di questo materiale. Nelle zone limitrofe era invece assente la pietra da costruzione, che inizi\u00f2 a essere importata a \"Mediolanum\" solo dopo l'insediamento dei Romani. La parte residenziale di \"Mediolanum\" era piuttosto vasta ed occupava una parte consistente della citt\u00e0, vista la cospicua presenza di liberti, come testimoniato da molte epigrafi tombali.\nProbabilmente erano presenti \"insule\", ovvero palazzine paragonabili ai moderni condomini, fermo restando un'inferiore densit\u00e0 abitativa rispetto a Roma, dove le \"insule\" erano assi comuni e raggiungevano altezze ragguardevoli. A \"Mediolanum\", presumibilmente, considerando i resti trovati in altre citt\u00e0 delle Gallie, le \"insule\" erano caseggiati di 70 m x 80 m che avevano un'altezza massima, consentita dal piano regolatore di Augusto, di 33 m, corrispondenti a 5-6 piani fuori terra.\nLe \"domus\", ovvero gli edifici monofamiliari paragonabili alle moderne villette a due piani, iniziarono a essere costruite a \"Mediolanum\" a partire dal II secolo a.C., ossia durante il secolo successivo alla conquista romana. Questa tipologia abitativa continu\u00f2 a essere realizzata fino al VI secolo d.C.. Le \"domus\" costruite \"Mediolanum\" possedevano un atrio centrale scoperto dove era raccolta l'acqua piovana, che percolava in una vasca, oppure in un pozzo, i quali erano situati al centro del complesso edilizio. Dato il clima rigido di \"Mediolanum\", le \"domus\" erano in genere riscaldate da un forno a legna. L'aria calda prodotta da quest'ultimo passava in intercapedini poste sotto i pavimenti del piano terra, che erano rialzati dal suolo grazie a pilastrini in laterizi, per poi passare al piano superiore grazie a un'intercapedine che saliva verticalmente tra due muri del primo piano.\nIl calore era poi distribuito, al piano superiore delle \"domus\", grazie allo stesso sistema del piano terra, ovvero attraverso un'intercapedine ricavata sotto il pavimento. I muri delle \"domus\" erano realizzati da file di mattoni alternati a ciottoli di fiume, tutto cementato da malta. In altri casi il muro aveva la parte interna realizzata in malta e ciottoli e la parte superficiale rivestita in mattoni, ciottoli e malta. Allo scopo di consolidare e deumidificare il terreno, le fondazioni erano realizzate da strati pressati di limo, ghiaia, frammenti di intonaco, malta e parti di laterizi. Le \"domus\", che erano possedute dai cittadini pi\u00f9 ricchi, erano impreziosite da affreschi ed erano arredate da mobili di pregio.\nEpoca alto-imperiale.\nLa sua importanza militare.\nNell'et\u00e0 imperiale l'importanza politica, economica e strategico-militare di \"Mediolanum\" crebbe per la sua vicinanza al \"limes germanico-retico\" di Rezia e Norico, con Roma che non era pi\u00f9 unica e centrale nell'amministrazione e nella difesa dell'Impero, come ci racconta lo stesso Tacito nel 69. Cos\u00ec verso la fine del II secolo d.C. \"Mediolanum\" divenne colonia imperiale e qui vi nacquero sia l'imperatore Didio Giuliano, rivale di Settimio Severo nel corso della guerra civile della fine del II secolo d.C., sia il figlio di quest'ultimo, Geta, sia probabilmente l'imperatore Marco Aurelio Caro. Da un punto di vista amministrativo l'antica \"Mediolanum\" faceva parte della \"regio XI Transpadana\" (una delle regioni dell'Italia augustea, che furono create nel 9 d.C.) di cui era capoluogo. Pertanto, gli uffici amministrativi di questa \"regio augustea\" erano situati a \"Mediolanum\".\nNel secolo successivo le ricorrenti invasioni barbariche ne misero in evidenza la sua qualit\u00e0 di avamposto di difesa. Gli Alemanni, che avevano sfondato il \"limes germanico-retico\" e attraversato il Passo del Brennero, si erano spinti in Italia, dove furono intercettati e battuti dalle armate di Gallieno nella battaglia di Milano. Secondo Zonara, si trattava di un'orda di trecentomila Alemanni.\nProprio in seguito a questa vittoria Gallieno, resosi conto dell'impossibilit\u00e0 di proteggere contemporaneamente tutte le province dell'Impero lungo una linea statica di uomini posizionati a ridosso della frontiera, tra il 264 e il 268 decise di costituire una \"riserva strategica\" centrale, formata prevalentemente da unit\u00e0 di cavalleria pesante (i cosiddetti \"promoti\", tra cui spiccavano gli \"equites Dalmatae\" e gli \"equites Mauri et Osroeni\"), che fosse pi\u00f9 veloce negli spostamenti della fanteria legionaria e che avesse una pi\u00f9 alta \"forza d'urto\" rispetto alle truppe ausiliarie.\nGallieno decise di posizionare questa unit\u00e0 proprio a \"Mediolanum\", base ideale per la nuova \"forza di intervento rapido\", punto strategico equidistante da Roma e dal vicino \"limes romano\" settentrionale di Rezia e Norico. Si trattava di un'iniziativa resasi necessaria anche a causa della perdita degli \"Agri decumates\", ovvero di una regione della provincia romana della \"Germania superiore\" comprendente l'area della Foresta Nera tra il fiume Meno, le sorgenti del Danubio e il corso del Reno superiore (corrispondente all'attuale Baden-W\u00fcrttemberg, stato federato della moderna Germania), che aveva portato i Germani a trovarsi pi\u00f9 vicini alla penisola italica, centro del potere imperiale.\nSempre Gallieno fu costretto a tornare in Italia tra il 267 e il 268 per assediare a \"Mediolanum\" l'usurpatore Aureolo che, lasciata qui la cavalleria a vigilare sull'altro usurpatore Postumo, autoproclamatosi imperatore delle Gallie, che aveva tentato di farsi eleggere \"Augusto\". Forse durante l'assedio Gallieno, uscito dalla sua tenda, fu assassinato a tradimento dal comandante della cavalleria dalmata, Cecropio. Alla congiura pare non fosse estraneo il suo successore Claudio II il Gotico, sebbene alcuni storici abbiano affermato che Gallieno mor\u00ec in conseguenza a una brutta ferita riportata durante lo svolgersi dell'assedio. Tra gli organizzatori della congiura c'era anche il suo prefetto del pretorio Aurelio Eracliano.\nPochi anni pi\u00f9 tardi l'imperatore Aureliano dovette affrontare una da parte delle genti germaniche dei Marcomanni, che avevano devastato i territori attorno a \"Mediolanum\" (nel 271), riuscendo poi a sconfiggerli ed a ricacciarli oltre confine, tanto che al termine della ristrutturazione di questo tratto di \"limes germanico-retico\", ne fece il capoluogo della provincia di \"Aemilia et Liguria\" e sede di un ufficiale imperiale preposto a vigilare sul fronte occidentale, con quello orientale che era sorvegliato da Aquileia.\n\"Mediolanum\" era difesa, oltre che da mura e torri, anche da quattro fortificazioni, tutte esterne alle mura, la pi\u00f9 antica delle quali era conosciuta come \"Castrum Vetus\", che si trovava nei pressi di Porta Ticinese romana.\nGli altri castelli erano il \"Castrum Portae Novae\", che si trovava nei pressi di Porta Aurea, che era detta anche \"Porta Nova\", lungo il prolungamento del \"cardo\" fuori dalle mura cittadine (dall'altro lato del \"cardo\", sempre fuori dalla cinta muraria, era presente il gi\u00e0 citato \"Castrum Vetus\"), mentre lungo i prolungamenti esterni del \"decumano\" erano situati l\"Arx Romana\", appena fuori da Porta Romana, e il \"Castrum Portae Jovis\", che sorgeva nei pressi di Porta Giovia, dove sarebbe poi sorto, in epoca medievale, il Castello di Porta Giovia, che fu poi trasformato nel moderno Castello Sforzesco. L\"Arx Romana\", in particolare, era situata sulla sommit\u00e0 di una piccola collina (\"arx\", in latino, significa \"rocca, \"fortezza\", ma anche \"altura\", \"sommit\u00e0\", \"luogo elevato\").\nL'ultima delle quattro fortificazioni che venne costruita fu il \"Castrum Portae Novae\", che si trovava nei pressi, come gi\u00e0 accennato, di \"Porta Nova\". Dei quattro castelli non sono giunte sino a noi tracce archeologiche, ma solo menzioni nei documenti.\nGli edifici pubblici e le infrastrutture.\nNei pressi di Porta Giovia aveva origine la \"via Mediolanum-Verbannus\", una strada romana consolare risalente a un periodo compreso tra la fine dell'era repubblicana e i primi decenni dell'et\u00e0 imperiale che congiungeva \"Mediolanum\" con il \"Verbannus Lacus\" (il Lago Verbano, ovvero con il Lago Maggiore).\nIl trasporto terrestre sulla \"via Mediolanum-Verbannus\" era integrato con un'intensa viabilit\u00e0 acquatica che sfruttava i laghi lombardi, il fiume Olona e i suoi affluenti. Le vie d'acqua, in epoca romana, grazie alle chiatte, erano in grado di trasportare fino a 500 quintali di merce per ogni barcone che viaggiava su un canale artificiale e 300 su una chiatta fluviale, contro gli 8-20 di un carro che percorreva le strade terrestri.\nFu proprio per aumentare la sua capacit\u00e0 di trasportare merci, che gli antichi Romani deviarono il corso dell'Olona verso \"Mediolanum\" in modo che il fiume costeggiasse interamente la \"via Mediolanum-Verbannus\" fino alla citt\u00e0. Parte del tracciato della \"via Mediolanum-Verbannus\", che fu in uso anche nel Medioevo e nei secoli successivi, fu ripreso da Napoleone Bonaparte per realizzare la moderna strada statale del Sempione.\nAltre strade rilevanti che iniziavano o che attraversavano \"Mediolanum\" erano la \"via Mediolanum-Placentia\" (la cui estensione meridionale, che venne monumentalizzata con la realizzazione di portici e colonne, era chiamata \"via Porticata\") che collegava \"Mediolanum\" (Milano) con \"Placentia\" (Piacenza) passando da \"Laus Pompeia\" (Lodi Vecchio), la \"via Gallica\" che iniziava a \"Mestracum\" e che terminava a \"Augusta Taurinorum\", la \"via Regina\", che collegava \"Mediolanum\" con la Valtellina passando da \"Comum\", la \"via Mediolanum-Ticinum\", che collegava la citt\u00e0 con \"Ticinum\" (Pavia), la \"via Spluga\", il cui percorso si sviluppava da \"Mediolanum\" e il passo dello Spluga, la \"via Mediolanum-Brixia\", che collegava \"Mediolanum\" con \"Brixia\" (Brescia) passando anche da \"Cassianum\" (Cassano d'Adda), la \"via Mediolanum-Bilitio\", che metteva in comunicazione \"Mediolanum\"con \"Luganum\" (Lugano) passando da \"Baretium\" (Varese) e la \"via Mediolanum-Bellasium\", che metteva in comunicazione \"Mediolanum\" con \"Bellasium\" (Bellagio).\n\"Mediolanum\" si dot\u00f2 di edifici importanti ed ebbe un grande anfiteatro (le rovine sono visitabili dalla sede della Soprintendenza Archeologica), con un'ellissi di 155 x 125 metri, il che lo rendeva il terzo anfiteatro romano per dimensioni, dopo il Colosseo e l'anfiteatro di Capua. Durante l'et\u00e0 flavia fu costruito uno dei due magazzini annonari romani di Milano, quello pi\u00f9 antico. Degna di nota fu l'apertura, per la prima volta a \"Mediolanum\", di un edificio destinato a coniare monete, la zecca di Mediolanum: venne inaugurata intorno al 260 sotto il governo dell'imperatore Gallieno qualche decennio prima che la citt\u00e0 divenisse capitale dell'Impero romano d'Occidente.\nIl Carcere Zebedeo, che era il pi\u00f9 importante luogo di detenzione dall'antica \"Mediolanum\", deve forse il nome a un giudice ministro di Massimiano, imperatore che ordin\u00f2, tra l'altro, l'incarcerazione di sant'Alessandro martire. Questo luogo di detenzione, prima della promulgazione dell'editto di Milano, che concesse la libert\u00e0 di culto ai cristiani, era comunemente usato per incarcerare (\"in cippo constricti\") i seguaci di questa religione. Qui furono infatti anche rinchiusi Carpoforo, Essanto, Cassio, Severino, Secondo e Licinio, sei soldati romani della Legione Tebea martirizzati durante il regno dell'imperatore Massimiano.\nIl Carcere Zebedeo, simbolo delle persecuzioni contro i cristiani, fu demolito poco dopo l'editto di Milano, che fu promulgato nel IV secolo d.C., nell'anno 313. Sullo stesso luogo dove un tempo sorgeva il Carcere Zebedeo fu costruita, nel V secolo d.C., una primigenia chiesa dedicata a sant'Alessandro, edificio religioso che diverr\u00e0 poi di riferimento di una delle pi\u00f9 antiche parrocchie di Milano. In seguito questa prima chiesa di Sant'Alessandro fu demolita, unitamente alla vicina chiesa di San Pancrazio, per poter permettere la costruzione della moderna chiesa di Sant'Alessandro in Zebedia, che prende la seconda parte del nome, \"in Zebedia\", proprio dall'antico carcere romano.\nDavanti alle mura romane di Milano, tra le moderne via del Bottonuto e via San Clemente, in corrispondenza della moderna via Larga, si estendeva una banchina portuale affacciata ad un laghetto, lungo il quale scorreva il Seveso, di cui rappresentava un allargamento, che consentiva l'attracco di piccole imbarcazioni. Il porto fluviale romano di Milano, questo il suo nome, venne in seguito prosciugato e fu realizzata una fossa di scolo delle acque di scarico e dei rifiuti, chiamata \"butinucum\", che diede poi il nome al quartiere Bottonuto. Rest\u00f2 il ricordo di tale laghetto nel nome della via Poslaghetto, strada scomparsa negli anni cinquanta del XX secolo per fare posto alla Torre Velasca. Il laghetto fu realizzato modificando opportunamente una laguna paludosa naturale formata da un'ampia ansa naturale del Seveso. Questo fu il primo porto fluviale di Milano: esso era in comunicazione, tramite la Vettabbia, con il Lambro, quindi con il Po e infine con il mare.\nL'abitato di \"Mediolanum\" in epoca imperiale si espanse ben al di fuori delle mura romane realizzate da Augusto, arrivando a lambire la moderna Cerchia dei Navigli stradale. A \"Mediolanum\" esisteva anche un tempio pagano dedicato alla dea Vesta, convertito poi in un luogo di culto cattolico, la chiesa di San Carpoforo, che \u00e8 giunta sino a noi. A \"Mediolanum\" erano probabilmente presenti, come a Roma, il \"Catabulum\", ovvero una sorta di sede delle \"Poste Centrali\", e il \"Tabularium\", che invece rivestiva la funzione di archivio di Stato. La loro presenza \u00e8 stata soltanto ipotizzata perch\u00e9 non ne sono state trovate tracce archeologiche.\nAspetti sociali.\nA \"Mediolanum\" erano probabilmente anche presenti il \"Forum Boarium\", ovvero il mercato della carne, e il \"Forum Holitorium\", cio\u00e8 il mercato della verdura e della frutta (quest'ultimo forse sorgeva nello stesso luogo del Verziere, ovvero dello storico mercato ortofrutticolo milanese attivo almeno fin dal XVI secolo): anche in questo caso non ne sono stati trovati resti archeologici. Con certezza siamo a conoscenza che di fronte alle porte cittadine, soprattutto Porta Giovia e Porta Vercellina, fossero costantemente presenti facchini e trasportatori, che erano riuniti in una corporazione molto potente.\nIl commercio era molto attivo, soprattutto quello ambulante. Molti commercianti erano concentrati in alcune strade specifiche, come i librai e i calzolai, che si trovavano perlopi\u00f9 in una via chiamata \"Argiletum\", visto che condividevano la materia prima per realizzare i propri manufatti: il cuoio. L\"Argiletum\" si trovava probabilmente in corrispondenza della moderna via Santa Margherita, dato che anche nel Medioevo, in quest'ultima, erano concentrati i calzolai e i librai di Milano.\nI venditori ambulanti vendevano principalmente libri usati, vino e cibo di strada caldo. Per strada erano anche presenti i garzoni dei salumieri, che vendevano la merce dei loro padroni, con i mercanti di stuoie e tappeti che si posizionavano lungo il ciglio delle strade con il medesimo obiettivo. Le calzature fabbricate a \"Mediolanum\", di foggia celtica, erano apprezzate anche Roma.\nPer quanto riguarda l'artigianato, a \"Mediolanum\" erano diffuse la attivit\u00e0 manifatturiere tipiche delle regioni celtiche, ovvero quelle di produzione di bronzi, calzature, armi e stoffe, nonch\u00e9 gli artigiani che realizzavano carrozze e calessi. Le fonderie erano invece situate fuori dalle mura cittadine, visto il pericolo di incendi e la presenza abbondante di acqua nelle campagne circostanti a \"Mediolanum\". Le merci che venivano importate a \"Mediolanum\" erano principalmente il papiro per le pergamene, il vetro, le ceramiche, le pietre da costruzione, il sale e le spezie.\nA \"Mediolanum\" era cospicua la presenza di barbari romanizzati, a cui si aggiungeva la consistente comunit\u00e0 autoctona celtica. La presenza di queste culture portarono gli usi e i costumi della citt\u00e0 a essere meno conformi alla cultura romana autentica: quest'ultima, a \"Mediolanum\", fu infatti contaminata da elementi celtici e barbari. Erano infatti relativamente diffuse case in legno e paglia, un tempo costituenti la \"Mediolanum\" celtica, mentre nell'alimentazione l'olio di oliva era sostituito dal burro. Nel vestiario erano privilegiati i pantaloni in luogo della tipica tunica romana, e le calzature celtiche il luogo di quelle romane.\nAnche le sepolture erano influenzate dai precedenti riti celtici, cos\u00ec come le strade, che erano perlopi\u00f9 glareate, ovvero con il manto stradale in ciottoli battuti, in luogo del rivestimento in pietra delle classiche strade romane. Molte famiglie celtiche romanizzate, diventate poi importanti \"gens\" di \"Mediolanum\", ebbero ruoli di rilievo nella vita sociale e politica della citt\u00e0: tra esse ci furono la \"gens Novella\" e la \"gens Albucia\", che spiccarono particolarmente sulle altre.\nEpoca tardo imperiale.\nMediolanum diventa capitale imperiale.\nQuando Diocleziano decise di dividere l'Impero romano in due, scelse per s\u00e9 l'Impero romano d'Oriente, con capitale \"Nicomedia\", mentre il suo \"collega\" Massimiano si mise a capo dell'Impero romano d'Occidente scegliendo come residenza e capitale \"de facto\" \"Mediolanum\" (286 d.C.: la capitale \"de jure\" dell'impero rimaneva infatti \"Roma\"). In questa occasione il nome della citt\u00e0 fu cambiato in \"Aurelia Augusta Mediolanum\". Entrambi gli imperatori entrarono trionfalmente a \"Mediolanum\" su un cocchio, con Diocleziano che si riserv\u00f2 l'appellativo di \"Giovio\" (da cui il nome di Porta Giovia) e Massimiano quello di \"Erculeo\" (da cui il nome di Porta Erculea). Sappiamo inoltre che nell'inverno tra il 290 e il 291 i due \"Augusti\" si incontrarono nuovamente a \"Mediolanum\".\nDopo l'abdicazione di Massimiano (306) avvenuta nello stesso giorno in cui Diocleziano rinunci\u00f2 al trono, vi fu una serie di guerre di successione nel corso delle quali in pochi anni molti dei contendenti risiedettero a \"Mediolanum\": prima Flavio Severo nel 307, che prepar\u00f2 la spedizione contro Massenzio, poi Massenzio stesso, che era in lotta contro Costantino, e infine Costantino, reduce dalla vittoria contro Massenzio, che scelse \"Mediolanum\" per stringere un'alleanza con Licinio nel febbraio del 313, rafforzata poi dal matrimonio di quest'ultimo con sua sorella, Flavia Giulia Costanza.\nQuando \"Mediolanum\" divenne capitale dell'Impero romano d'Occidente, vennero predisposti molti lavori edilizi per abbellire e ingrandire la citt\u00e0. Ecco cosa ci racconta Ausonio della \"Mediolanum\" del 390:\nGli edifici pubblici e le infrastrutture.\nMassimiano abbell\u00ec \"Mediolanum\" con vari monumenti, tra cui le Terme Erculee (che presero la denominazione dal suo epiteto) e un grande circo (450 x 85\u00a0m: i circhi erano relativamente rari in Italia, e nel Nord Italia ve ne erano solo due, entrambi dovuti a Massimiano, uno a Milano e uno ad Aquileia).\nUna parte considerevole della citt\u00e0 era riservata ai palazzi imperiali, che erano residenza dell'imperatore e della sua corte, e che comprendevano i palazzi di rappresentanza e gli uffici amministrativi. Quest'area occupava la parte della citt\u00e0 compresa tra il circo ed il foro. Come di consuetudine i palazzi avevano un accesso diretto al circo, in modo che l'imperatore potesse recarvisi senza uscire per strada. Massimiano fece costruire anche il proprio mausoleo, il Mausoleo imperiale di Milano, identico a quello di Diocleziano a Spalato).\nIn epoca tardo imperiale, quando \"Mediolanum\" divenne capitale dell'Impero romano d'Occidente (286 d.C.), l'imperatore Massimiano ampli\u00f2 la cinta muraria, che raggiunse cos\u00ec la lunghezza di quattro chilometri e mezzo, arricchendola di numerose torri. Le mura correvano cos\u00ec dall'attuale Foro Bonaparte (la denominazione della vicina chiesa di San Giovanni sul Muro indica che l'edificio poggiasse sulle mura romane), dove si apriva Porta Vercellina per poi contornare il circo scendendo a sud, ripiegando poi verso est e passando per il successivo Carrobbio.\nLe mura proseguivano poi fino ai pressi di piazza Missori (qui vi era Porta Romana), risalivano fino a Porta Argentea (per Bergamo, vicino all'attuale piazza San Babila), poi piegavano ancora a nord per raggiungere Porta Erculea (in fondo all'attuale corso Venezia, chiamata cos\u00ec, come gi\u00e0 accennato, in onore di Massimiano). Le mura tornavano poi ad ovest verso Foro Bonaparte toccando Porta Cumana e Porta Giovia (in onore di Diocleziano). Con l'estensione delle mura, la superficie di \"Mediolanum\" raggiunse i 100 ettari (1 km\u00b2).\nCon l'ampliamento delle mura cittadine vennero realizzate tre nuove porte:\nLe mura cittadine erano lambite da un fossato allagabile esterno (corrispondente ai gi\u00e0 citati Grande Sevese e Piccolo Sevese) e quindi le porte (oltre che essere fornite di torri) possedevano un ponte che attraversava questo corso d'acqua. Le quattro fortificazioni citate in precedenza, il \"Castrum Vetus\", il \"Castrum Portae Novae\", l\"Arx Romana\" e il \"Castrum Portae Jovis\", erano, come gi\u00e0 accennato, esterne alle mura ed erano lambite da un secondo fossato allagabile, il \"refossum\", che correva pi\u00f9 esterno al primo, il quale, invece, costeggiava le mura.\nIl \"refossum\" diede poi forse origine al fossato delle mura medievali di Milano, costruite in seguito: questo fossato, tra il XIV e il XV secolo, fu reso navigabile trasformandosi nella Cerchia dei Navigli.\n\"Mediolanum\" venne dotata, inoltre, di un reticolato di strade lastricate. Da questo momento, per la parte occidentale dell'Impero, la corte rimase stabilmente a \"Mediolanum\". Nei pressi del moderno Castello Sforzesco era situato, come gi\u00e0 accennato, il \"Castrum Portae Jovis\", che inizi\u00f2 a rivestire, a partire dal 286, quando \"Mediolanum\" divent\u00f2 capitale dell'Impero romano d'Occidente, anche la funzione di \"Castra Praetoria\", ovvero di caserma dei pretoriani, reparto militare che svolgeva compiti di guardia del corpo dell'imperatore.\nTale zona era quindi il \"Campo Marzio\" di \"Mediolanum\", ovvero l'area consacrata a Marte, dio della guerra, che era utilizzata per le esercitazioni militari. Si era anche proceduto alla costruzione di un secondo magazzino annonario romano di Milano (un\"annona militaris\", ovvero un magazzino per l'approvvigionamento militare) forse risalente ai tempi di Gallieno o pi\u00f9 probabilmente di Massimiano.\nLa Mediolanum paleocristiana.\nA \"Mediolanum\", nel 313, Costantino si accord\u00f2 con Licinio per consentire, con l'editto di Milano, la pratica del culto cristiano, le cui prime cellule milanesi risalgono al II secolo d.C. Sempre Costantino trascorrer\u00e0 alcuni brevi periodi in citt\u00e0 nell'ottobre del 315 (per occuparsi dell'eresia Donatista) e nel 326 (prima di recarsi a Roma per i \"Vicennalia\"). Sempre in questo periodo l'Italia a nord dell'Arno fu soggetta ad un vicario dell\"Annona\", il cui ruolo era di mantenere la corte imperiale, le milizie civili e quelle militari al seguito, che dalle retrovie potesse essere di sostegno al vicino \"limes danubiano\".\nTra il 340 e il 348 il terzo erede di Costantino, Costante I, soggiorn\u00f2 pi\u00f9 volte a \"Mediolanum\", come tra il 342 e il 343, quando vi ricevette il vescovo Atanasio di Alessandria. Nel 352 Costanzo II, dopo aver cacciato Magnenzio da Aquileia ed averlo forzato a tornare in Gallia, si rec\u00f2 a \"Mediolanum\", dove abrog\u00f2 con un editto le decisioni prese dal citato usurpatore. Nella citt\u00e0 Costanzo II trascorse alcuni periodi della sua vita negli anni successivi, come nell'inverno tra il 352 al 353 (quando prese in moglie Eusebia), nel 354 (quando vi si rec\u00f2 al termine di una vittoriosa campagna contro gli Alemanni) e nel 355. Nel 355 a \"Mediolanum\" si unirono in matrimonio il \"Cesare\" Flavio Claudio Giuliano ed Elena. Costanzo torn\u00f2 a \"Mediolanum\" fino alla primavera del 357, poi non vi fece pi\u00f9 ritorno. Durante il regno di Costanzo II fu promulgato a \"Mediolanum\" un editto che proibiva il culto pagano: conseguentemente, iniziarono le persecuzioni contro questa religione.\nNel 355 fu convocato da Costanzo II il concilio di Milano, di natura scismatica, allo scopo di condannare la dottrina trinitarista in favore dell'arianesimo: al termine del concilio l'arianesimo venne dichiarato eresia.\nTra il 364 e il 365 Valentiniano I (\"Augustus senior\") scelse ancora una volta \"Mediolanum\" quale sua capitale (che qui rimase per parte del 365, del 368 e del 374), mentre lasci\u00f2 che il fratello Valente (\"Augustus iunior\") continuasse a considerare Costantinopoli sua residenza e capitale imperiale d'Oriente. Nel 369 giunse a \"Mediolanum\" Aurelio Ambrogio, funzionario originario di Treviri semplicemente conosciuto come \"Ambrogio\", che giunse in citt\u00e0 per svolgervi la funzione di magistrato e responsabile dell'ordine pubblico. Erano infatti gli anni del conflitto tra cattolici e ariani, scontro che fu molto aspro anche a \"Mediolanum\".\nIl 7 dicembre del 374 Ambrogio, battezzato e ordinato prete pochi giorni prima, divenne vescovo della citt\u00e0 e coltiv\u00f2 la sua amicizia con l'imperatore Graziano, che qui spesso soggiorn\u00f2 a partire dal 379 (quando eman\u00f2 un editto a favore di Ambrogio, nel quale aboliva ogni precedente disposizione di tolleranza per le eresie) e fino al 383 (quando fu ucciso a \"Lugdunum\" dall'usurpatore Magno Massimo). Ambrogio predispose una decisa campagna persecutoria nei confronti dei pagani e degli ariani. Nel contempo ordin\u00f2 la demolizione dei templi pagani e la costruzione di chiese e basiliche cristiane: alcune chiese sorsero sullo stesso luogo dove in precedenza erano eretti templi pagani, mentre in alcuni casi questi ultimi furono convertiti in luoghi di culto cristiani. \u00c8 il caso del Sacello di Demetra, del Tempio di Apollo, del Tempio di Giano Bifronte, del Tempio di Giano Quadrifronte e del Tempio di Vesta che diventarono, rispettivamente, la chiesa di Santa Maria Segreta, la basilica di San Calimero, la chiesa di San Donnino alla Mazza, la chiesa di San Giovanni alle Quattro Facce e la chiesa di San Carpoforo.\nLe cosiddette \"basiliche ambrosiane\", ovvero le basiliche costruite su disposizione di san'Ambrogio, sono, in particolare, la \"Basilica martyrum\" (conosciuta oggi come basilica di Sant'Ambrogio), la \"Basilica apostolorum\" (la moderna basilica di San Nazaro in Brolo), la \"Basilica virginum\" (la moderna basilica di San Simpliciano), la \"Basilica prophetarum\" (la moderna basilica di San Dionigi), la \"Basilica portiana\" (la moderna chiesa di San Vittore al Corpo), la \"Basilica trium magorum\" (la moderna basilica di Sant'Eustorgio), la \"Basilica evangeliorum\" (la moderna cripta di San Giovanni in Conca) e la \"Basilica sancti Calimerii\" (la moderna basilica di San Calimero), che sono state tutte quindi costruite prima della caduta dell'Impero romano d'Occidente. Alcune di esse sono state demolite nel corso nei secoli, mentre quelle che sono giunte sino a noi, come gi\u00e0 accennato, hanno cambiato nome, venendo dedicate a un santo.\nCome risposta politica nei confronti di sant'Ambrogio, con cui ebbe una proficua collaborazione, ma anche una saltuaria contrapposizione, l'imperatore Graziano predispose contestuali e imponenti lavori di sistemazione del \"decumano\" (oggi corso di Porta Romana), facendo anche costruire, tra il 381 e il 382, la gi\u00e0 citata \"via Porticata\", ovvero la naturale estensione verso sud est, fuori dalle mura cittadine, del \"decumano\". La \"via Porticata\" era, in particolare, una strada monumentale esterna alle mura cittadine che iniziava a Porta Romana terminando dopo 600 metri in direzione \"Placentia\" (la moderna Piacenza) con un arco trionfale (lat. \"arcus\"). Rappresentava un imponente ingresso per chi proveniva da \"Roma\" attraverso la \"via Mediolanum-Placentia\".\nDopo Graziano soggiornarono a \"Mediolanum\" anche l'imperatore Valentiniano II (dal 383 al 387), lo stesso Magno Massimo (nel 387) e Teodosio I, che dopo aver sconfitto Massimo nel 388, vi fiss\u00f2 la sua residenza imperiale fino al 392. Qui torner\u00e0 dopo aver sconfitto nel settembre del 394 un nuovo usurpatore, Flavio Eugenio, morendovi il 17 gennaio del 395 (con elogio funebre di Ambrogio).\nNel periodo in cui fu vescovo sant'Ambrogio e fu imperatore Teodosio I, \"Mediolanum\" divenne il centro pi\u00f9 influente della Chiesa d'Occidente. L'imperatore Teodosio I acu\u00ec le persecuzioni contro i pagani. Sant'Agostino fu convertito al cristianesimo nel 386 e ricevette il battesimo da Ambrogio. Il \"milanese\" Flavio Manlio Teodoro divenne prefetto del pretorio d'Italia, ruolo che ricopr\u00ec dal 397 al 399, esercitando il suo potere da \"Mediolanum\" e da Aquileia. Nel 397 ottenne che l'imperatore Onorio celebrasse a \"Mediolanum\", e non a Roma, le feste solenni del suo quarto consolato. Una volta divenuto console ordinario nel 399, celebr\u00f2 questo avvenimento nella sua \"Mediolanum\" con giochi e spettacoli.\nLa crisi e la caduta dell'Impero romano d'Occidente.\nNel 401 Venerio, discepolo e diacono di Ambrogio, divenne vescovo di Milano, succedendo a Simpliciano. In risposta al concilio di Cartagine dell'8 giugno, in cui i vescovi africani sollecitarono l'invio di nuovi sacerdoti a causa della crisi di vocazioni locale, il vescovo di Milano mand\u00f2 in questi luoghi presbiteri e diaconi ambrosiani. Tra loro spicc\u00f2 Paolino, che poi scrisse l'opera \"Vita di Sant'Ambrogio\".\nVenerio rimase a lungo in contatto con Giovanni Crisostomo, che difese in seguito al suo esilio (9 giugno 404) dovuto alla condanna della corruzione imperiale a Costantinopoli. Il 19 novembre i Visigoti, comandati da re Alarico I, entrarono in Italia seguendo la \"via Postumia\" senza incontrare alcuna resistenza perch\u00e9 l'esercito romano era impegnato a difendere le sue frontiere settentrionale dagli Alani e dai Vandali, con i presidi sulle Alpi Giulie che rimasero sguarniti.\nNel febbraio del 402 Alarico giunse con il suo esercito sotto le mura di \"Mediolanum\" e assedi\u00f2 la citt\u00e0. Onorio decise di trasferire la corte imperiale in Gallia ritenendo ormai indifendibile la citt\u00e0 ma Stilicone, suo \"magister militum\", cerc\u00f2 di convincerlo a restare. Onorio lasci\u00f2 la difesa di \"Mediolanum\" a Stilicone attraversando poi il lago di Como e giungendo in Rezia per cercare rinforzi. A marzo Onorio, malgrado le resistenze dei milanesi, decise di trasferire la capitale da \"Mediolanum\" a Ravenna, dopo che la prima lo era stata per 116 anni (286-402), in quanto Ravenna era considerata pi\u00f9 difendibile e meglio collegata a Costantinopoli.\nStilicone, ottenuti rinforzi, riusc\u00ec, pur con un esercito composto prevalentemente da Goti, a respingere all'inizio di aprile i Visigoti di Alarico dopo quasi due mesi di assedio. Alarico si mosse dapprima verso Asti, ma il 6 aprile, a Pasqua, venne raggiunto, attaccato e sconfitto dall'esercito romano guidato dallo stesso Stilicone nella battaglia di Pollenzo, subendo ingenti perdite di uomini e di salmerie, oltre che la cattura dei suoi familiari. Nel giugno del 403 Alarico venne nuovamente sconfitto da Stilicone nella battaglia di Verona.\nNel 408 Olimpio, \"magister officiorum\", con l'appoggio di alcuni cortigiani imperiali e dei cristiani milanesi, sobill\u00f2 una rivolta dell'esercito romano stanziato a Pavia che ebbe luogo il 13 agosto e in cui persero la vita almeno sette ufficiali legati a Stilicone. Il generale, che era malvisto a causa della sua fede ariana e dei suoi stretti contatti con Alarico, venne inoltre accusato di volersi creare un regno in Gallia con a capo il figlio Eucherio, di voler prendere Costantinopoli e di essere stato uno dei mandanti dell'assassinio di Rufino.\nOnorio riusc\u00ec a sedare con difficolt\u00e0 la rivolta ma diede ordine al suo esercito, stanziato a Ravenna, di catturare Stilicone, che dopo essersi rifugiato in una chiesa, fu giustiziato da Eracliano il 22 agosto. All'inizio dell'anno Marolo diviene il nuovo vescovo di Milano, succedendo a Venerio. Egli import\u00f2 da Antiochia, la sua citt\u00e0, il culto per i martiri, in particolare per san Babila e san Romano.\nNel 452 arrivarono a \"Mediolanum\" Attila e i suoi unni: dopo l'assedio della citt\u00e0 il capo barbaro si fece consegnare dai milanesi i loro beni di valore, decidendo di non distruggere la citt\u00e0. Allo sfaldamento della societ\u00e0 tardo-antica e alla conseguente crisi demografica, fece da contraltare il primo insediamento stabile di un popolo germanico in Italia: quello degli Eruli di Odoacre. Nel 493, in questo contesto, gli Ostrogoti guidati da Teodorico sconfissero Odoacre, che aveva poco tempo prima deposto l'ultimo imperatore romano d'occidente, Romolo Augusto, ponendo cos\u00ec fine alla storia della civilt\u00e0 romana in questa parte d'Europa.\nReperti archeologici.\nL'epoca celtica.\nIn corrispondenza dell'attuale Biblioteca Ambrosiana, in piazza San Sepolcro, gli scavi archeologici hanno rivelato la presenza, sotto il pavimento in pietra risalente al I secolo d.C., del foro di epoca romana, di un quartiere di abitazioni in legno risalente all'abitato celtico golasecchiano del V secolo a.C.. Altri ritrovamenti di rilievo ascrivibili all'epoca celtica sono stati rinvenuti lungo il lato sud-ovest di Palazzo Reale dove sono stati scoperti, cinque metri sotto il moderno sedime stradale, resti di abitazioni e di una fornace risalenti a un periodo compreso tra il V e il IV secolo a.C.\nTra i resti della basilica di Santa Tecla, che si trovano sotto il Duomo di Milano, \u00e8 stato rinvenuta la base di un edificio a base quadrata avente lato di 17 m forse associabile al citato tempio dedicato a Belisama, oppure a un successivo tempio romano, realizzato nel medesimo luogo a sostituzione del precedente, dedicato a Minerva. In via Moneta \u00e8 invece stato rivenuto il fossato dell'edificio militare fortificato precedentemente menzionato, che risaliva al IV secolo a.C.\nL'et\u00e0 repubblicana.\nRestano numerose iscrizioni marmoree che testimoniano le intense attivit\u00e0 operaie, artigianali e mercantili dell'antica \"Mediolanum\". Da segnalare sono i ruderi di una torre e di un breve tratto delle mura romane di Milano repubblicane (oggi situati nel giardino del Civico museo archeologico di Milano), i resti del teatro (che si trovano nei sotterranei, visitabili, di Palazzo Turati) e vari altri reperti, visibili, oppure chiusi in scantinati.\nTracce archeologiche del foro romano di Milano sono state trovate nei sotterranei della Biblioteca Ambrosiana, aperti e visitabili dal pubblico, e della chiesa di San Sepolcro, dove i resti sono visitabili su richiesta: nel livello sotterraneo \u00e8 infatti possibile trovare i resti dell'antica pavimentazione di epoca augustea. Il \"forum\" si estendeva, inoltre, al di sotto di altre strade della moderna Milano: via Cardinale Federico, piazza Pio XI e in parte di via Moneta.\n\u00c8 arrivato fino agli anni trenta del XX secolo, quando \u00e8 stato completamente demolito, un antico quartiere la cui urbanistica risaliva all'epoca romana: il Bottonuto. Era situato subito a sud di piazza del Duomo in corrispondenza dell'attuale piazza Diaz ed \u00e8 stato completamente demolito a partire dagli anni trenta del Novecento.\nIl nome del Bottonuto sembra essere derivato, come gi\u00e0 accennato, da un'opera idraulica romana denominata \"butinucum\" riferibile al vocabolo italiano \"bottino\", cio\u00e8 una cavit\u00e0 o fossa di scolo delle acque di scarico e dei rifiuti. L'accesso a tale fossa sarebbe stato un edificio rotondo adibito a latrina pubblica, come riferisce Galvano Fiamma nel primo quarto del XIV secolo. Nel IV secolo d.C. l'asse costituito da via Bottonuto, via Tre Alberghi e via Speronari assunse una notevole importanza divenendo la via di accesso dell'esercito per le cerimonie del \"triumphus\" nel foro.\n\u00c8 risalente all'epoca romana anche il Carrobbio, largo della moderna Milano posto indicativamente alla confluenza fra le moderne via Torino, via San Vito, via Cesare Correnti e via del Torchio nella zona centrale della citt\u00e0. In origine il termine \"carrobbio\", derivato dal latino \"quadrivium\" (\"incrocio di quattro vie\"), indicava specialmente, nell'area lombarda, un generico incrocio su cui convergevano quattro strade a formare uno slargo.\nAll'area denominata oggi Carrobbio ci si riferiva come \"Quadrivium Portae Ticinensis\", al pari di altri carrobbi presenti a \"Mediolanum\" come il \"Quadrivium Portae Novae\". Col tempo il toponimo inizi\u00f2 ad essere usato solo per il \"Quadrivium Portae Ticinensis\". L'origine dello slargo risale ai tempi della Repubblica romana: in particolare, sullo slargo era situata l'antica \"Porta Ticinensis\" (Porta Ticinese romana). Tra le vie romane che convergevano verso il \"Quadrivium Portae Ticinensis\" c'era il \"cardo\".\nCon la successiva erezione delle nuove mura medievali di Milano Porta Ticinese romana fu abbattuta insieme alle mura eccezion fatta per una delle due torri della porta, che affiancavano il varco di ingresso, risalente alle mura repubblicane, chiamata \"Torraccia\" o \"Torre dei Malsani\", oggi ancora visibile nel cortile di uno dei palazzi dell'area. Nei seminterrati di alcuni edifici in via San Vito corre un lungo tratto di mura repubblicane di cui \u00e8 ben visibile la tecnica di costruzione (mattone su base in pietra).\nL'et\u00e0 alto imperiale.\nDel porto fluviale romano di Milano fa menzione nell'XI secolo Landolfo Seniore nella sua \"Historia Mediolanensis\", mentre una \"patente\" di Liutprando, re dei Longobardi, parla di un porto tra Lambro e Po. Ancora a favore di questa tesi, due ritrovamenti, uno in piazza Fontana e l'altro in via Larga, di un lungo manufatto romano (un pavimento litico su palafitte) che sembrerebbe una banchina portuale. Il materiale, costituito da lastre in serizzo di due metri e mezzo e pali di rovere, \u00e8 conservato al Museo Civico di Storia Naturale di Milano. Il piccolo porto fluviale era largo 7 metri e profondo 1,5: a causa del successivo prosciugamento e della seguente trasformazione in fossa di scolo delle acque di scarico e dei rifiuti, gli archeologi moderni, in questa area, hanno trovato una discarica dell'antichit\u00e0 che ha permesso loro di ricostruire la vita quotidiana della \"Mediolanum\" imperiale.\nSono stati anche trovati i resti dell'anfiteatro romano di Milano, che sono situati tra la via De Amicis, via Conca del Naviglio e via Arena (indicativo quest'ultimo toponimo). Per essi sono stati istituiti un parco archeologico e un museo, chiamato Antiquarium di Milano, che conservano, rispettivamente, i resti dell'anfiteatro e i reperti delle campagne di scavo effettuate fra gli anni cinquanta e sessanta del Novecento. I resti archeologici della \"via Mediolanum-Verbannus\" sono stati trovati a Somma Lombardo, dove \u00e8 emerso un troncone di strada romana appartenente a questo importante asse viario. I resti archeologici di uno dei due magazzini annonari romani di Milano, quello pi\u00f9 antico, visto che risale all'et\u00e0 flavia, sono stati invece trovati in via dei Piatti 11.\nLe indagini archeologiche non hanno ancora in modo definitivo individuato con sicurezza dove fosse situata la zecca di Mediolanum. Certo \u00e8 che in via Moneta (e qui il riferimento topografico non \u00e8 casuale, visto che \"moneta\", il latino, vuol dire \"zecca\") agli inizi del XX secolo, durante la costruzione del palazzo della Banca d'Italia, furono riconosciuti i muri in ciottoli di un edificio rettangolare (44 x 16,85 metri, tra via Moneta e via Armorari), direzionato da nord-ovest a sud-est, secondo l'orientamento del vicino foro romano di Milano, che potrebbe identificarsi con la prima zecca di Mediolanum.\nSebbene la loro presenza fu relativamente diffusa, non sono ancora stati trovati resti archeologici di \"insule\". Per quanto riguarda invece le abitazioni dei Celti, fondatori della citt\u00e0, la loro presenza \u00e8 stata quasi completamente cancellata, a parte le citate tracce lungo il lato sud-ovest di Palazzo Reale e in piazza San Sepolcro, a causa dei materiali di costruzione di queste dimore (legno e paglia), che non hanno lasciato traccia nel sottosuolo della moderna Milano, visto che sono soggetti a decomposizione organica. Le \"insule\" romane erano invece realizzate in pietra e mattoni, e quindi non \u00e8 escluso che in futuro ne vengano trovati i resti.\nSono invece stati trovati resti di \"domus\". Sebbene lo stato di conservazione e di completezza dei reperti non sia eccezionale, \u00e8 stato possibile, come gi\u00e0 accennato, ricostruirne l'aspetto sommario. Sono state rinvenute \"domus\" nelle moderne corso Magenta, via Morigi, via Amedei, piazza del Duomo (sotto il Museo del Novecento) e via Broletto: tutti questi siti sono stati musealizzati in loco. Sono stati invece musealizzati al Civico museo archeologico di Milano i resti delle \"domus\" rinvenuti nelle moderne via Circo, piazza Missori, via Calderon de la Barca e via Gorani. La \"domus\" scoperta in via Correnti \u00e8 stata invece musealizzata all'Antiquarium di Milano.\nLe necropoli rinvenute testimoniano la cospicua presenza a \"Mediolanum\" di commercianti, carpentieri, calzolai, fabbri, tessitori, grossisti di vino, trasportatori a dorso d'asino e agenti di commercio. Le necropoli pi\u00f9 complete, sia pagane che cristiane, sono state rinvenute lungo le moderne corso di Porta Romana, via Santa Sofia, corso Italia, corso Porta Ticinese, via San Vittore e nell'area del moderno Policlinico di Milano. Degne di nota sono le necropoli della moderna piazza Sant'Ambrogio, dove sono stati rivenuti materiali ascrivibili all'epoca pagana (fine dal I secolo d.C) e di quella paleocristiana: questi ultimi, nella fattispecie, hanno poi influenzato la scelta del luogo di costruzione della basilica di Sant'Ambrogio. Altre moderne chiese nei cui dintorni sono stati rinvenute necropoli sono il Duomo di Milano (pi\u00f9 precisamente nei pressi della preesistente basilica di Santa Tecla), la basilica di San Nazaro in Brolo, la basilica di Sant'Eufemia, la basilica di Sant'Eustorgio e la chiesa di Santa Maria presso San Celso. Degne di nota sono anche le necropoli scoperte fuori dalle mura cittadine: corrispondono alle sepolture dei cristiani prima dell'editto di Milano, che concesse loro la libert\u00e0 di culto.\nTra piazza Erculea e via Rugabella sono stati due trovati due siti archeologici la cui originaria funzione era, rispettivamente, un macello per carni bovine e una fonderia di ferro. Sempre legati alle attivit\u00e0 economiche presenti in citt\u00e0, sono stati frequenti i ritrovamenti di lapidi funerarie che riportavano il lavoro che faceva il defunto, come il fabbro oppure il commerciante, nonch\u00e9 pietre tombali di militari. Per quanto riguarda il \"pantheon\" delle divinit\u00e0 presenti sulle lapidi, che sono quelle a cui erano pi\u00f9 devoti gli abitanti di \"Mediolanum\", si osserva il richiamo di divinit\u00e0 venerate anche da altre parti dell'Impero romano, tranne Marte, di cui non \u00e8 stata trovata traccia nei siti archeologici rinvenuti a Milano.\nEt\u00e0 tardo imperiale.\nI resti del Mausoleo imperiale di Milano sono stati inglobati nella cappella di San Gregorio del Monastero di San Vittore al Corpo, da cui il nome moderno con cui \u00e8 conosciuto questo edificio: \"Mausoleo imperiale di San Vittore al Corpo\". Il sarcofago in porfido egiziano dell'imperatore Massimiano, un tempo conservato nel Mausoleo imperiale di Milano, dopo vari passaggi, \u00e8 divenuto il battistero del Duomo di Milano. Da segnalare anche i ruderi del Circo romano di Milano (i circhi erano relativamente rari in Italia, e nel Nord Italia ve ne erano solo due, entrambi dovuti a Massimiano, uno a Milano e uno ad Aquileia). Una delle due torri del circo, che facevano parte dei cancelli da cui partivano le quadrighe, \u00e8 stata trasformata in campanile ed esiste ancora oggi (\u00e8 diventato il campanile della chiesa di San Maurizio al Monastero Maggiore). Vi sono anche i resti delle terme Erculee (vicino alla moderna piazza San Babila, tra corso Vittorio Emanuele II e corso Europa).\nUna torre e una parte della cinta muraria massimiana, alta 11 metri, si trovano nel giardino del Civico museo archeologico di Milano). Sempre resti archeologici delle mura e torri massimiane sono situate nel giardino di un edificio tra via Medici 3 e via Torchio 4, dove si trova una torre, e in via Medici 11, dove \u00e8 situato un piccolo tratto di mura. Tratti di mura massimiane si trovano anche negli scantinati di alcuni edifici di via Montenapoleone e nel piano interrato del Grand Hotel et de Milan.\nTra i resti dell'antica \"Mediolanum\" vanno anche citate le Colonne di San Lorenzo, che provengono da uno o pi\u00f9 edifici romani risalenti al II o al III secolo d.C., forse da un tempio pagano sito nell'area dell'attuale piazza Santa Maria Beltrade, e che vennero trasportate nell'attuale locazione a completare l'erigenda basilica di San Lorenzo, da cui il nome.\nIl tracciato dell'antico fossato romano che lambiva le mura esiste ancora oggi: corrisponde ai percorsi del Grande Sevese e del Piccolo Sevese, ovvero a due canali artificiali che scorrono ancora oggi nel sottosuolo della citt\u00e0 coperti dal manto stradale. Come gi\u00e0 accennato, il \"refossum\", ovvero il secondo fossato allagabile, pi\u00f9 esterno alle mura e lambente i gi\u00e0 citati quattro castelli a difesa di \"Mediolanum\", \u00e8 stato probabilmente trasformato nella Cerchia dei Navigli, che \u00e8 stata poi interrata tra il 1929 e il 1930.\nI ritrovamenti archeologici relativi alla \"via Porticata\" e al suo arco trionfale sono stati assai scarsi, e quindi \u00e8 stato molto difficile, da parte degli archeologi, ricostruirne l'aspetto. In particolare sono stati trovati alcuni frammenti, di piccole dimensioni, degli affreschi dei locali che ospitavano le botteghe e i negozi. Dell'intero colonnato sono giunti sino a noi uno dei capitelli dei portici (l'unico della via Porticata che \u00e8 sopravvissuto ai secoli), che \u00e8 stato incorporato nella basilica di San Nazaro in Brolo, e quattro colonne dei portici (alcune di quelle che sono giunte sino al Medioevo in stato di rovina), che sono state in seguito collocate sul retro dell'abside della basilica citata, esternamente all'edificio. Durante i lavori di realizzazione della stazione di Crocetta della linea 3 della metropolitana di Milano sono stati scoperti resti di edifici e di un monumento funebre che sono stati demoliti nella seconda met\u00e0 del III secolo d.C. per poter permettere la realizzazione dell'arco di trionfo della via Porticata.\nI resti di uno dei due magazzini annonari romani di Milano, quello risalente all'epoca tardo imperiale, sono stati trovati presso le cantine di uno stabile di via Bossi 4. Aveva dimensioni di 18 x 68 metri ed era provvisto di quattro navate da tre file di 16 pilastri che erano orientate verso Porta Comasina.\nEt\u00e0 paleocristiana.\nIl pi\u00f9 antico edificio religioso cristiano di \"Mediolanum\" fu il battistero di Santo Stefano alle Fonti, la cui costruzione inizi\u00f2 nel 313 nell'anno dell'editto di Milano, che concesse a tutti i cittadini, quindi anche ai cristiani, la libert\u00e0 di onorare le proprie divinit\u00e0. Nel battistero di San Stefano alle Fonti fu battezzato, nel 374, sant'Ambrogio. L'incoraggiamento del culto cristiano port\u00f2 alla metodica distruzione dei monumenti invisi alle autorit\u00e0 cristiane, in particolar modo gli antichi templi pagani romani.\nLe prime basiliche di \"Mediolanum\" di cui si ha notizia sono quella appartenenti al cosiddetto \"complesso episcopale\", ovvero la \"basilica vetus\", che fu realizzata tra il 313 e il 315, e la \"basilica maior\", edificata invece tra il 343 e il 345. Questa particolare conformazione forse derivava dall'aspetto degli \"horrea\" romani o, pi\u00f9 probabilmente, si trattava, come ad Aquileia, di chiese separate per i battezzati e per i catecumeni, essendo il sacramento battesimale a quell'epoca concesso solo al completamento di un processo di conversione e purificazione spirituale. La basilica di Santa Tecla (le cui rovine sono visitabili sotto il Duomo di Milano), ovvero la \"Basilica maior\", aveva gi\u00e0 un'abside di tipo tradizionale, che ricorda quelle delle \"basiliche\" annesse ai grandi palazzi civili.\nUna fase successiva corrisponde a quella delle grandi basiliche della pi\u00f9 tarda romanit\u00e0, a forma poligonale, a croce, ecc. Questi furono i modelli adottati (oltre che a Milano) anche per alcune tra le maggiori basiliche pi\u00f9 famose del tardo impero, come quelle di Costantinopoli. Il centro religioso della Milano paleocristiana \u00e8, come oggi, presso l'attuale piazza del Duomo: esso comprendeva ben due cattedrali, le gi\u00e0 accennate \"basilica vetus\" o \"minor\", ovvero la cattedrale \"invernale\", e la \"basilica nova\" o \"maior\", ossia la cattedrale \"estiva\". Queste basiliche sono poi scomparse perch\u00e9 al loro posto \u00e8 stato edificato il Duomo di Milano.\nSappiamo che Ambrogio fece costruire altre basiliche paleocristiane, di cui quattro ai quattro lati della citt\u00e0, quasi a formare un quadrato protettivo, probabilmente pensando alla forma di una croce. Esse corrispondono alla basilica di San Nazaro in Brolo (sul \"decumano\", presso Porta Romana; allora era chiamata \"Basilica apostolorum\"), dalla parte opposta la basilica di San Simpliciano (allora era chiamata \"Basilica virginum\"), mentre lungo il \"cardo\" la \"Basilica martyrum\" (poi lo stesso vescovo vi fu sepolto divenendo la basilica di Sant'Ambrogio) e la basilica di San Dionigi (la \"Basilica prophetarum\").\nA questo proposito \u00e8 interessante notare che tra i materiali utilizzati per costruire la parte inferiore della basilica di San Lorenzo sono state riconosciute delle pietre tolte, tra la fine del IV o l'inizio del V secolo d.C., all'anfiteatro romano di Milano. Queste recupero era giustificato per il fatto che a \"Mediolanum\", all'epoca, fosse difficile riuscire a recuperare grandi pietre, visto che la citt\u00e0 si trovava in una pianura argillosa. Non a caso il posizionamento delle colonne di San Lorenzo nel III secolo davanti all'omonima basilica, indicano che l'edificazione delle grandi basiliche di epoca imperiale fu spesso fatta a spese degli edifici pagani romani.\nVi \u00e8 da aggiungere che a partire dal IV secolo d.C., la liturgia eucaristica di Milano (costituendo ora una giurisdizione metropolitica sulle regioni augustee \"Aemilia\", \"Liguria\" e sulle province che amministravano le Alpi occidentali) e quella di Aquileia (con giurisdizione sulla regione \"Venetia et Histria\") and\u00f2 sempre pi\u00f9 assomigliandosi e accostandosi a quella del vicino Impero romano d'Oriente.\nAltre chiese paleocristiane realizzate a \"Mediolanum\" furono la basilica di San Giovanni in Conca (\"Basilica evangeliorum\"), la chiesa di San Vittore al Corpo (\"Basilica portiana\"), la basilica di San Calimero (\"Basilica sancti Calimerii\") e la basilica di Sant'Eustorgio (\"Basilica trium magorum\"), mentre l'unica costruita dopo la caduta dell'Impero romano d'Occidente fu la basilica di San Vincenzo in Prato (\"Basilica virginum\").\nMusei e siti archeologici.\nIl patrimonio archeologico dalla preistoria all'et\u00e0 romana della moderna citt\u00e0 di Milano \u00e8 esposto al Civico museo archeologico di Milano presso i resti dell'antico circo romano, oltre che all'Antiquarium di Milano nel parco dell'anfiteatro, mentre alla storia della Milano cristiana sono dedicati il Museo diocesano e il Grande Museo del Duomo di Milano.\nIl Civico museo archeologico di Milano ha sede nell'ex-convento del Monastero maggiore di San Maurizio, dove si trovano le sezioni greca, etrusca, romana, barbarica e del Gandhara. La sezione preistorica ed egizia \u00e8 invece ospitata presso il Castello Sforzesco. Il Civico museo archeologico di Milano \u00e8 l'erede del \"Museo patrio archeologico\", fondato nel 1862, e del pi\u00f9 antico \"Gabinetto numismatico di Brera\", fondato nel 1808. La fondazione del primo museo archeologico fu sancita con Regio Decreto del 13 novembre 1862, venendo promossa dall'allora Ministro della Pubblica Istruzione Carlo Matteucci.\nL'Antiquarium di Milano fu aperto nel 2004, offrendo ai cittadini milanesi ed ai visitatori anche un parco nel centro della citt\u00e0, in cui sono conservati i resti delle fondazioni dell'anfiteatro romano, unitamente ad un museo che illustra la storia del monumento sulla base delle indagini archeologiche condotte nel quartiere. Il museo \u00e8 ospitato in un ex-convento di monache domenicane, fra la chiesa di Santa Maria della Vittoria e l'area archeologica. Antiquarium e parco sono visitabili, con ingresso libero e gratuito, grazie alla collaborazione dei volontari per il patrimonio culturale del Touring Club Italiano. Si articola in due sale, che conservano anche materiale in parte proveniente dalla collezione Sambon, esposta in precedenza presso il Museo teatrale alla Scala.\nI siti archeologici visitabili a Milano sono diciotto (alcuni visibili su richiesta). Essi sono le mura romane di Milano, il teatro romano di Milano, il foro romano di Milano, l'anfiteatro romano di Milano, alcune \"domus\", il circo romano di Milano, il palazzo imperiale romano di Milano, le Terme Erculee e i magazzini annonari romani di Milano, oltre che le basiliche paleocristiane di Milano giunte sino a noi, ovvero la basilica di Sant'Eustorgio, la basilica di Sant'Ambrogio, la basilica di San Nazaro in Brolo, la basilica di San Simpliciano, la basilica di San Lorenzo e la cripta di San Giovanni in Conca, con quest'ultima che rappresenta i resti dell'omonima basilica demolita tra il 1948 e il 1952."}
{"id": "3138434", "revid": "767487", "url": "https://it.wikipedia.org/wiki?curid=3138434", "title": "Rock &amp; Roll Strategy", "text": "Rock &amp; Roll Strategy \u00e8 l'ottavo album dei 38 Special uscito nel settembre 1988 per l'etichetta discografica A&amp;M Records."}
{"id": "3138437", "revid": "1573940", "url": "https://it.wikipedia.org/wiki?curid=3138437", "title": "Piranga flava", "text": "Piranga flava \u00e8 un uccello canoro di media taglia appartenente alla famiglia Cardinalidae.\nDistribuzione e habitat.\nVive nel continente americano, dagli Stati Uniti sudoccidentali (Arizona, Nuovo Messico, California meridionale e Colorado) all'Argentina settentrionale."}
{"id": "3138439", "revid": "287204", "url": "https://it.wikipedia.org/wiki?curid=3138439", "title": "Ronald Sydney Nyholm", "text": "Vita.\nSir Ronald Sydney Nyholm nacque il 29 gennaio 1917 a Broken Hill nel Nuovo Galles del Sud (Australia), quarto di sei figli. Broken Hill \u00e8 una citt\u00e0 mineraria dove le strade hanno i nomi di minerali e specie chimiche; era il posto giusto per i natali di un chimico inorganico. Suo padre, Eric Nyholm Edward (1878-1932) era una guardia ferroviaria che lavorava per la Silverton Tramway, una linea ferroviaria che correva da Broken Hill fino al confine tra il Nuovo Galles del Sud e l'Australia Meridionale. Il nonno paterno, Erik Nyholm (1850-1887) era un calderaio nato a Nykarleby, in Finlandia, migrato ad Adelaide nel 1873. Ronald Nyholm teneva alle sue radici finlandesi e ne fu particolarmente orgoglioso in occasione della sua elezione nel 1959 a Membro Corrispondente della Societ\u00e0 Chimica Finlandese.\nNel suo percorso educativo frequent\u00f2 la scuola elementare Burk Ward, la High School di Broken Hill, l'Universit\u00e0 di Sydney (\"Bachelor of Science\" nel 1938, \"Master of Science\" nel 1942) e l'University College di Londra (\"Doctor of Philosophy\" nel 1950 con la supervisione di Sir Christopher Ingold, \"Doctor of Science\" nel 1953). Nyholm spos\u00f2 Maureen Richardson di Epping, un sobborgo di Sydney, il 6 agosto 1948 nella chiesa parrocchiale di St Mary Abbotts a Kensington, Londra.\nFu assistente e poi professore associato di Chimica presso il Sydney Technical College dal 1940 al 1951, anche se in aspettativa a Londra dal 1947. Dal 1952 al 1954 fu professore associato di Chimica Inorganica presso l'Universit\u00e0 della Tecnologia del Nuovo Galles del Sud. Nel 1954 fu eletto presidente della Royal Society del Nuovo Galles del Sud. Nel 1955, Nyholm ritorn\u00f2 in Inghilterra come Professore di Chimica all'University College di Londra, dove rimase fino alla sua morte avvenuta all'et\u00e0 di 54 anni il 4 dicembre 1971 in un incidente d'auto alla periferia di Cambridge, in Inghilterra.\nRicerche.\nLe ricerche di Nyholm si svolsero nel campo della chimica inorganica. Furono rivolte soprattutto alla preparazione di composti di metalli di transizione, in particolare quelli che coinvolgono leganti organo-arsenicali. Il suo interesse per la chimica organica dell'arsenico fu incoraggiata da George Joseph Burrows (1888-1950) all'Universit\u00e0 di Sydney. Utilizzando il forte legante chelante 1,2-Bis(dimetilarsino)benzene (diars), Nyholm dimostr\u00f2 che numerosi metalli di transizione potevano mostrare vari di stati di ossidazione e numeri di coordinazione differenti. Nyholm osserv\u00f2 che l'allocuzione \"stato di valenza inusuale\" aveva \"un significato storico, ma non chimico.\" \"La definizione di stato di ossidazione comune si riferisce a stati di ossidazione che sono stabili in un ambiente costituito da quelle specie chimiche che erano usuali in classici composti inorganici, come ad esempio ossidi, acqua e altri semplici donatori all'ossigeno, alogeni, escludendo fluoro e zolfo. Oggi, tuttavia, queste specie costituiscono solo una minoranza del gran numero di atomi donatori e leganti che possono essere attaccati ad un metallo.\"\nUno dei primi successi Nyholm fu la preparazione di un complesso ottaedrico di Ni(III), di formula [Ni(diars)2Cl2]Cl, per ossidazione all'aria del sale rosso di Ni(II) [Ni(diars)2Cl2]. Egli descrisse anche complessi stabili di Ni(IV) come il [Ni(diars)2Cl2][ClO4]2, di colore blu scuro, ottenuto per ossidazione del complesso trivalente con acido nitrico. Questa stabilizzazione degli stati di ossidazione pi\u00f9 elevati \u00e8 maggiore nel reazione di Nyholm-Rail, dove l'arsina diterziaria diars subisce una reazione di condensazione formando l'arsina triterziaria triars. Nyholm sintetizz\u00f2 vari esempi di complessi ottaedrici divalenti di formula generica M(diars)2X2, dove X \u00e8 Cl, Br o I, e M \u00e8 ...\nMolti di questi complessi divalenti sono sensibili all'ossidazione dell'aria, e quello di cromo in modo particolare. In effetti numerosi tentativi di sintetizzare Cr(diars)2X2 andarono falliti. I composti di cromo furono alla fine preparati dal suo collaboratore Dr. Anthony Rail solo un mese prima della morte di Nyholm, utilizzando un ambiente di reazione rigorosamente anidro e deossigenato.\nInsieme con il professor Ronald Gillespie, Nyholm svilupp\u00f2 la teoria VSEPR, che ha sottolineato la visione classica del legame, adattandola per includere le caratteristiche della teoria quantistica, ma concentrandosi sulla distribuzione delle nuvole elettroniche attorno agli atomi.\nNel 2009 a Broken Hill \u00e8 stato scoperto un nuovo minerale, la cui struttura \u00e8 stata chiarita da Elliot e altri. Il minerale \u00e8 stato chiamato Nyholmite in onore di Nyholm, a riconoscimento delle sue radici a Broken Hill, e del suo amore per la chimica inorganica. \u00c8 senza dubbio molto appropriato che si tratti di un minerale contenente arsenico, un elemento che Nyholm ha ampiamente studiato nella sua carriera di ricercatore. Si tratta di un arseniato di cadmio e zinco, isostrutturale con i minerali del gruppo della hureaulite. Il minerale si trova in una matrice di quarzo-granato-arsenopirite come globuli bianchi, o aggregati di ciuffi di cristalli fibrosi, o semisfere irradianti cristalli lamellari sottili e incolori.\nPremi e onorificenze.\nRonald Nyholm ricevette numerosi premi e riconoscimenti, tra i quali:\nNel 1973 la Chemical Society ha istituito il Premio Nyholm per la Chimica Inorganica e il Premio Nyholm per l'Istruzione. Questi premi sono attualmente assegnati con cadenza biennale dalla Royal Society of Chemistry."}
{"id": "3138444", "revid": "110157", "url": "https://it.wikipedia.org/wiki?curid=3138444", "title": "Serie A 1979 (hockey su pista)", "text": "La Serie A 1979 \u00e8 stata la 56\u00aa edizione (la 29\u00aa a girone unico), del torneo di primo livello del campionato italiano di hockey su pista. La competizione ha avuto inizio il 6 gennaio e si \u00e8 conclusa il 7 luglio 1979.\nLo scudetto \u00e8 stato conquistato dal per la seconda volta nella sua storia.\nStagione.\nNovit\u00e0.\nA prendere il testimone del e del retrocesse in serie B vi furono, vincendo il campionato cadetto, il e il ; i toscani erano all'esordio in massima serie. Al torneo parteciparono: , , , , , , , , , , , (campione in carica) e appunto il Bassano e il Castiglione.\nFormula.\nLa formula del campionato fu la stessa della stagione precedente; la manifestazione fu organizzata con un girone all'italiana, con gare di andata e ritorno per un totale di 26 giornate. Erano assegnati 2 punti per l'incontro vinto e un punto a testa per l'incontro pareggiato, mentre non ne era attribuito alcuno per la sconfitta. Al termine del campionato la prima squadra classificata venne proclamata campione d'Italia mentre la tredicesima e la quattordicesima classificata retrocedettero in serie B.\nAvvenimenti.\nIl campionato inizi\u00f2 Il 6 gennaio e si concluse Il 7 luglio 1979. Fu l'ultimo torneo di serie A disputato in un unico anno solare; infatti dalla stagione successiva la federazione decise di far giocare la manifestazione a cavallo di due anni come gi\u00e0 avveniva per altri tornei sportivi in Italia. Dalla seconda alla terza giornata fu il Novara a prendere la testa della classifica, successivamente ci fu un periodo di equilibrio durato quattro turni in cui ci fu un terzetto in testa alla classifica. Fu poi il Follonica a prendere il comando della graduatoria arrivando anche ad avere tre punti di vantaggio sulle immediati inseguitrici. Al termine del girone di andata erano primi in classifica i biancoazzurri toscani seguiti dal Novara al secondo posto e dal Breganze al terzo. Tra la quindicesima e la ventesima giornata il Follonica perse lo slancio che aveva avuto nella prima parte del torneo e fu superato dal Monza, dal Giovinazzo e dal Breganze. Furono queste ultime due compagini a giungere appaiate al primo posto in classifica al termine del campionato ragion per cui si dovette ricorrere ad uno spareggio come gi\u00e0 avvenuto nella stagione del 1976. La sfida fu disputata a Follonica il 14 luglio e vide i vicentini avere la meglio sui pugliesi per 7 a 6 vincendo per la seconda volta nella loro storia il titolo; grazie a questa vittoria il Breganze si qualific\u00f2 per la Coppa dei Campioni mentre l'AFP Giovinazzo fu qualificato per la Coppa delle Coppe in quanto in questa stagione non fu disputata la Coppa Italia. A retrocedere in serie B furono le due squadre neopromosse del Bassano e del Castiglione.\nClassifica finale.\nLegenda:\nNote:"}
{"id": "3138451", "revid": "253269", "url": "https://it.wikipedia.org/wiki?curid=3138451", "title": "Joan Caulfield", "text": "Biografia.\nDi famiglia agiata, Joan Caulfield frequent\u00f2 le scuole pi\u00f9 esclusive del New Jersey, come la \"Miss Beard's School\" di East Orange, dove fece il suo debutto come attrice in \"A Kiss for Cinderella\". Alla met\u00e0 degli anni trenta il padre Henry, facoltoso uomo d'affari, sub\u00ec dei rovesci finanziari che lo costrinsero a trasferirsi con la famiglia a New York, dove Joan riusc\u00ec a proseguire gli studi, frequentando la prestigiosa Columbia University. All'inizio degli anni quaranta, dopo essersi affermata come indossatrice e fotomodella, venne scoperta dal produttore e regista teatrale George Abbott e scritturata come ballerina di fila per la commedia musicale \"Beat the Band\", che and\u00f2 in scena a Broadway nell'autunno del 1942, e successivamente promossa al ruolo di prima ballerina in \"Kiss and Tell\" (1943). Vincitrice di un premio come debuttante pi\u00f9 promettente del 1943, successivamente fu notata dai produttori hollywoodiani della Paramount Pictures, che la fecero esordire nel film \"Miss Susie Slagle's\" (1946).\nBionda, delicata ed elegante, la Caulfield si impose per bellezza e glamour tra le stelle principali della Paramount, ottenendo subito dopo il ruolo di protagonista nelle commedie \"Monsieur Beaucaire\" (1946), al fianco di Bob Hope, e \"Cieli azzurri\" (1946), un musical con canzoni di Irving Berlin, in cui diede una sensibile interpretazione della \"chorus girl\" Mary O'Hara e fu l'oggetto dell'interesse romantico di Bing Crosby e Fred Astaire. L'anno successivo l'attrice conferm\u00f2 il suo ruolo di ragazza per bene, ricca di fascino ma contegnosa, ottenendo il ruolo della bella Ruth Wilkins in un'altra commedia, \"Sessanta lettere d'amore\" (1947), una gradevole vicenda familiare tratta da un successo di Broadway di Norman Krasna, in cui ebbe come partner William Holden. La Caulfield ottenne ottime recensioni da parte dei critici, grazie alla sua avvenenza coniugata a una gradevole interpretazione, e il film riscosse un grande successo di pubblico, tanto che ebbe un seguito due anni pi\u00f9 tardi, dal titolo \"Abbasso mio marito\" (1949), interpretato dal medesimo cast del precedente. Nel frattempo la Caulfield torn\u00f2 al fianco di Bing Crosby in \"Benvenuto straniero!\" (1947), nel ruolo dell'insegnante Trudy Mason, e venne prestata alla Warner Brothers per il \"noir\" \"L'alibi di Satana\" (1947), in cui apparve accanto a Claude Rains e Audrey Totter.\nUna leggenda vuole che lo scrittore J.D. Salinger - per il nome del protagonista del suo celebre romanzo \"Il giovane Holden\" - abbia tratto ispirazione dal manifesto di \"Sessanta lettere d'amore\" (\"Dear Ruth\") in cui apparvero affiancati i nomi della Caulfield e del co-protagonista William Holden, ma in realt\u00e0 il personaggio di Holden Caulfield apparve gi\u00e0 nel racconto breve \"The Life and Best of the Peter Pans\" (1942), mai pubblicato.\nRaggiunto il massimo della popolarit\u00e0 alla fine degli anni quaranta, la Caulfield non ottenne il rinnovo del contratto dalla Paramount, dirad\u00f2 le apparizioni cinematografiche dopo la commedia \"Ogni anno una ragazza\" (1950) e pass\u00f2 quindi a lavorare per il piccolo schermo fin dall'inizio degli anni cinquanta in show di intrattenimento, ottenendo un buon successo come protagonista delle serie \"My Favorite Husband\" (1953) e \"Sally\", di cui interpret\u00f2 25 episodi tra il 1957 e il 1958. Durante il decennio apparve sul grande schermo in due soli altri film, la commedia \"Innamorati dispettosi\" (1952), nella parte della scrittrice femminista Dorinda Hatch, accanto a David Niven, e nel melodramma esotico \"Le piogge di Ranchipur\" (1955), a fianco di Lana Turner e Richard Burton.\nDurante gli anni sessanta l'attrice apparve ancora sul piccolo schermo nella serie poliziesca \"La legge di Burke\" (1963-1965) e in un episodio di \"Io e i miei tre figli\" (1966), sit-com per famiglie interpretata da Fred MacMurray. Per il grande schermo interpret\u00f2 un paio di western a basso costo ma di discreta fattura, \"Il vendicatore del Texas\" (1963) e \"Il grido di guerra dei Sioux\" (1967). In quest'ultimo anno apparve anche nell'episodio pilota della serie western \"Ai confini dell'Arizona\", in cui interpret\u00f2 il ruolo di Annalee Cannon, la moglie di \"Big\" John Cannon (Leif Erickson), l'allevatore che si stabilisce in Arizona nel ranch \"High Chaparral\". Il personaggio di Annalee Cannon esce per\u00f2 di scena nel medesimo episodio, uccisa dagli indiani, e in seguito \"Big\" John si risposer\u00e0 con la giovane Victoria (Linda Cristal), figlia di Don Sebastian, patriarca della famiglia messicana rivale dei Montoya.\nLe successive apparizioni sul piccolo schermo della Caulfield furono sempre pi\u00f9 sporadiche e limitate a un episodio delle serie poliziesche \"Baretta\" (1977) e \"La signora in giallo\" (1987).\nVita privata.\nNel 1950 Joan Caulfield spos\u00f2 il produttore e regista Frank Ross, che la diresse nella commedia \"Innamorati dispettosi\" (1951), e che produsse \"Le piogge di Ranchipur\" (1955). Il matrimonio, da cui nacque un figlio, Caulfield Kevin, termin\u00f2 nel 1960 con il divorzio. L'attrice si rispos\u00f2 nello stesso anno con il dentista Robert Peterson, da cui ebbe un altro figlio, John Caulfield, e da cui divorzi\u00f2 nel 1966. Colpita da un tumore, mor\u00ec il 18 giugno 1991, all'et\u00e0 di 69 anni."}
{"id": "3138459", "revid": "92723", "url": "https://it.wikipedia.org/wiki?curid=3138459", "title": "Agust\u00edn Sp\u00ednola Basadone", "text": ""}
{"id": "3138463", "revid": "121312189", "url": "https://it.wikipedia.org/wiki?curid=3138463", "title": "Passo della Montagnola", "text": "Il passo della Montagnola \u00e8 un'altura tra i comuni di Gradoli e Latera in provincia di Viterbo, posta in posizione panoramica sul lago di Bolsena.\nRappresenta una delle vette pi\u00f9 alte dei monti Volsini e uno dei punti pi\u00f9 panoramici dell'Alta Tuscia."}
{"id": "3138468", "revid": "6923", "url": "https://it.wikipedia.org/wiki?curid=3138468", "title": "Mah\u0101sa\u1e43nip\u0101tas\u016btra", "text": "Il Mah\u0101sa\u1e43nip\u0101tas\u016btra (anche \"Mah\u0101vaipulyamah\u0101sa\u1e43nip\u0101tas\u016btra\" Sutra della grande raccolta), \u00e8 un \"s\u016btra\" appartenente alla tradizione del Buddhismo Mah\u0101y\u0101na.\nIl \"Mah\u0101sa\u1e43nip\u0101tas\u016btra\" \u00e8 conservato nel Canone buddhista cinese nel \"D\u00e0j\u00edb\u00f9\" (vol.13) con il titolo di \"D\u00e0j\u00ed j\u012bng\" (\u5927\u96c6\u7d93, giapp. \"Daijikky\u014d\"), in 60 fascicoli (al T.D. 397). I primi 26 fascicoli e i fascicoli 31, 32 e 33 furono tradotti da Dharmak\u1e63ema. I fascicoli dal 27 al 30 furono tradotti da Zh\u00ecy\u00e1n (\u667a\u56b4) e B\u01ceoy\u00fan (\u5bf6\u96f2). I fascicoli dal 34 al 58 furono tradotti da Narendraya\u015bas. I fascicoli 59 e 60 furono tradotti da \u0100n Sh\u00ecg\u0101o (\u5b89\u4e16\u9ad8). Un'ulteriore versione cinese fu tradotta da J\u00f1\u0101nagupta nel 594 con il titolo \u5927\u65b9\u7b49\u5927\u96c6\u8ce2\u8b77\u7d93.\nNel Canone buddhista tibetano \u00e8 al Toh. 138 con il titolo \u0f60\u0f51\u0f74\u0f66\u0f0b\u0f54\u0f0b\u0f46\u0f7a\u0f53\u0f0b\u0f54\u0f7c\u0f0b\u0f62\u0f72\u0f53\u0f0b\u0f54\u0f7c\u0f0b\u0f46\u0f7a\u0f0b\u0f4f\u0f7c\u0f42\u0f0b\u0f42\u0f72\u0f0b\u0f42\u0f5f\u0f74\u0f44\u0f66\u0f0b\u0f40\u0fb1\u0f72\u0f0b\u0f58\u0f51\u0f7c\u0f0d \"'dus pa chen po rin po che tog gi gzungs kyi mdo\" (\"Mah\u0101sannip\u0101taratnaketudh\u0101ra\u1e47\u012b\") nella traduzione di \u015a\u012blendrabodhi (IX secolo) e Yeshe De (IX secolo).\nSecondo la tradizione, fu predicato dal Buddha \u015a\u0101kyamuni tra i suoi 45 e 49 anni di et\u00e0 ad un'assemblea di Buddha e Bodhisattva giunti da ogni direzione. Possiede toni apocalittici ed \u00e8 uno dei primi sutra che introduce elementi del Buddhismo Vajray\u0101na ricco come \u00e8 di \"mantra\" e \"dh\u0101ra\u1e47\u012b\"."}
{"id": "3138469", "revid": "729019", "url": "https://it.wikipedia.org/wiki?curid=3138469", "title": "Dixence", "text": "Il Dixence \u00e8 un fiume lungo circa 11,5\u00a0km nelle Alpi Pennine nel Canton Vallese in Svizzera.\nNasce dal lago di Dix, alimentato da numerosi ruscelli di montagna. Dopo circa 11,5\u00a0km il fiume sfocia nel Borgne, che si apre poi nel Rodano.\nLa parte superiore della sua valle \u00e8 la \"valle di Dix\" mentre la parte pi\u00f9 bassa \u00e8 la Val d'H\u00e9r\u00e9mence. Il corso del fiume \u00e8 interamente compreso nel comune di H\u00e9r\u00e9mence."}
{"id": "3138472", "revid": "682087", "url": "https://it.wikipedia.org/wiki?curid=3138472", "title": "Gianmaria Benzoni", "text": ""}
{"id": "3138477", "revid": "74801", "url": "https://it.wikipedia.org/wiki?curid=3138477", "title": "EISCAT", "text": "EISCAT \u00e8 l'acronimo per \"European Incoherent Scatter Scientific Association\".\nEsso \u00e8 composto da tre sistemi di radar ionosferici funzionanti a 224 e nel nord della Scandinavia e uno a sullo Svalbard, utilizzato per studiare l'interazione fra il Sole e la Terra, come rivelata dai disturbi nella ionosfera e nella magnetosfera. Nell'impianto di Ramfjordmoen (vicino Troms\u00f8, Norvegia), opera anche un impianto di riscaldamento della ionosfera, simile a HAARP. Stazioni riceventi aggiuntive sono posizionate a Sodankyl\u00e4, Finlandia e Kiruna, in Svezia. La sede principale dell'EISCAT \u00e8 situata a Kiruna.\nEssa \u00e8 stata fondata e opera per mezzo di istituti di ricerca di Norvegia, Svezia, Finlandia, Francia, Giappone, Cina, Regno Unito e Germania.\nStoria.\nNel 1973 il progetto EISCAT (originariamente previsto per la Francia, la Germania ed i tre paesi nordici, sembrava essere moribondo. Successivamente fu coinvolto il fisico gallese Granville Beynon e l'accordo firmato, con il Regno Unito come membro. La proposta di adesione della Gran Bretagna era stata inizialmente respinta dalla competente commissione scientifica, tuttavia Beynon convinse il Consiglio ad invertire la decisione della commissione. Come risultato dei suoi sforzi, centinaia di scienziati europei hanno avuto la possibilit\u00e0 di utilizzare il pi\u00f9 sofisticato radar ionosferico al mondo.\nEISCAT 3D.\nEISCAT sta progettando di costruire un radar di nuova generazione in grado di fornire il monitoraggio 3D di atmosfera e ionosfera. Nel 2008 il Forum Strategico Europeo sulle Infrastrutture di Ricerca ha selezionato EISCAT 3D per la sua \"Roadmap 2008 for Large-Scale European Research Infrastructures for the next 20-30 years\". La produzione su base modulare inizier\u00e0 nel 2015 e alcuni degli arrays saranno estremamente grandi, con oltre singoli elementi."}
{"id": "3138479", "revid": "6923", "url": "https://it.wikipedia.org/wiki?curid=3138479", "title": "Franti\u0161ek \u0160t'astn\u00fd", "text": ""}
{"id": "3138484", "revid": "80598", "url": "https://it.wikipedia.org/wiki?curid=3138484", "title": "Santana Blues Band", "text": ""}
{"id": "3138488", "revid": "22475", "url": "https://it.wikipedia.org/wiki?curid=3138488", "title": "Erotocrito", "text": "Erotocrito () \u00e8 un poema cavalleresco scritto da Vikentios Kornaros (anche Vitsentzos/Vicentzos o Vincenzo Cornaro) ai primi del XVII secolo. \u00c8 formato da 10.012 versi di quindici sillabe in rima.\nStoria.\nLe sue tematiche sono l'amore, l'onore, l'amicizia e il coraggio. \u00c8 scritto nella variante cretese della lingua greca moderna. Nello \"Erotocrito\" \u00e8 adoperato un particolare tipo di rima utilizzato nella tradizionale mantinada.\nIl diretto modello di quest'opera \u00e8 il famoso poema cavalleresco francese \"Paris et Vienne\" scritto da Pierre de la Cyp\u00e8de, che fu pubblicato nel 1487 ed ebbe ampia diffusione, in quanto fu tradotto in molte lingue europee.\n\"Erotocrito\" di Kornaros ed \"Erophile\" di Georgios Hortatzis\ncostituiscono gli esempi classici della letteratura rinascimentale greca.\n\u00c8 un'opera famosa tutt'oggi, specialmente grazie alla musica che l'accompagna quando viene recitata pubblicamente. Diversi gruppi di musicisti cretesi hanno aggiunto alcune parti del poema alle loro canzoni.\n\"Erotocrito\" \u00e8 stata una fonte di ispirazione per Dionysios Solomos e ha influenzato molti poeti greci come Kostis Palamas, Kostas Krystallis, e Giorgos Seferis.\nIl nome \"Erotocrito\", personaggio protagonista del poema, significa \"torturato dall'amore\".\nInizialmente, la storia del poema sembra avvenire nell'antica Atene, durante il regno del re Iraklis (personaggio fittizio). Man mano invece che vengono presentati i personaggi, i luoghi e le vicende si intuisce che l'ambientazione \u00e8 nel Medioevo.\nLa vicenda ruota attorno all'amore fra Erotocrito e Aretousa, la figlia del re. Erotocrito \u00e8 invece figlio di Pezostratos, consigliere del re, e la sua appartenenza a una classe sociale inferiore rende impossibile il loro amore.\nTrama.\nErotocrito, non avendo la possibilit\u00e0 di manifestare liberamente il suo amore ad Aretousa, travestito per rendersi irriconoscibile, canta delle canzoni d'amore sotto la sua finestra durante la sera, cos\u00ec la principessa si innamora del cantante sconosciuto. Quando Erotocrito \u00e8 costretto, con il suo amico Polidoros, a uccidere dieci guardie del re, che aveva ordinato di arrestarlo, scappa nella citt\u00e0 di Egripos, dove, invano, prova a dimenticare il suo amore. Aretousa, quando vede che il cantante sconosciuto smette di cantare sotto la sua finestra, scopre di amarlo davvero, nonostante i ripetuti consigli della sua balia, Frosini, che le prospettava quanto fosse irragionevole amare uno sconosciuto e per di pi\u00f9 di ceto inferiore.\nDurante una visita alla casa di Pezostratos, padre di Erotocrito, Aretousa trova i testi delle canzoni e una sua immagine, scoprendo cos\u00ec l'identit\u00e0 del suo ammiratore. Nel tentativo d'intrattenere sua figlia e risollevarle il morale, il re organizza delle gare, a cui partecipano gli aristocratici pi\u00f9 in vista. Erotocrito decide di parteciparvi, riuscendo a vincere e a ricevere il premio per la sua vittoria dalle mani della sua amata principessa.\nIl giovane decide di chiedere in sposa Aretousa a suo padre, il re Iraklis, chiedendo anche a suo padre, Pezostratos di intervenire in suo aiuto. Iraklis reagisce male, allontana il suo consigliere, esilia Erotocrito ed ordina a sua figlia di sposare il successore al trono di Bisanzio. Aretousa si rifiuta ed Iraklis la rinchiude in una prigione buia ed umida, con la sola compagnia della sua balia, rimanendovi per molto tempo. Dopo molti anni, il re di Vlahias, Vlantistratos, dichiara una guerra ad Atene ed invade la citt\u00e0 con il suo esercito, distruggendo parte della citt\u00e0. Erotocrito, dopo avere bevuto una pozione magica che gli avrebbe cambiato l'aspetto, torna nella sua patria, combattendo per difenderla. Il suo intervento causa enormi perdite per i nemici. Durante un combattimento riesce inoltre a salvare la vita dell'ormai anziano re Iraklis ed del suo amico, Polidoros."}
{"id": "3138490", "revid": "767487", "url": "https://it.wikipedia.org/wiki?curid=3138490", "title": "Double Team - Gioco di squadra", "text": "Double Team - Gioco di squadra (\"Double Team\") \u00e8 un film del 1997 diretto da Tsui Hark. \u00c8 interpretato da Jean-Claude Van Damme, Dennis Rodman e Mickey Rourke e rappresenta il debutto di Tsui Hark nel cinema statunitense nel ruolo di regista.\nTrama.\nJack Paul Quinn \u00e8 uno dei migliori agenti del controspionaggio, ormai prossimo al congedo. Gli viene chiesto, come ultima missione, di catturare il pericoloso mafioso Andreas Stavros. Nonostante il piano venga preparato ed eseguito scrupolosamente le cose non vanno tuttavia come previsto e l'azione fallisce. Condannato per l'errore commesso Quinn viene inviato nella \"colonia\", un misterioso luogo situato in un'isola dove scopre vengono detenute ed utilizzate come intelligence quelle spie che bisogna far credere morte, in realt\u00e0 troppo pericolose per rimanere in libert\u00e0. Durante la strage Stravos quest'ultimo ha visto morire il proprio figlio di sei anni, ed ora la moglie incinta di Quinn e il bambino che sta aspettando sono l'obiettivo della sua vendetta. Quinn, venuto a conoscenza di questo piano, grazie alla complicit\u00e0 di Yaz, eccentrico trafficante d'armi, riesce a evadere dalla colonia per raggiungere la moglie, che ritrova a Roma. In realt\u00e0 si tratta di un agguato predisposto da Stavros: all'ospedale dell'isola Tiberina, quando Quinn rivede la moglie appena dopo la nascita del figlio, scopre che Stavros \u00e8 fuggito con questo per crescerlo come figlio suo. Nello scontro finale, Quinn e Stavros si affrontano all'interno del Colosseo, dove infine il mafioso muore in un'esplosione che distrugge l'intero monumento."}
{"id": "3138491", "revid": "92723", "url": "https://it.wikipedia.org/wiki?curid=3138491", "title": "Andr\u00e1s B\u00e1thory", "text": ""}
{"id": "3138501", "revid": "599013", "url": "https://it.wikipedia.org/wiki?curid=3138501", "title": "Distretti di New York", "text": "I distretti di New York sono cinque e rappresentano la suddivisione amministrativa della pi\u00f9 grande citt\u00e0 degli Stati Uniti.\nNew York \u00e8 denominata anche come \"The Five Boroughs\" ed \u00e8 suddivisa amministrativamente, ma anche socio-economicamente, in cinque distretti (\"borough\") che svolgono come enti locali i compiti di base all'interno della pi\u00f9 generale amministrazione comunale. Al contempo, ogni distretto corrisponde ad una singola contea, la quale copre unicamente le mansioni di amministrazione periferica dello Stato di New York.\nUn \"borough\" \u00e8 una forma unica di governo (diffusa nel New England) che amministra le cinque parti fondamentali costituenti della citt\u00e0 consolidata. Tecnicamente, sotto la \"New York State Law\", un \"borough\" \u00e8 una \"municipal corporation\" che viene creata quando una contea viene fusa amministrativamente con le citt\u00e0 e i villaggi che si trovano nel circondario. Differisce significativamente dalle forme di governo a tipo \"borough\" usate in qualsiasi altra zona degli Stati Uniti.\nI cinque distretti di New York.\nEcco la lista (i dati sulla popolazione sono aggiornati al luglio 2002):\nIn ciascun distretto viene eletto un presidente, che per\u00f2 non ha grandi poteri esecutivi, e quasi tutti da condividere col sindaco di New York.\nStoria.\nSpesso ci si riferisce alla Citt\u00e0 di New York chiamandola collettivamente i \"Five Boroughs\"; il termine viene usato per riferirsi all'intera citt\u00e0 di New York in modo non ambiguo, evitando di confondersi con qualsiasi particolare \"borough\", oppure estendendosi alla grande area metropolitana di New York (che informalmente include parti di Long Island, Newark, New Jersey, ecc.). L'espressione viene utilizzata dai politici per centrarsi su Manhattan e mettere tutte le cinque contee sullo stesso piano. Il termine \"Outer Boroughs\" si riferisce a tutti i \"boroughs\" escludendo Manhattan (anche se in effetti il centro geografico della citt\u00e0 si trova nel bordo tra Brooklyn e Queens).\nA differenza della maggior parte delle citt\u00e0 nord-americane, che si trovano in una singola contea, oppure che nella loro periferia si estendono in un'altra contea con una propria fisionomia (come Miami che occupa le contee di Miami Beach e Homestead), o che giganteggiando debordano dalla propria contea, estendendo la loro periferia indistinta nelle contee limitrofe, senza centri ben identificabili (come Los Angeles), ognuno dei cinque \"boroughs\" di New York occupa un territorio che coincide con una contea-isola dello Stato di New York. I \"borough\" di New York vennero creati nel 1898, quando sono stati stabiliti gli attuali confini della citt\u00e0 in corrispondenza dell'annessione a Manhattan degli altri quattro distretti.\nLa citt\u00e0 di New York corrispondeva in precedenza all'isola di Manhattan fin dai tempi della colonizzazione britannica. Risale invece all'Ottocento la creazione della citt\u00e0 di Brooklyn mediante l'abolizione di ogni altra autorit\u00e0 locale della contea di Kings. Gli altri tre distretti erano invece divisi in molteplici comuni.\nDopo il 1898.\nIl \"Borough of Bronx\" era la parte della contea di New York che era stata staccata tempo prima dalla Westchester County, fino alla creazione della Bronx County nel 1914. Il \"Borough of Queens\" fu anch'esso frutto di un distacco dalla Nassau County. Il distretto di Staten Island era ufficialmente \"Borough of Richmond\" fino al cambiamento del nome nel 1975.\nOgni \"borough\" \u00e8 rappresentato da un \"Borough President\" eletto dai cittadini e, con l'eccezione di Manhattan che usufruisce del municipio cittadino, ha una \"borough hall\". In origine i presidenti dei distretti godevano di un potere politico quali membri del \"New York City Board of Estimate\", il senato cittadino che rappresentava pariteticamente i distretti affiancando il Consiglio comunale eletto invece a livello generale, ma nel 1990 gli Estimati furono aboliti per via di una decisione della Corte Suprema degli Stati Uniti d'America in una causa del 1989 contro il cittadino Morris, e il presidente del \"borough\" ha visto i suoi poteri esecutivi ridotti al minimo, mentre non vi sono funzioni legislative all'interno di un \"borough\". La maggior parte del potere esecutivo viene esercitata dal Sindaco di New York e le funzioni legislative sono responsabilit\u00e0 dei membri del \"New York City Council\". Dal momento che sono a livello di contee, ogni \"borough\" elegge un \"procuratore distrettuale\", allo stesso modo di qualsiasi contea dello stato. Alcuni giudici delle corti civili vengono eletti con potest\u00e0 sul solo \"borough\", anche se in genere possono essere eletti per prestare servizio nell'intera citt\u00e0."}
{"id": "3138508", "revid": "4711", "url": "https://it.wikipedia.org/wiki?curid=3138508", "title": "Clifton McNeeley", "text": ""}
{"id": "3138518", "revid": "287204", "url": "https://it.wikipedia.org/wiki?curid=3138518", "title": "Recidivo", "text": "Recidivo \u00e8 il settimo album da solista di Mario Venuti, pubblicato nel 2009."}
{"id": "3138520", "revid": "35147970", "url": "https://it.wikipedia.org/wiki?curid=3138520", "title": "Ovadia di Bertinoro", "text": ""}
{"id": "3138522", "revid": "486946", "url": "https://it.wikipedia.org/wiki?curid=3138522", "title": "Five Boroughs", "text": ""}
{"id": "3138525", "revid": "73843", "url": "https://it.wikipedia.org/wiki?curid=3138525", "title": "Philippe Besson", "text": "Biografia e opere letterarie.\nSi specializza in diritto presso l'\u00c9cole sup\u00e9rieure de commerce di Rouen. Nel 1989 si trasferisce a Parigi dove esercita la professione di giurista e insegna diritto sociale. \nNel 1999 si appassiona alla lettura dei romanzi e racconti di combattenti della prima guerra mondiale e questo lo avvicina alla scrittura e alla redazione del suo primo romanzo: \"En l'absence des hommes\" pubblicato nel 2001 dalle \u00c9ditions Julliard, accolto con favore dalla critica letteraria al romanzo viene assegnato il premio Emmanuel-Robl\u00e8s. Il romanzo ricostruisce il personaggio di Marcel Proust, autore che aveva esercitato e eserciter\u00e0 una fortissima influenza su Besson. Nello stesso anno, Philippe Besson pubblica anche \"Son fr\u00e8re\". Patrice Ch\u00e9reau nel 2003 lo porter\u00e0 poco dopo con una sua rivisitazione cinematografica sul grande schermo, al film viene riconosciuto l'Orso d'argento per il miglior regista al Festival internazionale del cinema di Berlino.\n\"L'Arri\u00e8re-saison\", il romanzo pubblicato nel 2002, ispirato ad un quadro di Edward Hopper sar\u00e0 vincitore del \"Grand prix RTL-Lire\" del 2003. Sempre nello stesso anno, esce \"Un gar\u00e7on d'Italie\". Philippe Besson decide di consacrarsi definitivamente alla letteratura e nel 2004, pubblica il suo quinto romanzo, 'Les Jours fragils'. L'opera ripercorre gli ultimi mesi della vita di Arthur Rimbaud, raccontati dalla voce della sorella Isabelle.\nDi pi\u00f9 recente pubblicazione, 'Un instant d'abandon' e 'L'enfant d'octobre'.\nLe sue opere sono tradotte in italiano, inglese, polacco, tedesco, spagnolo e cinese.\nOpere tradotte in italiano.\nIn Italia, le opere di Besson sono pubblicate dalla casa editrice Guanda. "}
{"id": "3138533", "revid": "287204", "url": "https://it.wikipedia.org/wiki?curid=3138533", "title": "Vikentios Kornaros", "text": "Biografia.\nFigura di spicco del Rinascimento cretese, continuatore della tradizione letteraria cretese in lingua volgare iniziata da Stephanos Sachlikis e pioniere della letteratura greca moderna, non abbiamo molte notizie biografiche su Kornaros se non negli ultimi versi del poema \"Erotocrito\". Era figlio di un aristocratico veneziano-cretese e discendente della nobile famiglia veneziana dei Cornaro. Nacque nel 1553 a Trapezonda, vicino a Sitia nell'isola di Creta, dove visse sino al 1590. Si trasfer\u00ec successivamente a Candia, dove si spos\u00f2 con Marietta Zeno, e con la quale ebbe due figlie di nome Heleni e Katerina.\nNel 1591 Kornaros divenne un amministratore. Durante l'epidemia di peste dal 1591 al 1593 lavor\u00f2 come direttore sanitario. Mostr\u00f2 interesse per la letteratura, e divent\u00f2 membro del gruppo letterario \"Accademia degli Stravaganti\" fondato dal fratello Andreas Kornaros, autore in lingua italiana.\nMor\u00ec per cause ignote a Candia nel 1613 (o 1614). Fu sepolto nella chiesa di San Francesco.\nOpere.\nIl poema \"Erotocrito\" di Kornaros, che si caratterizz\u00f2 per la vivida creativit\u00e0 e la ricchezza del linguaggio, fu una fonte di ispirazione per Dionysios Solomos; e influenz\u00f2 anche alcuni tra gli altri pi\u00f9 importanti poeti greci, come Kostis Palamas, Kostas Krystallis e Giorgos Seferis.\nA Kornaros viene generalmente attribuito il dramma biblico \"\u1f29 \u03b8\u03b7\u03c3\u03af\u03b1 \u03c4\u03bf\u1fe6 \u1f08\u03b2\u03c1\u03b1\u03ac\u03bc\" (pronuncia classica: \"H\u0113 th\u0113s\u00eca t\u00fb Abra\u00e0m\", pronuncia bizantina e neogreca: \"I this\u00eca t\u00fb Avra\u00e0m\"; \"Il sacrificio di Abramo\"), dato per la prima volta alle stampe da Andonios Vortolis a Venezia nel 1713."}
{"id": "3138537", "revid": "729019", "url": "https://it.wikipedia.org/wiki?curid=3138537", "title": "Henry Maitland Wilson", "text": "Biografia.\nI primi anni.\nWilson era figlio del capitano Arthur Maitland Wilson, e di sua moglie, Harriet Kingscote, discendente di Richard Howe, I conte Howe. Il luogotenente Henry Fuller Maitland Wilson (1859\u20131941), che comand\u00f2 il XII Corpo d'armata durante la prima guerra mondiale, era suo zio. Wilson venne educato al College di Eton e dopo aver frequentato la Royal Military Academy di Sandhurst ottenne di essere ammesso nella Rifle Brigade come sottotenente nel marzo del 1900, e prest\u00f2 servizio in Sudafrica nella Seconda guerra boera, ottenendo la Queen's South Africa Medal e la King's South Africa Medal entrambe con due barrette.\nPromosso capitano nel 1908 prest\u00f2 servizio in Irlanda e nel 1911 divenne aiutante all'OTC di Oxford. Nell'ottobre del 1914 venne nominato Brigadiere Maggiore della 48\u00aa Brigata della 16\u00aa Divisione irlandese, con la quale venne inviato in Francia nel dicembre del 1915. Le sue capacit\u00e0 come ufficiale dello staff gli permisero di entrare nella 41\u00aa Divisione con la quale partecip\u00f2 alla battaglia della Somme per poi passare nel XIX Corpo col quale prese parte alla battaglia di Passchendaele. Nell'ottobre del 1917 venne assegnato alla Divisione Nuova Zelanda. Per i suoi servizi di guerra ottenne il Distinguished Service Order nel 1917 e venne menzionato tre volte nei dispacci.\nAl termine del primo conflitto mondiale frequent\u00f2 i corsi dello staff presso lo Staff College di Camberley, per poi tornare al proprio reggimento. Egli trascorse dunque tre anni come capo della seconda divisione dello staff sotto il generale Philip Chetwode che lo aiut\u00f2 a sviluppare la propria carriera professionale. Successivamente egli ottenne il comando del primo battaglione del suo reggimento e fu per tre anni sulla frontiera nord-occidentale.\nRitornato a Camberley nel 1930, visse per un periodo a paga dimezzata, venendo per\u00f2 poi coinvolto nel processo di motorizzazione della fanteria e delle forze armate, guidando il concetto di battaglione a motori.\nLa campagna d'Egitto (1939\u20131941).\nNel giugno 1939, Wilson venne nominato General Officer Commanding (GOC) delle truppe britanniche in Egitto, oltre ad essere responsabile della direzione delle truppe in Abissinia e nel Golfo Persico. Egli pose il proprio quartier generale ne Il Cairo ed ottenne buoni negoziati con il governo egiziano e col quartier generale estivo ad Alessandria. Il trattato siglato nel 1936 consent\u00ec all'esercito egiziano di combattere al comando di quello inglese come forza supplementare e contribuendo alla formazione della 7\u00aa Divisione corazzata. Egli concentr\u00f2 le proprie forze difensive a Mersa Matruh a 100 miglia dal confine con la Libia.\nAll'inizio dell'agosto del 1936, il generale Archibald Wavell venne nominato Comandante in Capo al Middle East Command, ed invi\u00f2 dei rinforzi a Wilson: inizialmente la 4\u00aa Divisione di fanteria indiana e poi anche la 6\u00aa Divisione australiana. Col prosieguo degli scontri a Mersa Matruh, Richard O'Connor ed il suo staff presso la 7\u00aa Divisione di fanteria in Palestina si mossero in Egitto per rinforzare le file di Wilson. Quando la 6\u00aa Divisione di fanteria venne disattivata nel novembre di quell'anno, Wilson divenne responsabile delle truppe a Mersa Matruh e dal giugno del 1940 ridisegn\u00f2 le Western Desert Force.\nQuando scoppi\u00f2 la seconda guerra mondiale, Egitto e Italia inaspettatamente dichiararono la loro neutralit\u00e0 al conflitto. Nel frattempo, per\u00f2, la Germania stava conducendo in Egitto una pesante propaganda radiofonica nel tentativo di sollevare gli egiziani contro gli inglesi e pertanto Wilson divenne responsabile nell'assicurarsi che le buone relazioni tra il governo locale e l'esercito britannico continuassero. Per provare le buone intenzioni del Regno Unito nei confronti degli egiziani egli diresse personalmente la costruzione di alcune strade.\nIl 10 giugno 1940 Benito Mussolini dichiar\u00f2 l'entrata in guerra dell'Italia ed immediatamente le forze di Wilson invasero la Libia. Ad ogni modo la loro avanzata venne avversata quando il 17 giugno la Francia dovette cedere il passaggio della Tunisia il che facilit\u00f2 agli italiani l'ingresso di rinforzi in Africa settentrionale. Le forze italiane avanzarono in Egitto nel 1940 occupando la citt\u00e0 di Sidi Barrani dal momento che le forze di Wilson si trovavano in inferiorit\u00e0 numerica (31.000 uomini gli inglesi, 80.000 gli italiani, 120 carri armati inglesi contro 275 italiani, 120 cannoni inglesi contro 250 italiani). Per risolvere la situazione egli decise col suo staff di interrompere l'avanzata nemica attaccando in pi\u00f9 punti concentrati. Dopo una conferenza col segretario del ministero della guerra Eden nell'ottobre di quell'anno, Wilson lanci\u00f2 l'Operazione Compass il 7 dicembre 1940. La strategia ebbe successo e in breve tempo gli italiani vennero ricacciati dai confini egiziani.\nWilson, assicurati i confini egiziani, avanz\u00f2 in Libia e per il successo dell'operazione ottenne l'Ordine del Bagno.\nDopo la presa di Tobruk, Wilson venne richiamato a Il Cairo dove gli venne offerta la carica di Governatore Militare della Cirenaica che accett\u00f2. Il 22 febbraio 1941 incontr\u00f2 Wavell, Eden e Dill che stavano cercando un comandante per i rinforzi in Grecia.\nL\u2019Operazione Compass continu\u00f2 con successo e nel 1941 port\u00f2 alla completa sconfitta le armate italiane in Nordafrica. Wilson che godeva della piena fiducia del segretario di stato per la guerra Anthony Eden, e di Churchill stesso, vide accresciuta notevolmente la sua fama.\nGrecia (aprile 1941).\nWilson venne nominato capo della spedizione del Commonwealth con due divisioni di fanteria ed una brigata corazzata in Grecia per rompere la resistenza italiana nelle isole dell'Egeo e per contrastare la successiva invasione della Germania nell'aprile del 1941. Dopo diverse insurrezioni, ad ogni modo, Wilson venne costretto ad una ritirata strategica a Creta.\nSiria, Iraq e Palestina (1941\u20131943).\nNel maggio 1941, al suo ritorno dalla Grecia, Wilson venne nominato a capo delle forze inglesi in Palestina e Transgiordania conducendo la campagna di Siria che venne condotta soprattutto da forze australiane, inglesi, indiane e francesi contro il governo di Vichy. Wilson ottenne l'Ordine dell'Impero Britannico nel marzo di quell'anno e venne promosso al rango di generale nel maggio successivo. Nell'ottobre del 1941 ottenne il comando della IX armata in Siria ed in Palestina e divenne aiutante di campo generale del re.\nData la sua fama di buon soldato e ottimo comandante, Churchill aveva deciso inizialmente di nominare Wilson al posto del generale Claude Auchinleck come comandante del teatro del Medio Oriente nell'agosto del 1942. Successivamente Wilson venne invece nominato comandante del nuovo \"Comando Persia-Iraq\" che includeva la X armata guidata dal generale Edward Quinan.\nMedio Oriente (1943).\nNel febbraio del 1943, dopo la vittoria di Montgomery nella seconda battaglia di El-Alamein e l'espulsione delle forze dell'Asse dalla Libia, Wilson venne nominato Comandante in Capo nel Medio Oriente. Wilson ricevette quindi l'ordine nel settembre del 1943, dopo l'insuccesso della campagna del Dodecaneso, di occupare le piccole isole greche di Kos, Leros e Samo. Le forze inglesi ebbero grandi perdite a causa degli attacchi aerei dei tedeschi e l'azione venne pesantemente criticata in madrepatria.\nSupreme Allied Commander Mediterranean (1944).\nWilson succedette al generale Dwight D. Eisenhower come Comandante Supremo delle Forze Alleate nel teatro del Mediterraneo l'8 gennaio 1944. Come tale esercit\u00f2 il controllo strategico sulla campagna d'Italia, e consigli\u00f2 fortemente l'invasione della Germania attraverso il Danubio; questo non avvenne poich\u00e9 le armate in Italia erano troppo indebolite per poter supportare altri teatri di guerra.\nMissione a Washington (1945\u20131947).\nNel dicembre del 1944, dopo la morte del feldmaresciallo John Dill, Maitland Wilson venne promosso feldmaresciallo ed inviato a Washington come responsabile della missione militare britannica e mantenne questo posto sino al gennaio del 1945. Al comando del teatro del Mediterraneo venne sostituito dal generale Harold Alexander. Wilson continu\u00f2 nel proprio servizio sino al 1947 con soddisfazione da parte di Regno Unito e Stati Uniti. Il presidente Truman lo decor\u00f2 con la Distinguished Service Medal nel novembre del 1945.\nIl dopoguerra.\nNel gennaio del 1946 egli venne nominato aiutante di campo di re Giorgio VI e venne creato Barone Wilson di Libia e di Stowlangtoft nella Contea di Suffolk. Dal 1955 al 1960 fu conestabile della Torre di Londra. Wilson aveva sposato Hester Wykeham nel 1914 ed ebbe un figlio e una figlia."}
{"id": "3138538", "revid": "182396", "url": "https://it.wikipedia.org/wiki?curid=3138538", "title": "Milano romana", "text": ""}
{"id": "3138539", "revid": "174925", "url": "https://it.wikipedia.org/wiki?curid=3138539", "title": "Dh\u0101ra\u1e47\u012b", "text": "Con il termine sanscrito dh\u0101ra\u1e47\u012b (sostantivo femminile, derivato dall'aggettivo \"dh\u0101ra\u1e47a\" nel significato di ci\u00f2 \"che sostiene\", \"che porta\", \"che mantiene il ricordo\", \"che preserva\", \"che protegge\") si indicano nel Buddhismo dei \"s\u016btra\" di varia lunghezza contenenti formule magiche di sapienza oltremondana con un forte contenuto simbolico o poteri apotropaici, e suoni dalla funzione attiva simile a quella dei \"mantra\".\nLa loro presenza \u00e8 attestata in Cina fin dal III secolo e consistono in lunghe sequenze di sillabe dal significato spesso incomprensibile probabilmente derivate da un sanscrito ibrido o da un dialetto di derivazione indoeuropea dell'Asia centrale.\nLa pratica della recitazione delle \"dh\u0101ra\u1e47\u012b\" \u00e8 diffusa nelle scuole buddhiste Mah\u0101y\u0101na ma la loro presenza \u00e8 attestata anche nel Canone p\u0101li proprio del Buddhismo Therav\u0101da.\nLa pratica della recitazione delle \"dh\u0101ra\u1e47\u012b\" \u00e8 particolarmente diffusa nelle scuole del cosiddetto \"Buddhismo esoterico\" come le giapponesi Shingon e Tendai e nelle varie scuole buddhiste tibetane.\nIl termine sanscrito \"dh\u0101ra\u1e47\u012b\" viene cos\u00ec reso nelle altre lingue asiatiche:"}
{"id": "3138540", "revid": "287204", "url": "https://it.wikipedia.org/wiki?curid=3138540", "title": "Dharani", "text": ""}
{"id": "3138548", "revid": "729019", "url": "https://it.wikipedia.org/wiki?curid=3138548", "title": "English Premiership 2004-2005", "text": "La Zurich Premiership 2004/05 \u00e8 stato il 18\u00ba campionato inglese di vertice di rugby XV, la \"English Premiership\".\nIniziato il 4 settembre 2004, \u00e8 terminato con la finale del 14 maggio 2005, che ha visto la vittoria finale dei London Wasps contro i Leicester Tigers. Le dodici squadre partecipanti hanno dapprima disputato la \"regular season\" con gare di andata e ritorno; le migliori tre hanno poi avuto accesso ai play-off, giocati con la formula dell'eliminazione diretta.\nPlayoff.\nCome per la stagione 2003\u201304, la prima classificata nel girone unico ebbe accesso diretto alla finale dove incontr\u00f2 la vincente della semifinale, disputata tra la seconda e la terza classificata. Questa fu l'ultima stagione in cui i playoff si disputarono con questo formato.\nZurich wildcard.\nLe squadre piazzate al 5\u00ba, 6\u00ba, 7\u00ba e 9\u00ba posto della stagione regolare disputarono una fase a eliminazione diretta per ottenere l'ultimo posto disponibile in Heineken Cup.\nLa nona classificata prese il posto dell'ottava (i ), che si era assicurata un posto in Heineken Cup grazie alla vittoria nella Coppa Anglo-Gallese."}
{"id": "3138553", "revid": "1335181", "url": "https://it.wikipedia.org/wiki?curid=3138553", "title": "El Cubano Libre", "text": "El Cubano Libre \u00e8 stato un giornale cubano, stampato dal novembre 1957 al giugno 1958.\nStoria.\nSi tratta di una pubblicazione clandestina, ideata da Ernesto Che Guevara quale \"organo ufficiale della rivoluzione cubana e realizzata con l'aiuto di Geonel Rodriguez e Ricardo Medina, due studenti di L'Avana che nell'ottobre 1957 avevano raggiunto la base di El Hombrito per unirsi ai \"barbudos\".\nGli articoli, sovrastati dal motto \"libertad o muerte\", venivano scritti su matrici di carta cerata con una vetusta macchina per scrivere e poi stampati al ciclostile.\nI primi due numeri del giornale furono distribuiti nella zona della Sierra Maestra, ma gi\u00e0 al terzo numero alcune copie iniziavano a circolare nella Capitale, conquistando sempre maggiori consensi e lettori.\nSul primo numero apparve l'articolo intitolato \"El principio de la fin\" (L'inizio della fine), nella rubrica \"Sin bala en el directo\" (Senza colpo in canna), scritto da Guevara e firmato con lo pseudonimo \"El Francotirador\" (Il Franco tiratore).\nIl 5\u00ba numero, datato 25 giugno 1958, aveva dato conto dei successi rivoluzionari nella battaglia di Santo Domingo.\nLa pubblicazione del giornale si interruppe in seguito alla battaglia del Jigue, l'11 luglio 1958, quando un colpo di mortaio dell'esercito di Fulgencio Batista centr\u00f2 casualmente la capanna posta nella fitta boscaglia dov'era sistemata la redazione del giornale, distruggendo ogni attrezzatura e uccidendo tutti i presenti, tra i quali due redattori."}
{"id": "3138560", "revid": "1305772", "url": "https://it.wikipedia.org/wiki?curid=3138560", "title": "Nino Racco", "text": "Biografia.\nInizia la sua formazione come attore teatrale, negli anni ottanta a Roma. In quel periodo conobbe Jerzy Grotowski, incontro che risulter\u00e0 decisivo per la sua carriera. Il suo primo spettacolo personale (1983), fu \"Canzoni\" di Bertolt Brecht, presso il Folk Studio di Roma.\nSul finire degli anni ottanta sposta la sua ricerca verso le radici della teatralit\u00e0 meridionale, ed in particolar modo sull'antica tradizione dei cantastorie siciliani. Dal 1989 metter\u00e0 in scena diversi spettacoli su questo genere:\nNel 1990 si apre una parentesi registica nella sua storia teatrale. A Roma dirige il gruppo Novanta Teatro Movimento, il Piccolo Teatro Umano in Calabria, nel 1995 il Teatro Proskenion; ha collaborato con le sperimentazioni del \"Teatro della Ginestra\", lavorando anche sul recupero della tradizione calabrese.\nNegli anni pi\u00f9 recenti (2004/05), mette in scena uno spettacolo di omaggio a Tenco, \"Ciao Amore Ciao\". Si tratta di una lunga cantastoriata che ripercorre gli anni sessanta e settanta, dalla morte di Enrico Mattei, fino all'assassinio di Pier Paolo Pasolini e soprattutto al suicidio di Luigi Tenco."}
{"id": "3138570", "revid": "124123", "url": "https://it.wikipedia.org/wiki?curid=3138570", "title": "Morti nel 403", "text": ""}
{"id": "3138571", "revid": "1652635", "url": "https://it.wikipedia.org/wiki?curid=3138571", "title": "Faro di Ancona", "text": "Il faro di Ancona si trova sul colle dei Cappuccini, da cui prende il nome, all'interno del Parco del Cardeto. A poca distanza si trova il vecchio faro, che \u00e8 stato in funzione dal 1860 fino al 1965, anno in cui \u00e8 stato sostituito dal nuovo faro.\nStoria.\nFaro vecchio.\nL'8 agosto 1859, per volere di papa Pio IX, iniziarono i lavori per la costruzione del vecchio faro di Ancona, che partecip\u00f2 alla cerimonia di posa della prima pietra. La struttura entr\u00f2 in funzione il 10 luglio 1860. Esso fu l'ultima opera pubblica compiuta sotto l'amministrazione pontificia; il 29 settembre, infatti Ancona entrava a far parte del Regno di Sardegna. Nel sistema di illuminazione si utilizzavano le lenti di Fresnel; il segnale era formato da un lampo bianco ogni 45 secondi ed ogni lampo era preceduto da quattro secondi di luce pi\u00f9 tenue.\nDopo una chiusura di quasi quarant'anni, la ristrutturazione del 2000 aveva dato una nuova vita alla storica torre, simbolo dimenticato della citt\u00e0 dorica; grazie all'opera dei volontari del circolo anconitano di Legambiente, nel giro di quattro anni il faro vecchio \u00e8 stato visitato da migliaia di cittadini e turisti, diventando una delle principali mete turistiche dell'intera citt\u00e0. Ciononostante, a causa di un gradino rotto, dal 2005 non \u00e8 possibile visitare il faro vecchio. Dato che il monumento appartiene al demanio, il Comune di Ancona non pu\u00f2 occuparsi direttamente della sistemazione della scala, per quanto l'intervento richiesto sia minimo e nonostante il faro di Ancona, nel 2003, sia stato inserito tra i monumenti da restaurare con i fondi del gioco del lotto.\nNei pressi del faro vecchio, si trova la batteria del Semaforo, una postazione ottocentesca per cannoni a difesa della citt\u00e0; il luogo \u00e8 un punto panoramico sul porto, sul golfo e sul Duomo.\nFaro nuovo.\nNel 1965 fu autorizzata la costruzione di un nuovo faro, a circa 200 m a sud-est rispetto al vecchio, che entr\u00f2 in funzione nel 1972 ed \u00e8 tuttora in uso. Anch'esso utilizza lenti di Fresnel, ma il suo segnale \u00e8 stato mutato: in un ciclo di trenta secondi esso emette quattro lampi seguiti da un periodo di buio di quattordici secondi.\nDescrizione degli edifici.\nTorre del faro vecchio.\nIl vecchio faro, alto circa 20 m, ha la forma di una torre cilindrica in mattoni, con coronamento in beccatelli e base rettangolare. Una scala a chiocciola in pietra d'Istria conduce alla sommit\u00e0 avvolgendosi intorno al pozzo cilindrico del peso-motore. Dal terrazzo, di forma anulare, si gode una vista spettacolare sulla citt\u00e0, sul Golfo di Ancona, sul porto e sul mare aperto. Si possono osservare anche le due lanterne che segnalano l'ingresso al porto: quella verde posta al molo sud e quella rossa su quello nord. A fianco del faro erano stati costruiti gli alloggi del sorvegliante, recentemente demoliti.\nTorre del faro nuovo.\nIl nuovo faro ha un'altezza di 15 m e si trova a 104 m s.l.m. Ha la forma di torre quadrata con i vertici diretti verso i quattro punti cardinali.\nL'esperimento di Guglielmo Marconi.\nNei pressi del faro \u00e8 stata posta una targa per ricordare l'esperimento che qui effettu\u00f2 Guglielmo Marconi nel 1904.\nSi riporta il resoconto dell'esperienza fatto da Quintino Bonomo, il comandante della nave sulla quale era arrivato Marconi in citt\u00e0:\n\"...Nella notte dal 7 all'8 agosto, verso le 24:00, Marconi, il Comandante della Nave Sardegna Cav. N\u00edcastro Enrico, il Comandante Quintino Bonomo, il Tenente di Vascello Caprioli, l'assistente di Marconi Mr. Kemp, il suo segretario Kershaw, si recarono a Monte Cappuccini - Ancona - per ricevere i segnali che doveva trasmettere la stazione di Poldhu distante circa 1750 km. (...) Alle una meno qualche minuto Marconi, dopo aver opportunamente sintonizzato gli apparati con la stazione di Poldhu, si mise in ascolto. (...) Tutti poterono con meraviglia constatare la chiarezza e la forza dei segnali, principalmente in consideraz\u00edone sia della limitata capacit\u00e0 dell'aereo della stazione, sia del gran tratto di terre montuose interposto tra Monte Cappuccini e Poldhu. (...) Inoltre egli volle far constatare ai presenti, gli effetti della luce solare sulle comunicazioni a gran distanza. \u00c8 noto che l'influenza della luce tende a ridurre la forza dei segnali, e quindi la portata della trasmissione; e tale osservazione si deve a Marconi, che ne fece cenno, in seguito alle esperienze del febbraio 1902 sul transatlantico Philadelphia, in una lettera del 13 giugno dello stesso anno alla \"Royal Institution\" di Londra... \u00c8 inutile dire che anche questi risultati furono controllati con meraviglia da tutti i presenti...\""}
{"id": "3138572", "revid": "16066", "url": "https://it.wikipedia.org/wiki?curid=3138572", "title": "Faro del Colle dei Cappuccini", "text": ""}
{"id": "3138582", "revid": "292162", "url": "https://it.wikipedia.org/wiki?curid=3138582", "title": "Marianna Benti Bulgarelli", "text": ""}
{"id": "3138593", "revid": "62748", "url": "https://it.wikipedia.org/wiki?curid=3138593", "title": "M\u00fcnzkabinett", "text": "M\u00fcnzkabinett in tedesco significa \"gabinetto numismatico\". Tra le collezioni pi\u00f9 importanti ricordiamo:"}
{"id": "3138594", "revid": "46291", "url": "https://it.wikipedia.org/wiki?curid=3138594", "title": "Gossypium barbadense", "text": "Gossypium barbadense \u00e8 una pianta angiosperma appartenente alla famiglia delle Malvacee, nativa del Sud America.\nUsi.\n\u00c8 una delle specie di \"Gossypium\" coltivate e commercializzate per la produzione di fibra tessile. \u00c8 una pianta tropicale che necessita elevate umidit\u00e0 atmosferiche e elevata illuminazione per una buona crescita. Produce un cotone (dal ricoprimento dei semi) con fibre lunghe e setose conosciuto negli Stati Uniti col nome di \"American Pima\" o \"Extra Long Staple (ELS) cotton\"."}
{"id": "3138597", "revid": "121485630", "url": "https://it.wikipedia.org/wiki?curid=3138597", "title": "Paul McCartney's Liverpool Oratorio", "text": "Paul McCartney's Liverpool Oratorio \u00e8 il primo album di musica colta pubblicato da Paul McCartney.\nComposto in collaborazione con Carl Davis in commemorazione del 150\u00ba anniversario della nascita della Royal Liverpool Philharmonic Orchestra, \nDescrizione.\nL'opera, in parte cantata e in parte strumentale, \u00e8 strutturata in otto movimenti diversi che ripercorrono in maniera autobiografica i momenti salienti della vita di McCartney, dalla nascita durante la seconda guerra mondiale (\"WAR\"), all'infanzia (\"SCHOOL\"), dalla nascita del primo figlio (\"FATHER\"), al matrimonio (\"WEDDING\") e al successo nella carriera artistica (\"WORK\"), ecc...\nTracce.\nTutte le composizioni sono opera di Paul McCartney e Carl Davis. I primi quattro movimenti sono sul primo disco, i secondi quattro sul disco due."}
{"id": "3138598", "revid": "1573940", "url": "https://it.wikipedia.org/wiki?curid=3138598", "title": "Anelli runici anglosassoni", "text": "Sono stati ritrovati sette anelli del periodo anglosassone (IX o X secolo) che riportano iscrizioni in alfabeto runico.\nI pi\u00f9 famosi sono l'anello di Bramham Moor, trovato nel XVIII secolo, e quello di Kingmoor, trovato nel 1817, su cui si trova scritta una formula magica quasi identica, leggibile come \nUn terzo anello, trovato prima del 1824 (forse identico ad uno trovato nel 1773 presso il castello di Linstock a Carlisle), contiene una formula simile, \"ery.ri.uf.dol.yri.\u00feol.wles.te.pote.nol.\"\nI restanti quattro contengono formule pi\u00f9 brevi. \nAnello di Bramham Moor.\nL'anello di Bramham Moor, datato al IX secolo, fu rinvenuto a Bramham cum Oglethorpe, nel West Yorkshire, prima del 1736 (oggi si trova nel Danish National Museum, no. 8545). \u00c8 fatto di elettro (oro con niello), ed ha un diametro di circa 29 mm.\nL'iscrizione recita\nDove \"k\" \u00e8 la runa \"calc\" Fu\u00feorc della stessa forma del Fu\u00feark recente \"Yr\". La n\u0361t \u00e8 scritta come una runa legata.\nAnello di Kingmoor.\nL'anello di Kingmoor (o anello di Greymoor Hill) \u00e8 databile al IX o X secolo. \u00c8 in oro, con un diametro di circa 27 mm.\nFu scoperto nel giugno 1817 a Greymoor Hill, Kingmoor, nei pressi di Carlisle ().\nDal 1859 l'anello appartiene al British Museum (codice catalogo no. 184), il quale l'ha ricevuto dall'Earl of Aberdeen. Una copia \u00e8 esposta presso la Tullie House Museum and Art Gallery di Carlisle.\nL'iscrizione recita\nLa parte finale \u16cf\u16a8\u16bf (\"tol\") \u00e8 scritta all'interno dell'anello. In tutto si tratta di 30 rune. \nDove \"k\" \u00e8 la runa \"calc\" Fu\u00feorc della stessa forma del Fu\u00feark recente \"Yr\", e la \"s\" \u00e8 simile alla \"k\", \u16b4, del Fu\u00feark recente.\nAnello del castello di Linstock.\nSi tratta di un anello fatto di agata, forse risalente al IX secolo, rinvenuto prima del 1824. Oggi si trova presso il British Museum, catalogato col codice no. 186.\nL'iscrizione recita\nPage (1999) la considera una versione scorretta dell'iscrizione presente anche sugli anelli di Kingmoor e Bramham Moor.\nNon \u00e8 stato registrato il luogo in cui avvenne il ritrovamento, ma Page (1999) ipotizza che sia lo stesso del ritrovamento dell'anello del castello di Linstock nel 1773.\nUna nota \u00e8 stata rinvenuta tra gli archivi di Thorkelin, che raccontava i propri viaggi in Inghilterra tra il 1785 ed il 1791.\nQuesta nota riporta una oscura scritta, \"ERY.RI.VF.MOL / YRI.VRI.NOL / GLES.TE.SOTE.THOL\", identificata come \"trovato nel 1773 presso il castello di Lynstock vicino a Carlisle, e non lontano dal Muro dei Pitti del Cumberland\".\nPage cita una nota presa da un catalogo di vendita del 1778 che elenca \"un antico anello runico, trovato vicino al Muro dei Pitti, 1773\".\nInterpretazione di \"\u00e6rkriu\".\nLa sequenza \"\u00e6rkriu\" trovata sugli anelli di Kingmoor e Bramham Moor Rings viene interpretata come preghiera per chiedere di fermare un'emorragia, basandosi sul paragone con una preghiera che conteneva la scritta \"\u00e6rcrio\" trovata nel Bald's Leechbook (i.vii, fol. 20v). Per questo motivo l'intera iscrizione sembra una protezione a cui l'anello fungeva da amuleto.\nIl carme del Leechbook \u00e8 stato trovato anche in Bodley MS:"}
{"id": "3138601", "revid": "767487", "url": "https://it.wikipedia.org/wiki?curid=3138601", "title": "Peter Cargill", "text": ""}
{"id": "3138605", "revid": "110157", "url": "https://it.wikipedia.org/wiki?curid=3138605", "title": "Medbridge", "text": "MedBridge \u00e8 un'organizzazione europea che mira a favorire il dialogo e la comprensione reciproca tra Europa e Medio Oriente. Suo obiettivo \u00e8 consentire a chi in Europa voglia tenersi informato sul Medio Oriente, e/o sostenere gli sforzi di pace tra Israeliani e Palestinesi, d'avere accesso a informazioni il pi\u00f9 possibile complete e dirette sulla situazione politica della Regione.\nMedBridge, registrata come organizzazione non-profit francese, \u00e8 stata fondata nel 2003 da personalit\u00e0 politiche europee di spicco, di diversa provenienza politica, quali Willy De Clercq, Marco Pannella, Ana Palacio, Fran\u00e7ois L\u00e9otard e Fran\u00e7ois Zimeray.\nAttivit\u00e0.\nSin dalla sua costituzione, nel 2003, Med Bridge ha dato vita a numerosi eventi internazionali: conferenze, mostre, seminari e visite in Medio Oriente da parte sia di parlamentari che di esponenti della societ\u00e0 civile europei.\nVisite in Medio Oriente.\nMedBridge ha organizzato diverse visite in Medio Oriente da parte di leader ed esponenti politici d'Europa. Circa cinquecento parlamentari, appartenenti a trenta Paesi europei, hanno preso parte a questi scambi.\nSecondo il diplomatico israeliano Yigal Palmor, nell'ottobre del 2003 MedBridge ha inviato la pi\u00f9 larga delegazione di parlamentari europei che abbia mai visitato la regione: 160 parlamentari, da 28 paesi europei che hanno preso parte all'evento. Nel gennaio 2008, MedBridge ha organizzato un'altra ampia delegazione, di 60 parlamentari provenienti da 21 stati europei.\nOltre a visite di carattere politico, MedBridge ha promosso diversi scambi con rappresentanti della societ\u00e0 civile e della cultura. Nel gennaio 2007 MedBridge, in collaborazione con il Magazine di Le Monde, ha realizzato una visita in Medio Oriente di una delegazione di scrittori francesi..\nPersonalit\u00e0 coinvolte.\nTra le personalit\u00e0 che hanno accolto le delegazioni MedBridge figurano: \nAltre attivit\u00e0.\nMedBridge ha promosso diverse conferenze a cui hanno preso parte personalit\u00e0 quali Ehud Barak, \u00c9dith Cresson, Claude Goasguen, Antoine Sfeir, o Alexandre Adler.\nMedBridge ha anche organizzato delle mostre allestite, tra l'altro, al Senato Francese.\nNel 2005, MedBridge, in concerto con l'organizzazione Hommes de Paroles ha organizzato il Primo Congresso Mondiale degli Imam e dei Rabbini per la Pace. Tale evento ha visto la partecipazione di 100 Imam e Rabbini di tutto il mondo, sotto il patronato di Alberto II del Belgio e Mohammed VI del Marocco."}
{"id": "3138609", "revid": "287204", "url": "https://it.wikipedia.org/wiki?curid=3138609", "title": "Xavier Simeon", "text": ""}
{"id": "3138610", "revid": "599013", "url": "https://it.wikipedia.org/wiki?curid=3138610", "title": "Marcus Gayle", "text": ""}
{"id": "3138614", "revid": "287204", "url": "https://it.wikipedia.org/wiki?curid=3138614", "title": "Janos Pilinszky", "text": ""}
{"id": "3138618", "revid": "1305772", "url": "https://it.wikipedia.org/wiki?curid=3138618", "title": "Dougherty", "text": ""}
{"id": "3138619", "revid": "1305772", "url": "https://it.wikipedia.org/wiki?curid=3138619", "title": "Downing", "text": ""}
{"id": "3138620", "revid": "228587", "url": "https://it.wikipedia.org/wiki?curid=3138620", "title": "Doylestown", "text": ""}
{"id": "3138622", "revid": "599013", "url": "https://it.wikipedia.org/wiki?curid=3138622", "title": "Walter Boyd", "text": "Carriera.\nClub.\nHa cominciato la sua carriera negli Stati Uniti con i Colorado Foxes nel 1997 e in patria con i ; due anni pi\u00f9 tardi approda ai gallesi dello con cui vince il campionato di quarta serie.\nDopo appena due stagioni nel Regno Unito torna ai con cui vince subito il campionato giamaicano. Nella parte conclusiva della sua carriera milita con i e con i , prima di chiudere definitivamente di nuovo con gli .\nNazionale.\nPur facendo parte della squadra che ha partecipato alla Gold Cup del 1991 e a quella del 1993 ha effettivamente esordito in nazionale solo nel 1995. Tra i protagonisti della storica qualificazione al mondiale 1998, fu inizialmente escluso dalla nazionale a causa del carattere difficile; in seguito fu perdonato dal CT Ren\u00e9 Sim\u00f5es e dai suoi compagni di squadra e prese cos\u00ec parte al Campionato mondiale di calcio 1998. In tutto ha totalizzato 35 presenze in nazionale, con otto reti all'attivo."}
{"id": "3138627", "revid": "113947089", "url": "https://it.wikipedia.org/wiki?curid=3138627", "title": "Alkersleben", "text": "Alkersleben \u00e8 un comune di abitanti della Turingia, in Germania.\nAppartiene al circondario dell'Ilm (targa IK) ed \u00e8 parte della comunit\u00e0 amministrativa (\"Verwaltungsgemeinschaft\") di Riechheimer Berg."}
{"id": "3138629", "revid": "228587", "url": "https://it.wikipedia.org/wiki?curid=3138629", "title": "Dripping Springs", "text": ""}
{"id": "3138630", "revid": "1776051", "url": "https://it.wikipedia.org/wiki?curid=3138630", "title": "B\u00f6sleben-W\u00fcllersleben", "text": "B\u00f6sleben-W\u00fcllersleben \u00e8 un comune di 640 abitanti della Turingia, in Germania.\nAppartiene al circondario dell'Ilm (targa IK) ed \u00e8 parte della comunit\u00e0 amministrativa (\"Verwaltungsgemeinschaft\") di Riechheimer Berg."}
{"id": "3138631", "revid": "460592", "url": "https://it.wikipedia.org/wiki?curid=3138631", "title": "Dick Dale &amp; the Deltones", "text": ""}
{"id": "3138632", "revid": "125863786", "url": "https://it.wikipedia.org/wiki?curid=3138632", "title": "Dumont", "text": ""}
{"id": "3138633", "revid": "1776051", "url": "https://it.wikipedia.org/wiki?curid=3138633", "title": "Dornheim", "text": "Dornheim \u00e8 un comune di 575 abitanti della Turingia, in Germania.\nAppartiene al circondario dell'Ilm (targa IK) ed \u00e8 parte della comunit\u00e0 amministrativa (\"Verwaltungsgemeinschaft\") di Riechheimer Berg."}
{"id": "3138635", "revid": "1305772", "url": "https://it.wikipedia.org/wiki?curid=3138635", "title": "Dunbar (disambigua)", "text": ""}
{"id": "3138636", "revid": "88740", "url": "https://it.wikipedia.org/wiki?curid=3138636", "title": "Durant", "text": ""}
{"id": "3138639", "revid": "1305772", "url": "https://it.wikipedia.org/wiki?curid=3138639", "title": "Davidson", "text": ""}
{"id": "3138642", "revid": "1776051", "url": "https://it.wikipedia.org/wiki?curid=3138642", "title": "Elleben", "text": "Elleben \u00e8 un comune di 920 abitanti della Turingia, in Germania.\nAppartiene al circondario dell'Ilm (targa IK) ed \u00e8 parte della comunit\u00e0 amministrativa (\"Verwaltungsgemeinschaft\") di Riechheimer Berg."}
{"id": "3138645", "revid": "1776051", "url": "https://it.wikipedia.org/wiki?curid=3138645", "title": "Elxleben (Ilm-Kreis)", "text": "Elxleben \u00e8 un comune di 584 abitanti della Turingia, in Germania.\nAppartiene al circondario dell'Ilm (targa IK) ed \u00e8 parte della comunit\u00e0 amministrativa (\"Verwaltungsgemeinschaft\") di Riechheimer Berg."}
{"id": "3138646", "revid": "736476", "url": "https://it.wikipedia.org/wiki?curid=3138646", "title": "Koggenland", "text": "Koggenland \u00e8 una municipalit\u00e0 dei Paesi Bassi di 21.985 abitanti situato nella provincia dell'Olanda Settentrionale."}
{"id": "3138649", "revid": "1699816", "url": "https://it.wikipedia.org/wiki?curid=3138649", "title": "De Soto", "text": ""}
{"id": "3138651", "revid": "834", "url": "https://it.wikipedia.org/wiki?curid=3138651", "title": "DeSoto", "text": ""}
{"id": "3138652", "revid": "1543377", "url": "https://it.wikipedia.org/wiki?curid=3138652", "title": "Kirchheim (Amt Wachsenburg)", "text": "Kirchheim \u00e8 una frazione (\"Ortsteil\") del comune tedesco di Amt Wachsenburg.\nStoria.\nIl 1\u00ba gennaio 2019 il comune di Kirchheim venne soppresso e aggregato al comune di Amt Wachsenburg."}
{"id": "3138653", "revid": "834", "url": "https://it.wikipedia.org/wiki?curid=3138653", "title": "Desoto", "text": ""}
{"id": "3138654", "revid": "460592", "url": "https://it.wikipedia.org/wiki?curid=3138654", "title": "Adidas metal", "text": ""}
{"id": "3138655", "revid": "1776051", "url": "https://it.wikipedia.org/wiki?curid=3138655", "title": "Osthausen-W\u00fclfershausen", "text": "Osthausen-W\u00fclfershausen \u00e8 un comune di 551 abitanti della Turingia, in Germania.\nAppartiene al circondario dell'Ilm (targa IK) ed \u00e8 parte della comunit\u00e0 amministrativa (\"Verwaltungsgemeinschaft\") di Riechheimer Berg."}
{"id": "3138656", "revid": "767487", "url": "https://it.wikipedia.org/wiki?curid=3138656", "title": "Jack-O - La lanterna del terrore", "text": "Jack-O - La lanterna del terrore, o meglio conosciuto solo come Jack-O, \u00e8 un film del 1995 diretto da Steve Latshaw.\nTrama.\nIl film tratta della famiglia Kelly, una famiglia che sembra fare una vita normale, che vive a Oakmoor Crossing. Un giorno alla loro porta si presenta uno sconosciuto, Vivian Machen. Egli rivela che sia la famiglia Kelly che la famiglia Machen hanno avuto una storia a Oakmoor Crossing: erano famiglie rivali, disposte a vendersi l'anima per avere successo.\nMachen rivela che uno dei suoi antenati, Walter Machen, considerato uno stregone, evoc\u00f2 un demone con la testa di zucca di nome Jack-o'-lantern. Walter gli promise la propria anima a patto che lui lanciasse una maledizione sui Kelly per ucciderli. Il demone accett\u00f2, ma pretese di ricevere l'anima di Walter prima di scagliare il maleficio. Walter per\u00f2 non accett\u00f2 e fugg\u00ec.\nPoco tempo dopo la famiglia Machen venne impiccata per reato, ma Walter sopravvisse e solo allora cap\u00ec che non vi era stato proprio carro e una bara con una croce d'argento.\nQuando trov\u00f2 il demone, Walter lo imprigion\u00f2 nella bara e lo sotterr\u00f2, ma all'improvviso si sent\u00ec dire che se l'avesse liberato lui, il demone, avrebbe lanciato la maledizione sui Kelly. Walter gli rispose che lo avrebbe liberato solo dopo che lui avesse scagliato il maleficio sui Kelly. Il demone accett\u00f2 e scagli\u00f2 il maleficio sui Kelly, ma a quel punto Walter non rispett\u00f2 il patto e lasci\u00f2 il Jack sotto terra.\nCos\u00ec era stato per secoli, ma con il passare del tempo e con gli scherzi dei giovani del posto, la tomba in cui era stato sepolto il demone era stata dissotterata e ora l'entit\u00e0 di Jack-o'-lantern \u00e8 tornata a vivere.\nVivian Machen e la famiglia Kelly devono dunque tentare di sconfiggere l'entit\u00e0 maligna prima che essa uccida loro."}
{"id": "3138658", "revid": "713168", "url": "https://it.wikipedia.org/wiki?curid=3138658", "title": "Carlos Seixas", "text": "Biografia.\nFiglio di Francisco Vaz e di Marcelina Nunes, Carlos Seixas studi\u00f2 con il padre e presto lo sostitu\u00ec come organista della Cattedrale di Coimbra, incarico di grande responsabilit\u00e0 che esercit\u00f2 per due anni. All'et\u00e0 di 16 anni part\u00ec per Lisbona, in un'epoca in cui la corte portoghese era fra le pi\u00f9 dispendiose di Europa. Fu molto richiesto come professore di musica delle famiglie nobili della corte; fu nominato organista della Cattedrale Patriarcale e della Cappella Reale (mentre era Maestro di questa Domenico Scarlatti, Seixas e Scarlatti stabilirono certamente collaborazioni utili). Carlos Seixas godeva di fama di musicista e professore eccellente. Nella capitale, si impose come organista, clavicembalista e compositore. Con il suo lavoro sostent\u00f2 la moglie, che aveva sposato a 28 anni, ed i cinque figli, due maschi e tre femmine, ed acquist\u00f2 alcune case nelle vicinanze della Cattedrale. Carlos Seixas mor\u00ec il 25 agosto 1742 di febbre reumatica, mentre era Maestro della Cappella Reale.\nOpera.\nPer quanto riguarda la composizione, Carlos Seixas fu uno dei maggiori compositori portoghesi di musica per strumento a tastiera. Fu un capo scuola in Portogallo creando uno stile proprio (nonostante l'influenza italiana e francese che si possono constatare in alcune delle sue opere) e venne imitato per qualche tempo dopo la sua morte.\nNel secolo XVIII si richiedeva ai compositori che la loro musica fosse fedele ai pensieri e agli ideali estetici dell'ambiente. La composizione era, in certo qual modo, limitata ad un ruolo di caratteristiche precedentemente definite.\nL'opera di Seixas \u00e8, in gran parte, il risultato degli ambienti nei quali compose. Come organista della Cappella della Cattedrale patriarcale, aveva la possibilit\u00e0 di suonare, prima e dopo la messa, un pezzo assolo che poteva essere una toccata o una sonata (usanza comune in tutte le cattedrali cattoliche). Per questo motivo, si dava la preferenza ai pezzi di carattere vistoso e brillante. Nelle altre parti della cerimonia, l'organista poteva ancora suonare in momenti che permettessero un assolo strumentale. In questa maniera, i compositori approfittavano per far conoscere le proprie composizioni od improvvisazioni. Di certo, si sa che le sonate di Seixas furono eseguite in chiesa, per lo meno quelle di carattere religioso. \nCarlos Seixas accompagnava al clavicembalo gli spettacoli musicali nei palazzi reali o nei manieri di alcune famiglie nobili. In questi eventi aveva anche la opportunit\u00e0 di suonare come solista, approfittando, probabilmente, per eseguire le sue sonate composte con lo scopo di essere conosciuto come concertista e compositore.\nOltre che alla Cappella Reale ed alla Corte, si dedicava all'insegnamento della musica. Questa incombenza lo obbligava ad avere materiale didattico diversificato, variando da allievo ad allievo, a seconda del livello e delle capacit\u00e0 di ciascuno, dei clavicembali o clavicordi che possedevano. Nonostante fosse grandemente soggetto ad una vasta gamma di condizionanti, l'opera di Seixas non tralascia la qualit\u00e0 e l'originalit\u00e0 del suo stile personale.\nMai si lasci\u00f2 influenzare dagli stili importati in Portogallo, n\u00e9 lasci\u00f2 che la sua opera si confondesse con quella dei suoi contemporanei stranieri. La presenza del temperamento lusitano \u00e8 una costante delle sue composizioni. L'evoluzione della struttura bipartita della sonata per strumento a tastiera, e la struttura tripartita sono presenti nelle sonate di Carlos Seixas, essendo un'anticipazione della forma-sonata.\nAl giorno d'oggi non conosciamo versi di Seixas. La cosa pi\u00f9 probabile \u00e8 che siano andati persi, dal momento che \u00e8 poco credibile che Seixas abbia sempre utilizzato versi di altri nelle sue composizioni.\nCorali.\nStrumentali:\nLe creazioni di Carlos Seixas possiedono eleganza, lievit\u00e0, soavit\u00e0, ispirazione melodica. Il suo fraseggio \u00e8 di carattere irregolare ed asimmetrico ed il suo linguaggio armonico \u00e8 semplice. \nLe sue opere si trovano nella Biblioteca Generale della Universit\u00e0 di Coimbra, nella Biblioteca nazionale del Portogallo e nella Biblioteca del Soccorso."}
{"id": "3138659", "revid": "113956142", "url": "https://it.wikipedia.org/wiki?curid=3138659", "title": "Rockhausen", "text": "Rockhausen \u00e8 una frazione del comune tedesco di Amt Wachsenburg.\nStoria.\nIl 31 dicembre 2019 il comune di Rockhausen venne aggregato al comune di Amt Wachsenburg."}
{"id": "3138660", "revid": "47112", "url": "https://it.wikipedia.org/wiki?curid=3138660", "title": "Linea del Trasimeno", "text": ""}
{"id": "3138661", "revid": "1305772", "url": "https://it.wikipedia.org/wiki?curid=3138661", "title": "De Witt", "text": ""}
{"id": "3138662", "revid": "114082931", "url": "https://it.wikipedia.org/wiki?curid=3138662", "title": "Witzleben", "text": "Witzleben \u00e8 un comune di 712 abitanti della Turingia, in Germania.\nAppartiene al circondario dell'Ilm (targa IK) ed \u00e8 parte della comunit\u00e0 amministrativa (\"Verwaltungsgemeinschaft\") di Riechheimer Berg."}
{"id": "3138664", "revid": "106908", "url": "https://it.wikipedia.org/wiki?curid=3138664", "title": "DeWitt", "text": ""}
{"id": "3138665", "revid": "113988545", "url": "https://it.wikipedia.org/wiki?curid=3138665", "title": "Wachsenburggemeinde", "text": "La Wachsenburggemeinde (lett.: \u00abcomune della Wachsenburg\u00bb) era un comune tedesco nel \"Land\" della Turingia.\nIl comune, creato nel 1994 dalla fusione di 5 comuni, prendeva il nome dalla fortezza della Wachsenburg.\nIl 31 dicembre 2012 la Wachsenburggemeinde fu fusa con il comune di Ichtershausen, formando il comune di Amt Wachsenburg."}
{"id": "3138669", "revid": "447535", "url": "https://it.wikipedia.org/wiki?curid=3138669", "title": "Schema ER", "text": ""}
{"id": "3138670", "revid": "447535", "url": "https://it.wikipedia.org/wiki?curid=3138670", "title": "Schema E-R", "text": ""}
{"id": "3138672", "revid": "599013", "url": "https://it.wikipedia.org/wiki?curid=3138672", "title": "Dean Sewell", "text": ""}
{"id": "3138673", "revid": "447535", "url": "https://it.wikipedia.org/wiki?curid=3138673", "title": "Modello ER", "text": ""}
{"id": "3138674", "revid": "1543377", "url": "https://it.wikipedia.org/wiki?curid=3138674", "title": "Wipfratal", "text": "Wipfratal (lett.: \u00abvalle della Wipfra\u00bb) era un comune tedesco della Turingia.\nNon esisteva alcun centro abitato denominato \u00abWipfratal\u00bb: si trattava pertanto di un comune sparso.\nStoria.\nIl comune di Wipfratal fu creato nel 1994 dalla fusione di alcuni piccoli comuni.\nVenne soppresso nel 2019 e aggregato alla citt\u00e0 di Arnstadt."}
{"id": "3138677", "revid": "460592", "url": "https://it.wikipedia.org/wiki?curid=3138677", "title": "Dillinger escape plan", "text": ""}
{"id": "3138678", "revid": "460592", "url": "https://it.wikipedia.org/wiki?curid=3138678", "title": "Dillinger Escape Plan", "text": ""}
{"id": "3138679", "revid": "110157", "url": "https://it.wikipedia.org/wiki?curid=3138679", "title": "Stadtilm", "text": "Stadtilm \u00e8 una citt\u00e0 di abitanti della Turingia, in Germania.\nAppartiene al circondario dell'Ilm (targa IK) ed \u00e8 indipendente delle comunit\u00e0 amministrative (\"Verwaltungsgemeinschaft\").\nStoria.\nNel 2018 venne aggregato alla citt\u00e0 di Stadtilm il comune di Ilmtal."}
{"id": "3138681", "revid": "767487", "url": "https://it.wikipedia.org/wiki?curid=3138681", "title": "Ercole Carzino", "text": "Era noto anche come Carzino II per distinguerlo dal fratello Enrico Carzino, anch'egli calciatore, o con i soprannomi \"Testa di bronzo\", \"Il capitano\", \"Il condottiero\" o \"L'inesauribile Carzino\".\nBiografia.\nFiglio di Luigi, nato a San Salvatore Monferrato nel 1862, operaio aderente alla Societ\u00e0 Operaia di Mutuo Soccorso Universale (che fu una delle due societ\u00e0 che permisero la nascita della Ginnastica Sampierdarenese), Ercole era il fratello minore di Enrico, anch'egli calciatore, e di Alfredo (nato nel 1899), partigiano della Divisione Garibaldi \"Cichero\", caduto il 22 dicembre 1944.\nCaratteristiche tecniche.\nGiocatore.\nEra mancino ma se la cavava bene anche con il destro. L'inesauribile Carzino, come lo chiamavano nei giornali della \"Stampa\" e del \"Littorale\", un calciatore combattivo, con molta rudezza, tecnica e resistenza che gioc\u00f2 principalmente come centro-sostegno e mediano sinistro. Gioc\u00f2 anche alcune partite da attaccante con la maglia dell'Imperia e nel ritorno alla Sampierdarenese.\nEra particolarmente abile nel gioco di testa, tanto da venir soprannominato in Italia come \"testa di bronzo\", Animatore magnifico dei suoi compagni di linea, Carzino vest\u00ec la maglia della Sampierdarenese, di cui fu capitano per molto tempo.\nCarriera.\nGiocatore.\nClub.\nCresciuto nella societ\u00e0 Speranza dell'Oratorio di Don Bosco, esord\u00ec giovanissimo alla et\u00e0 di quindicenne per poi passare a giocare con la maglia dell'Enotria Genova. Dopo pass\u00f2 brevemente all'Associazione del Calcio Ligure. Arriv\u00f2 alla Sampierdarenese nel 1918. Dopo la prima guerra mondiale, conclusasi il 4 novembre 1918, la FIGC, dati i tempi ristretti, era impossibilitata dall'organizzare un campionato per la stagione 1918-1919 e quindi, nella stagione d'esordio in prima squadra, Carzino disput\u00f2 amichevoli ed improvvisati tornei.. Con la maglia della societ\u00e0 genovese esord\u00ec in Prima Categoria il 12 ottobre 1919, nella gara persa per 3-1 in casa del Grifone. Carzino gioc\u00f2 pi\u00f9 di tre partite con la maglia della Nazionale Liguria e una con la nazionale piemontese. Gioc\u00f2 insieme a Adolfo Baloncieri, nel 1925 in una partita contro il Valencia, fornendogli l'assist per un gran gol in cui eluse quattro giocatori spagnoli.\nInsieme a Renato Boldrini e Masoni costitu\u00ec la linea difensiva chiamata \"di ferro\", che dur\u00f2 quatro stagioni, dal 1920 al 1923. Ercole gioc\u00f2 una delle partite della Coppa CONI 1927 contro la .\nNel 1929 pass\u00f2 all'Imperia, dove rimase per due stagioni, ottenendo nel 1930 una promozione in Prima Divisione insieme a suo amico Pietro Scevola. Nella stagione successiva disput\u00f2 alcuni incontri nel ruolo di attaccante segnando 12 reti in 9 partite. Ritorn\u00f2 alla Sampierdarenese nel 1931 insieme a Cornetto e i vecchi dirigenti gi\u00e0 esautorati, tra cui Lenuzza, Buttignol, Riccardi e Barenghi come presidente. Gioc\u00f2 la sua ultima partita ufficiale nella Samp vincendo contro per 4 a 0, ottenendo una promozione in Serie B. La stagione seguente, nella prima fase del campionato 1932-1933 allen\u00f2 la Sampierdarenese insieme ad \u00c1rp\u00e1d Haj\u00f3s, mentre nella seconda fase della stagione affianc\u00f2 Hermann Felsner, raggiungendo l'ottavo posto finale. Ercole rimase nella Sampierdarenese fino al 1933, anno in cui appare nella lista di trasferimento.\nNazionale.\nCarzino gioc\u00f2 la sua unica partita ufficiale in Nazionale il 6 novembre 1921 nell'amichevole contro la Svizzera. Fu il primo giocatore della Sampierdarenese a giocare in Nazionale, seguito solo da Bruno Venturini quindici anni dopo.\nRimase in \"azzurro\" fino al 1924 quando fece parte della nazionale italiana che partecip\u00f2 ai Giochi olimpici di Parigi, tuttavia non scese mai in campo nel corso della competizione; gioc\u00f2 moltissime amichevoli negli allenamenti della Nazionale tra il 1921 ed il 1924.\nAllenatore.\n\u00c8 stato allenatore-giocatore della squadra di Pietro Scevola, capitano dell'Imperia. Nel 1931 ritorn\u00f2 alla Sampierdarenese allenando nella prima fase della Prima Divisione 1931-1932 e raggiungendo la promozione in Serie B; nella stagione seguente sostitu\u00ec \u00c1rp\u00e1d Haj\u00f3s dal 1\u00ba novembre 1932. La stagione seguente arriva al Rapallo Ruentes, comunque lasci\u00f2 l'anno dopo, dovuto il suo lavoro d'autista, non aveva tempo per allenare la squadra ruentina.\nNel 1936 fu chiamato per allenare la Sestrese, restando alla guida dei liguri anche l'anno successivo in cui raggiunse il secondo posto nel girone C della Serie C ed i sedicesimi di finale della Coppa Italia. Nella stagione 1937-1938 la societ\u00e0, con il nuovo nome Manlio Cavagnaro, ottenne il terzo posto nel girone."}
{"id": "3138682", "revid": "767487", "url": "https://it.wikipedia.org/wiki?curid=3138682", "title": "Cesare Presca", "text": "Carriera.\nClub.\nMediano, esord\u00ec in Serie A il 3 novembre 1940 in Milan-Triestina (1-1). Nei primi anni di carriera milit\u00f2 nella Triestina, dove scese in campo sporadicamente. Nel 1944 gioc\u00f2 il Campionato Alta Italia con il San Giusto, poi fece ritorno alla Triestina e vi rimase per altri quattro anni. Gioc\u00f2 poi nel Venezia per tre stagioni, di cui soltanto la prima in Serie A.\nNazionale.\nPresca fece parte della spedizione azzurra ai Giochi della XIV Olimpiade. In quell'occasione gioc\u00f2 la sua prima ed unica gara in Nazionale, la vittoria per 9-0 sugli Stati Uniti negli ottavi di finale il 2 agosto 1948."}
{"id": "3138684", "revid": "1543377", "url": "https://it.wikipedia.org/wiki?curid=3138684", "title": "Ichtershausen", "text": "Ichtershausen \u00e8 una frazione (\"Ortsteil\") del comune tedesco di Amt Wachsenburg e sede comunale.\nGeografia fisica.\nIl comune \u00e8 bagnato dal fiume Gera, che nel suo territorio riceve le acque del suo affluente Wipfra."}
{"id": "3138686", "revid": "113946427", "url": "https://it.wikipedia.org/wiki?curid=3138686", "title": "Ilmtal", "text": "Ilmtal era un comune di 3.939 abitanti della Turingia, in Germania.\nStoria.\nIl comune di Ilmtal venne aggregato nel 2018 alla citt\u00e0 di Stadtilm."}
{"id": "3138688", "revid": "124123", "url": "https://it.wikipedia.org/wiki?curid=3138688", "title": "Francesco Ligorio", "text": "Biografia.\nNato dalla famiglia Ligorio di Ceglie Messapica, \u00e8 stato un letterato e poeta pugliese. Frequenta il seminario di Oria (fondato nel 1574 da Quinto Mario Corrado) dove, nel 1790, diviene allievo del teologo e maestro di retorica Quinto Mario Corrado Juniore, distinguendosi subito per le sue capacit\u00e0 letterarie e poetiche.\nOpere.\nLe sue opere sono prevalentemente in lingua greca e a carattere storico religioso. Gli scritti giovanili sono in: \"Collezione di Varie accademie, tenute nel Seminario Oritano Essendo Maestro di Retorica e Rettore Quinto Mario Canonico Corrado Juniore\" Tomi IV, Oria 1788-1796.\nVoci correlate.\nCeglie Messapica"}
{"id": "3138690", "revid": "110157", "url": "https://it.wikipedia.org/wiki?curid=3138690", "title": "Wolfsberg (Ilmenau)", "text": "Wolfsberg \u00e8 una frazione della citt\u00e0 tedesca di Ilmenau.\nStoria.\nIl comune di Wolfsberg venne aggregato nel 2018 alla citt\u00e0 di Ilmenau."}
{"id": "3138698", "revid": "113664", "url": "https://it.wikipedia.org/wiki?curid=3138698", "title": "XHtml", "text": ""}
{"id": "3138704", "revid": "122517126", "url": "https://it.wikipedia.org/wiki?curid=3138704", "title": "Editrice Il Castoro", "text": "Il Castoro \u00e8 una casa editrice italiana che ha pubblicato oltre 50 titoli l'anno dal 2013 al 2017.\nStoria.\nLa casa editrice \u00e8 nata nel 1993 come casa editrice di cinema, dal 1999 \u00e8 concentrata sui libri per bambini e ragazzi. Dal 2012 Il Castoro \u00e8 proprietaria della Libreria dei Ragazzi di Milano fondata nel 1972 dagli storici librai Gianna Vitali e Roberto Denti, e tra le librerie per ragazzi pi\u00f9 grandi d\u2019Europa. Nel marzo 2010 Il Castoro ha inaugurato una sede della Libreria dei Ragazzi anche a Brescia.\nNel febbraio 2017 acquisisce una partecipazione nelle Edizioni Sonda di Casale Monferrato (catalogo dedicato ai ragazzi), nel marzo 2018 rileva la partecipazione di maggioranza nella casa editrice Tunu\u00e9 (graphic novel).\nPrincipali attivit\u00e0.\nIl Castoro Cinema.\nLe pubblicazioni maggiormente rappresentative della casa editrice sono le monografie dedicate ai registi della collana Il Castoro Cinema, nata nel 1974 presso La Nuova Italia e nel 1993 acquisita dalla neonata Editrice Il Castoro. I libri, riconoscibili per il caratteristico formato quadrato, rappresentano una pubblicazione di riferimento nell'ambito della critica e divulgazione cinematografica. I titoli finora pubblicati, senza interruzione dal 1974, sono 235 a cui vanno aggiunte le ristampe, o riedizioni aggiornate con inserimento di fotogrammi, di alcuni numeri storici. La collana \u00e8 stata inaugurata con il volume dedicato a Michelangelo Antonioni, scritto da Giorgio Tinazzi. Gli autori della collana vengono scelti tra i principali docenti e studiosi di cinema e tra i principali critici cinematografici italiani.\nEditrice Il Castoro collabora inoltre con il Torino Film Festival, il Museo Nazionale del Cinema di Torino, il Festival del Cinema Africano di Milano per la stesura di cataloghi, volumi tematici e approfondimenti.\nFilosofia.\nEditrice Il Castoro ha pubblicato la collana di filosofia \u201cdiscorso figura\u201d che raccoglie saggi dedicati alla filosofia dell'immagine e della parola. La collana \u00e8 stata diretta da Elio Franzini, docente di Estetica e all'epoca Preside della Facolt\u00e0 di Lettere e Filosofia dell'Universit\u00e0 degli Studi di Milano.\nIl Castoro bambini e ragazzi.\nNato nell'ottobre 1999, il catalogo del marchio editoriale Il Castoro bambini e ragazzi \u00e8 molto vario e comprende albi illustrati, narrativa per ragazzi e libri per genitori, di autori italiani e stranieri. \nNel corso degli anni, molti libri in catalogo hanno ricevuto premi e riconoscimenti da parte della critica specializzata nel settore dei libri per l'infanzia e del pubblico.\nLa pubblicazione per ragazzi di maggior successo \u00e8 la serie best seller mondiale Diario di una Schiappa di Jeff Kinney, celebre autore nominato nel maggio 2009 da TIME tra le 100 persone pi\u00f9 influenti al mondo. La serie \"Diario di una Schiappa\" ha superato 250 milioni di copie nel mondo e 6 milioni di copie in Italia. A inizio 2018 il Castoro complessivamente si collocava al quinto posto in Italia per volume d'affari nel settore dei libri per ragazzi. Nel marzo 2018 \u00e8 presentato alla Fiera dei Ragazzi di Bologna, con la presenza di Jeff Kinney, il \"Diario di una Schiappa\" in versione napoletana: \"O Diario 'e nu Maccarone\"..\nNel maggio del 2016 Il Castoro ha inaugurato Hotspot, un marchio crossover dedicato ai lettori young adult e adulti.\nLa Libreria dei Ragazzi.\nDal 2012 Editrice Il Castoro ha acquisito la Libreria dei Ragazzi di Milano. La libreria, fondata nel 1972. La Libreria dei Ragazzi di Milano, nel marzo 2010, ha aperto una seconda libreria a Brescia, con la denominazione \u201cLa Libreria dei Ragazzi di Brescia\u201d."}
{"id": "3138707", "revid": "984922", "url": "https://it.wikipedia.org/wiki?curid=3138707", "title": "Unguja Ukuu", "text": "Unguja Ukuu \u00e8 un insediamento, di piccole dimensioni ma di importanza storica, situato sull'isola di Unguja, l'isola principale dell'arcipelago di Zanzibar. In epoca shirazi, prima che i sultani di Oman costruissero Stone Town, Unguja Ukuu fu la citt\u00e0 pi\u00f9 importante di Zanzibar e serv\u00ec come capitale dei possedimenti persiani nell'area.\nFra le figure storiche legate a Unguja Ukuu una delle pi\u00f9 note \u00e8 quella di Mohammed wa Joka, un antico proprietario terriero a cui la tradizione locale attribuisce poteri magici; si dice infatti che fosse capace di prevedere il futuro, rendere la cittadina invisibile per proteggerla dagli intrusi, e di identificare chiunque rubasse noci di cocco dalle sue piantagioni."}
{"id": "3138708", "revid": "682087", "url": "https://it.wikipedia.org/wiki?curid=3138708", "title": "Solco (anatomia)", "text": "Un solco (pl. \"solchi\"), dal latino \"sulco\" (pl. \"sulci\") \u00e8 una depressione o fessura nella superficie di un organo, come ad esempio le ossa. \nNel cervello si utilizza la denominazione solco per denominare le parti declivi che delimitano le circonvoluzioni. \nEsempi di solchi.\nNel cervello.\nVedere Solco (neuroanatomia)"}
{"id": "3138709", "revid": "767487", "url": "https://it.wikipedia.org/wiki?curid=3138709", "title": "L\u00e9o Veloso", "text": "Carriera.\nDurante la sua carriera ha vestito le maglie di Willem II e Cluj, dove si \u00e8 trasferito il 18 febbraio 2010, firmando un biennale."}
{"id": "3138712", "revid": "6923", "url": "https://it.wikipedia.org/wiki?curid=3138712", "title": "Record di atletica leggera del Commonwealth", "text": "I record di atletica leggera del Commonwealth rappresentano le migliori prestazioni di atletica leggera stabilite dagli atleti delle nazioni appartenenti al Commonwealth delle nazioni."}
{"id": "3138714", "revid": "599013", "url": "https://it.wikipedia.org/wiki?curid=3138714", "title": "Aaron Lawrence", "text": ""}
{"id": "3138716", "revid": "599013", "url": "https://it.wikipedia.org/wiki?curid=3138716", "title": "Onandi Lowe", "text": "Anche suo figlio Damion \u00e8 stato un calciatore."}
{"id": "3138717", "revid": "767487", "url": "https://it.wikipedia.org/wiki?curid=3138717", "title": "Tale of the Fourth", "text": "Tale of the Fourth \u00e8 il quarto cd prodotto dalla Celtic Harp Orchestra, pubblicato da Ethnoworld nel 2008.\nL'album \u00e8 diviso in tre parti: \"Tale of the Fourth\", \"Variations\" e \"Other Numbers\".\nLa prima parte, \"Tale of the Fourth\", racchiude una suite di 5 brani scritti e composti secondo la sequenza di Fibonacci.\nLa seconda parte, \"Variations\", \u00e8 composta da quattro brani tradizionali riarrangiati nello stile della Celtic Harp Orchestra.\nL'ultima parte, \"Other Numbers\", contiene tre brani di Constable.\nMusicisti.\nFabius Constable : Direttore, Violoncello, Arpa, Piano.\nDonatella Bortone: Soprano\nSabrina Noseda: Arpa\nChiara Vincenzi: Arpa\nDanilo Marzorati: Arpa\nPauline Fazzioli: Arpa\nFederica Maestri: Arpa\nNicol\u00f2 Righi: Arpa\nAntonella d'Apote : Arpa\nSilla Orlando: Arpa\nPatrizia Rossi: Arpa\nEleonora Latis: Arpa\nTeodora Cianferoni: Arpa\nGiada Giorgia Pederzolli : Arpa\nErika Molteni: Arpa\nChiara Rolla: Arpa\nLidia Morra: Arpa\nDaniela Morittu: Arpa\nRossana Monico: Arpa\nMaria Assunta Romeo: Arpa\nFilippo Pedretti: Violino\nTommaso Latis: Violino\nPaolo Pigni: Basso elettrico\nLuca Briccola: Chitarre\nMirko Soncini: Batteria, percussioni, campane tubolari\nBernardo Ruggiero: Coro\nRiccardo Tabb\u00ec: Coro\nAnne Delaby: Coro\nIrene Casartelli: Coro"}
{"id": "3138721", "revid": "767487", "url": "https://it.wikipedia.org/wiki?curid=3138721", "title": "Fermi tutti, cominciamo daccapo!", "text": "Fermi tutti, cominciamo daccapo! \"(Double Trouble)\" \u00e8 un film del 1967 diretto da Norman Taurog ed interpretato da Elvis Presley.\nTrama.\nGuy Lambert (Elvis Presley) \u00e8 il cantante di un gruppo musicale, che si sta esibendo a Londra. L\u00ec conosce una bellissima ragazza di nome Jill che si innamora di lui. Jill \u00e8 per\u00f2 minacciata da continui attentati ai quali riesce a scampare solo grazie al pronto aiuto di Guy. Alla fine Guy riuscir\u00e0 a smascherare il colpevole degli attacchi, che si rivela essere lo zio della ragazza, il quale voleva riuscire ad impossessarsi della sua eredit\u00e0, togliendola di mezzo.\nColonna sonora.\nI brani del film: \"Double Trouble\"; \"Baby, If You Give Me All Your Love\"; \"Could I Fall In Love\"; \"Long Legged Girl (With The Short Dress On)\"; \"City by Night\"; \"Old MacDonald\"; \"I Love Only One Girl\"; \"There's So Much World To See\".\nDurante le medesime session (28-29 giugno 1966) venne registrata anche \"It Won't Be Long\", poi non utilizzata nel film.\nI nove brani andarono a far parte dell'LP \"Double Trouble\" (LPM/LAP 3787), che per\u00f2 con i soli brani del film venne giudicato troppo breve per un normale LP; vennero quindi aggiunti tre pezzi tratte da alcune sessions del maggio 1963: \"Never Ending\", \"Blue River\" e \"What Now, What Next, Where To\".\nNel 2004 l'album originale venne ristampato su CD (serie \"Follow That Dream\"), con l'aggiunta di 13 versioni alternative."}
{"id": "3138724", "revid": "520546", "url": "https://it.wikipedia.org/wiki?curid=3138724", "title": "Fantaisie-Impromptu", "text": ""}
{"id": "3138726", "revid": "599013", "url": "https://it.wikipedia.org/wiki?curid=3138726", "title": "Joseph T. McNarney", "text": "Biografia.\nI primi anni.\nJoseph Taggart McNarney nacque il 28 agosto 1893 a Emporium, in Pennsylvania. Si diplom\u00f2 alla United States Military Academy nel giugno del 1915 e divenne Secondo Luogotenente di fanteria. McNarney prest\u00f2 servizio con il 21\u00ba fanteria nelle Vancouver Barracks, Washington, e con il 37\u00ba fanteria a Yuma, Arizona. Nel luglio del 1916 divenne Primo Luogotenente e inizi\u00f2 anche alcune lezioni di volo a San Diego, California. L'anno successivo era il pi\u00f9 giovane militare d'esercito a venire trasferito nell'aviazione. Divenne cos\u00ec istruttore in meteorologia e radio telegrafia e venne promosso capitano nel maggio del 1917.\nLa prima guerra mondiale.\nMcNarney si rec\u00f2 in Francia nel 1917 e divenne assistente del 1\u00ba corpo di scuola aeronautica. Ader\u00ec al quartier generale dell'aeronautica nel gennaio del 1918. McNarney aiut\u00f2 anche il 2\u00ba corpo di scuola aeronautica e diresse il 1\u00ba squadrone aereo di stanza a Toul. Venne promosso maggiore nel giugno del 1918. Durante l'offensiva di Chateau Thierry divenne comandante ufficiale del 1\u00ba corpo di osservatori e capo del servizio aereo del III corpo nonch\u00e9 membro dello staff el servizio aereo della 1\u00aa armata. Comand\u00f2 il corpo aereo durante l'offensiva di St. Mihiel e il V corpo durante l'offensiva della Mosa-Argonne. Nel febbraio 1919 divenne comandante ufficiale della 2\u00aa armata di osservatori e venne promosso Luogotenente Colonnello nel maggio del 1919. Mentre si trovava acquartierato a Parigi, McNarney scrisse un manuale di osservazione aerea.\nIl periodo tra le due guerre.\nRitorn\u00f2 negli Stati Uniti nell'ottobre del 1919 per prendere l'incarico della gestione della scuola di volo di Gerstner Field, Louisiana. Nel settembre del 1920 torn\u00f2 al suo grado di capitano. Si rec\u00f2 a Langley Field, Virginia, nel novembre di quell'anno rimanendovi per cinque anni come studente e istruttore in quello che fu la Air Corps Tactical School. McNarney si diplom\u00f2 con lode al Command and General Staff School a Fort Leavenworth, Kansas, e trascorse i successivi tre anni nell'intelligence, sezione aerea del dipartimento di guerra. Nell'agosto del 1930 complet\u00f2 i propri studi con la frequentazione di un corso all'Army War College e si rec\u00f2 a March Field, California, come comandante ufficiale della Primary Flying School, spostata in quel luogo dalla sede originale di Randolph Field, Texas. Prest\u00f2 servizio anche come ufficiale del VII gruppo bombe a March Field.\nMcNarney fu istruttore dell'Army War College a Washington dall'agosto del 1933 al marzo del 1935, quando venne spostato a Langley Field, Virginia, con l'intento di organizzare il nuovo quaertier generale della Air Force. Nel luglio del 1938 venne assegnato alla base militare di Hamilton Field in California per poi tornare a Washington in meno di un anno.\nMcNarney divenne membro della commissione unita aeronautica-marina nel giugno del 1939. Il marzo successivo venne promosso Colonnello (tenendo conto della promozione che gi\u00e0 in guerra aveva ottenuto) e in maggio venne nominato quale membro al tavolo di difesa Canada-Stati Uniti. Divenne Brigadiere Generale nell'aprile del 1941. Un mese dopo venne assegnato come capo dello staff del gruppo osservatori di Londra prestando servizio sino al dicembre del 1941.\nLa seconda guerra mondiale.\nDopo l'attacco di Pearl Harbor prest\u00f2 servizio nella Roberts Commission che aveva ilcompito di investigare sui comandanti d'esercito e di marina nelle Hawaii. Nel gennaio del 1942 McNarney venne promosso Maggiore Generale e nominato al dipartimento per la riorganizzazione dell'esercito. Divenne Luogotenente Generale nel giugno successivo, sviluppando nel contempo un piano anti-sottomarino per proteggere le aree costiere dell'Atlantico.\nMcNarney fu uno degli uomini il cui nome venne fatto per dirigere la Guerra del Pacifico, ma non venne prescelto. McNarney si rec\u00f2 in Europa come deputato del supremo comando alleato nel teatro del Mediterraneo comandando le forze statunitensi dell'area dall'ottobre del 1944. Venne promosso generale nel marzo del 1945 e nel settembre di quello stesso anno divenne comandante del supremo comando alleato nel Mediterraneo per poi passare alla direzione dell'area della Germania occupata affidata agli americani.\nDopo la seconda guerra mondiale.\nIl Generale McNarney ritorn\u00f2 negli Stati Uniti come membro della commissione militare dell'ONU a New York nel marzo del 1947. Divenne comandante generale dell'Air Materiel Command alla Wright-Patterson Air Force Base nell'Ohio nell'ottobre del 1947, lasciando poi questo incarico per divenire capo del dipartimento della commissione della difesa nel settembre del 1949. McNarney si ritir\u00f2 dall'esercito il 31 gennaio 1952 per poi morire il 1\u00ba febbraio 1972 a La Jolla, California."}
{"id": "3138728", "revid": "287204", "url": "https://it.wikipedia.org/wiki?curid=3138728", "title": "Prendiamoci il futuro", "text": "Prendiamoci il futuro. Perch\u00e9 nel Lambro si muore e nel Tamigi sguazzano i delfini? \u00e8 la settima pubblicazione di Beppe Grillo, edita da Rizzoli, gi\u00e0 editore di \"A riveder le stelle. Come seppellire i partiti e tirar fuori l'Italia dal pantano\", Milano, marzo 2010."}
{"id": "3138731", "revid": "767487", "url": "https://it.wikipedia.org/wiki?curid=3138731", "title": "The Mystery of Edwin Drood (film 1909)", "text": "The Mystery of Edwin Drood \u00e8 un cortometraggio muto del 1909. Tratto dall'ultimo romanzo di Charles Dickens, \"Il mistero di Edwin Drood\", che venne pubblicato postumo nel 1870, il film \u00e8 diretto da Arthur Gilbert. Fu interpretato da Cooper Willis nel ruolo di Edwin Drood.\nDal libro vennero tratte diverse versioni cinematografiche, tra cui una del 1935 di Stuart Walker con Claude Rains. Nel 1960, la tv britannica produsse una serie omonima di 8 episodi di 30 minuti l'uno.\nProduzione.\nIl film fu prodotto dalla Gaumont British Picture Corporation.\nDistribuzione.\nDistribuito dalla Gaumont British Distributors, il film - un cortometraggio di una bobina - usc\u00ec nelle sale cinematografiche USA nel febbraio 1909."}
{"id": "3138733", "revid": "599013", "url": "https://it.wikipedia.org/wiki?curid=3138733", "title": "Durrent Brown", "text": ""}
{"id": "3138734", "revid": "287204", "url": "https://it.wikipedia.org/wiki?curid=3138734", "title": "Inti-Illimani (1970)", "text": "Inti-Illimani \u00e8 un album del gruppo musicale cileno Inti-Illimani, pubblicato nel 1970.\nDescrizione.\n\"Inti-Illimani\" \u00e8 il primo disco del gruppo ad essere pubblicato da una \"major\": la EMI Odeon cilena.\nNelle note di presentazione che si possono leggere sulla copertina del disco, redatte dal direttore artistico della EMI Odeon Rub\u00e9n Nouzeilles, si sottolinea l'importanza per il suono del gruppo dei tour che avevano realizzato in Argentina e Bolivia ed in effetti il disco si contraddistingue per la preponderanza di brani della tradizione andina e sudamericana con solo una minima parte di canzoni politiche. \nGran parte dei brani sono qui eseguiti dal gruppo per la prima volta, fanno eccezione \"Huajra\" (qui alla terza registrazione) e \"Nuestro M\u00e9xico, febrero 23\" (inciso per la seconda volta). \"Dolencias\" e \"Quiaque\u00f1ita\" furono suggerite al gruppo da V\u00edctor Jara, con il quale all'epoca collaboravano strettamente. \nIl disco fu pubblicato, in tempi diversi, in svariati paesi del mondo, a volte con identica track-list, altre volte variando l'ordine dei brani, con la copertina a volte modificata e, in alcuni casi, anche con il titolo modificato. L'album non \u00e8 mai stato pubblicato o distribuito in Italia. In Cile la EMI Odeon Chile non lo ha mai ristampato integralmente in CD, pur inserendo alcune delle tracce del disco all'interno di antologie dedicate agli Inti-Illimani o alla Nueva Canci\u00f3n Chilena."}
{"id": "3138746", "revid": "716642", "url": "https://it.wikipedia.org/wiki?curid=3138746", "title": "Paul Hall", "text": ""}
{"id": "3138753", "revid": "2215945", "url": "https://it.wikipedia.org/wiki?curid=3138753", "title": "Kristina Mladenovic", "text": "Nel circuito professionistico si \u00e8 aggiudicata un titolo WTA in singolare, il Premier di San Pietroburgo nel 2017, raggiungendo in totale otto finali. Ha raggiunto la decima posizione, suo \"best ranking\", il 23 ottobre dello stesso anno.\nOttima doppista, ha accumulato ben 24 titoli WTA su 38 finali disputate, risultando vincitrice di cinque prove del Grande Slam, di cui tre all'Open di Francia e due all'Australian Open, e di due edizioni consecutive delle WTA Finals. Il 10 giugno 2019, in seguito al secondo trionfo parigino in questa specialit\u00e0, si \u00e8 spinta fino alla posizione numero uno del ranking mondiale. In doppio misto si \u00e8 aggiudicata altri tre Slam a Wimbledon 2013, agli Australian Open 2014 e agli Australian Open 2022.\nCarriera.\nJunior.\nNel 2007 gioc\u00f2 con la connazionale e coetanea Amandine Hesse all'Open di Francia 2007 - Doppio ragazze senza superare il primo turno, proprio come accadde nel singolo. Nel corso del 2008 all'US Open 2008 - Singolare ragazze arriv\u00f2 in semifinale venendo sconfitta da Coco Vandeweghe, l'anno dopo ha partecipato all'Australian Open 2009 - Doppio ragazze in coppia con la rumena Elena Bogdan terminando ai quarti di finale.\nVinse l'Open di Francia 2009 - Singolare ragazze battendo in finale con un punteggio di 6\u20133, 6\u20132 Dar'ja Gavrilova, mentre al torneo di Wimbledon 2009 - Singolare ragazze arriv\u00f2 in finale venendo sconfitta da Noppawan Lertcheewakarn (6-3, 3-6, 1-6). Stessa sorte le tocc\u00f2 al doppio dove la Lertcheewakarn con Sally Peers vinsero in finale con un punteggio di 6-1, 6-1 la Mladenovic che gioc\u00f2 in coppia con Silvia Njiri\u0107.\n2011-2013: semifinale agli US Open e finale al Roland Garros in doppio misto.\nNel 2011 raggiunge per la prima volta una finale WTA a Copenaghen in coppia con Katarzyna Piter.\nNel 2012 inizia a frequentare con maggiore continuit\u00e0 il circuito maggiore WTA, ottenendo soprattutto in doppio risultati di rilievo, come il terzo turno agli Australian Open in coppia con Petra Marti\u0107, le semifinali di Doha in coppia con la Jans-Ignacik, e, sempre in coppia con la polacca, la vittoria a Montreal superando in finale Petrova e Srebotnik. In singolare conquista le prime vittorie in carriera in un torneo Slam agli US Open dove, ammessa con una wild card, elimina Erakovi\u0107 e Pavlyu\u010denkova prima di perdere al terzo turno contro Marion Bartoli. Sempre in Canada, a Quebec City conquista il mese dopo il secondo titolo in doppio, stavolta in coppia con la tedesca Maria, riuscendo a spingersi, partendo dalle qualificazioni, fino alla semifinale anche in singolare. A novembre fa bottino pieno nel WTA 125s di Taipei conquistando sia il titolo in singolare (batte in finale la Kai-chen Chang) che in doppio (in coppia con Hao-ching Chang). Chiude l'anno per la prima volta tra le prime cento sia in doppio (28\u00aa) che in singolare (76\u00aa).\nNel 2013 inizia subito con un buon risultato in singolare a Parigi dove raggiunge la semifinale battendo nei quarti la numero sette del mondo Kvitov\u00e1 e perdendo poi con la futura vincitrice del torneo Barthel. In febbraio si impone in doppio a Memphis in coppia con Galina Voskoboeva, poi si spinge di nuovo fino alla semifinale in singolare a Florianapolis, dove era settima testa di serie, quando viene sconfitta dalla Niculescu. Il quinto titolo WTA in doppio arriva a Charleston dove, in coppia con la \u0160af\u00e1\u0159ov\u00e1, supera in finale le numero uno del tabellone, Hlav\u00e1\u010dkov\u00e1 e Huber. In primavera prima arriva in finale, con Petra Marti\u0107, a Marrakech, poi conquista il terzo titolo in stagione a Oeiras di nuovo in coppia con Hao-ching Chang.\nPer la prima volta arriva fino ai quarti in uno Slam, sempre in doppio, a Parigi con la Voskoboeva, arrestandosi solo di fronte alle future vincitrici del torneo Makarova - Vesnina; nello stesso torneo raggiunge la finale nel doppio misto in coppia con il canadese Daniel Nestor, con il quale conferma il duo anche a Wimbledon: il 7 luglio 2013, battono in finale 5-7, 6-2, 8-6 il brasiliano Bruno Soares e la statunitense Lisa Raymond, conquistando il titolo; si tratta della prima vittoria di una francese dopo il successo di Mary Pierce nel 2005.\nIn estate si impone, ancora in doppio, a Palermo, insieme alla polacca Piter, mentre, agli US Open, ottiene il miglior risultato ancora nel doppio misto in coppia con Nestor, raggiungendo la semifinale. L'ultimo titolo dell'anno arriva in ottobre ad Osaka dove, con Flavia Pennetta, superano in finale Stosur e Zhang. Il buon andamento della stagione \u00e8 confermato dal miglioramento in classifica sia in singolare, dove raggiunge la posizione 56, che in doppio, dove chiude l'anno al diciottesimo posto mondiale.\n2014: vittoria agli Australian Open in doppio misto e finale a Wimbledon in doppio.\nNel 2014, in coppia con Daniel Nestor, ottiene il suo secondo titolo slam, il primo Australian Open, del doppio misto con la vittoria per 6-3 6-2 sul duo Mirza/Tecau. Sempre in apertura di stagione conquista l'accesso in finale sia a Brisbane (con la Voskoboeva) che a Parigi (con Timea Babos) ma in entrambe le occasioni perde l'occasione di arricchire il proprio palmares, rimediando ad Acapulco, ancora con Voskoboeva, dove conquista il nono trofeo di doppio in carriera. I mesi successivi sono piuttosto avari di risultati: solo a giugno torna a disputarsi una finale, ancora in doppio, sull'erba di 's-Hertogenbosch dove, in coppia con la Krajicek, non riesce a superare il duo Parra Santonja-Erakovi\u0107. A Wimbledon 2014, nel doppio, raggiunge la finale giocando di nuovo con l'ungherese Babos, ma nell'atto finale vengono battute dalle italiane Errani - Vinci; non riesce a confermare il titolo di doppio misto, spingendosi comunque, sempre con Nestor, fino alla semifinale.\nIl primo importante risultato in singolare arriva invece a Istanbul dove elimina Mayr-Achleitner, la numero tre del torneo Koukalov\u00e1 e Schiavone prima di arrendersi in semifinale alla ex numero uno del mondo Wozniacki per 2-6, 3-6; di rilievo anche i due quarti di finale consecutivi conquistati a Baku e Washington in luglio, preludio alla quinta finale stagionale in doppio conquistata a Cincinnati, sempre insieme alla Babos; dopo essersi prese una rivincita nei confronti di Errani e Vinci nei quarti, sono costrette al ritiro nel secondo set della finale. A novembre raggiunge di nuovo una doppia finale in un WTA 125s a Limoges ma viene sconfitta in finale sia in singolare, da Tereza Smitkov\u00e1, che, ancora con la Babos, in doppio. Per la prima volta dopo cinque anni di continui miglioramenti, chiude dunque l'anno con una posizione peggiore rispetto alla stagione precedente, scendendo in singolare all'ottantunesimo posto del ranking, mentre riesce a mantenersi tra le prime venti del mondo in doppio.\n2015: quarti di finale all'US Open.\nAgli Australian Open esce al secondo turno sia in singolare che in doppio, ma riesce a raggiungere per la seconda volta consecutiva la finale nel doppio misto: Mladenovic e Nestor non riescono per\u00f2 a confermare il titolo del 2014 cedendo in finale a Martina Hingis e Leander Paes.\nA quasi un anno dall'ultimo successo, si impone sempre in coppia con Babos, a Dubai battendo in finale Muguruza e Su\u00e1rez Navarro. In singolare raggiunge per la prima volta i quarti a Monterrey, dove viene estromessa dalla numero uno del tabellone Ivanovi\u0107 e in seguito supera due turni anche a Key Biscane, dove raggiunge la semifinale in doppio. Come nel 2013 gioca un buon torneo a Marrakech: in singolare perde in semifinale al cospetto della compagna di doppio Babos, insieme alla quale per\u00f2 si aggiudica il trofeo di doppio. Anche a Roma la coppia franco magiara riesce ad imporsi, stavolta avendo la meglio sul duo numero uno del torneo, Hingis - Mirza per 6-4, 6-3.\nNel maggio 2015 accede alla prima finale WTA International della carriera, a Strasburgo dove viene battuta da Samantha Stosur per 6-3 2-6 3-6; poi ottiene per la prima volta in carriera due vittorie nello Slam di casa, superando a Parigi Bouchard e Kovinic. Buone anche le prestazioni sull'erba, con i quarti di 's-Hertogenbosche la semifinale di Birmingham, che precedono le prime due vittorie in carriera in singolare a Wimbledon (contro Dulgheru e Ostapenko) e la semifinale in doppio, poi persa contro Makarova e Vesnina. Per la prima volta in coppia con Belinda Bencic si impone a Washington per poi mettere a segno la migliore prestazione in carriera in uno Slam: agli Us Open infatti riesce a battere Kuznecova, Jovanovski, Kasatkina e Makarova arrivando a disputare i suoi primi quarti di finale Slam contro Roberta Vinci dalla quale viene per\u00f2 eliminata in tre set. Grazie ai buoni risultati ottenuti nei 17 tornei giocati insieme, partecipa insieme alla Babos alle WTA Finals di Singapore dove per\u00f2 ottengono solo una vittoria nei tre incontri del girone rosso. Al termine della stagione la tennista francese pu\u00f2 vantare la ventinovesima posizione nel ranking di singolare e la nona in quello di doppio.\n2016: 1\u00ba Roland Garros, finale agli US Open, quattro tornei WTA stagionali e Top 3 in doppio.\nInizia l'anno malamente perdendo dalla connazionale Aliz\u00e9 Cornet nel primo turno per 3-6 4-6. A Sydney perde nuovamente da una francese, stavolta per mano di Caroline Garcia per 6-7 4-6. In doppio, invece, raggiunge la finale in coppia proprio con la Garcia. Non riescono a conquistare il titolo venendo fermata dalla coppia Hingis/Mirza per 6-1 5-7 5-10. Nell'Australian Open migliora il risultato raggiungendo il terzo turno venendo sconfitta da Dar'ja Gavrilova per 4-6 6-4 9-11. A San Pietroburgo viene sconfitta al terzo set da Laura Siegemund. Nel torneo di Dubai estromette Lesja Curenko, per poi arrendersi contro Coco Vandeweghe per 5-7 6-3 4-6. In coppia con la Garcia raggiunge la finale, ma vengono nuovamente sconfitte con un doppio 4-6. In Qatar, agli Indians Wells e a Miami viene estromessa al primo turno rispettivamente da Barbora Str\u00fdcov\u00e1, Julija Putinceva e Nicole Gibbs; mentre a Charleston sconfigge Tatjana Maria per 6-4 6-3, ma viene rimontata a sorpresa da Mirjana Lu\u010di\u0107-Baroni per 6-7 nel terzo set. In doppio, invece, si aggiudica il torneo in coppia con Garcia. A Stoccarda viene fermata da Andrea Petkovi\u0107 in due set nel primo turno; mentre in doppio, lei e Garcia, si rifanno sulla coppia Hingis/Mirza per 2-6 6-1 10-6 in finale. Nel masters di Madrid viene eliminata nuovamente dalla Lu\u010di\u0107-Baroni per 2-6 3-6, ma in doppio si aggiudica il torneo battendo nuovamente Hingis/Mirza (6-4 6-4). A Roma viene estromessa nettamente nel primo turno da Je\u013cena Ostapenko con un risultato di 3-6 1-6. Nel torneo di Stasburgo raggiunge la semifinale venendo nuovamente dalla croata Lu\u010di\u0107-Baroni, stavolta con un risultato ancora pi\u00f9 netto: 1-6 1-6.\nNell'Open di Francia raggiunge il terzo turno venendo sconfitta dalla n\u00b0 1 del mondo e campionessa in carica, Serena Williams, per 4-6 6-7. Tuttavia, in doppio ottiene grandi risultati vincendo il suo primo Slam. In finale, in coppia con Garcia, si impone sulla coppia russa Makarova/Vesnina per 6-3 2-6 6-4. Traguardo possibile grazie alle vittorie sulle coppie: Beck/Wickmayer (6-4 6-2), Parmentier/Johansson (6-1 4-6 6-2), Friedsam/Siegemund (6-3 6-2), Larsson/Bertens (7-5 6-3) e Kuznecova/Gasparjan (6-4 4-6 6-3). In doppio misto, invece, in coppia con Pierre-Hugues Herbert raggiunge la semifinale. Raggiunge la finale al Ricoh Open,dove perde contro Coco Vandeweghe per 7-5 7-5. Per la Mladenovic si tratta della prima finale in stagione e della terza sconfitta su quattro nell'atto finale di un torneo WTA. A Maiorca viene sconfitta con un doppio 4-6 per mano di Sabine Lisicki. Nel torneo di Eastbourne si spinge fino ai quarti di finale venendo sconfitta in tre set da M\u00f3nica Puig. Nemmeno a Wimbledon fa meglio, venendo sconfitta per 3-6 3-6 da Aljaksandra Sasnovi\u010d nel primo turno. Nel torneo della capitale americana, Washington, raggiunge i quarti di finale venendo rimontata da Yanina Wickmayer (6-4 3-6 4-6). Anche a Toronto esce di scena, ma stavolta al primo turno e da Alla Kudrjavceva, per 6-7 6-1 3-6.\nRappresenta la Francia alle Olimpiadi di Rio dove non trova soddisfazioni in quanto raggiunge il secondo turno nel singolare venendo eliminata in un match molto complesso da Madison Keys per 5-7 7-5 6-7; in doppio, in coppia con la Garcia, viene sconfitta al primo turno e anche nel doppio misto, in coppia con Herbert.\nNon ottiene risultati di grande rilievo nemmeno a Cincinnati e in Connecticut, raggiungendo solamente il secondo turno nel primo torneo. Non riesce a ripetere il terzo turno agli US Open venendo sconfitta per 6-7 nel terzo contro Anastasija Pavlju\u010denkova. Per quanto riguarda il doppio, raggiunge la finale venendo poi rimontata dalla coppia Mattek-Sands/\u0160af\u00e1\u0159ov\u00e1 per 6-2 6-7 4-6. Durante il torneo sconfiggono: \u014csaka/Nara con un doppio 6-3, Rogers/Broady per 6-3 6-1, Hozumi/Kat\u014d per 6-2 6-3, Str\u00fdcov\u00e1/Mirza per 7-6 6-1 e Vandeweghe/Hingis per 6-3 6-4. Nel torneo coreano viene eliminata a sorpresa nel secondo turno per mano di Sara Sorribes Tormo (6-1 2-6 4-6). A Wuhan e Pechino non ottiene grandi risultati, centrando un secondo turno. Kiki raggiunge un'altra finale ad Hong Kong, battendo in sequenza Dalila Jakupovi\u010d (7-66 6-1), Nao Hibino (7-65 6-2), Bethanie Mattek-Sands (3-6 6-3 7-63) e Dar'ja Gavrilova (7-5 6-3). Nell'ultimo atto viene superata da Caroline Wozniacki, che si impone per 6-1 64-7 6-2. Nella Kremlim Cup viene sconfitta nel secondo turno da T\u00edmea Babos per 1-6 4-6. Nel torneo solamente in doppio, il Masters femminile, raggiunge la semifinale dove viene sconfitta di nuovo dalla coppia Mattek-Sand/\u0160af\u00e1\u0159ov\u00e1, stavolta per 3-6 5-7.\nChiude la stagione alla posizione numero 42 in singolare e alla numero 2 in doppio.\n2017, l'anno migliore in singolare: vittoria di un Premier, quarti di finale al Roland Garros e Top 10.\nNel 2017 vince il primo titolo Premier della carriera a San Pietroburgo. In tale circostanza batte Elise Mertens (7-65 6-4), Venus Williams (testa di serie numero 4, 6-3 6-1), Roberta Vinci (testa di serie numero 6, 6-1 6-4), Natalia Vyklyantseva (4-6 6-2 6-2) mentre nell'ultimo atto s'impone su Julia Putinceva per 6-2 63-7 6-4.\nNel mese successivo, la transalpina trova la seconda finale stagionale ad Acapulco, torneo nel quale \u00e8 seconda testa di serie. Mladenovic, nel corso del torneo, batte: Varvara Lepchenko (6-2 6-3), Heather Watson (7-64 65-7 7-5, in 3 ore e 34 minuti), Kirsten Flipkens (6-4 6-3) e Christina McHale per 7-5 4-6 6-2. Nell'ultimo atto si arrende all'ucraina Lesja Curenko con lo score di 6-1 7-5.\nA Marzo raggiunge per la prima volta in carriera la semifinale in un Premier Mandatory a Indian Wells, dove, accreditata della ventottesima testa di serie, gode di un bye al primo turno; al suo debutto supera la tedesca Beck (6-0, 7-5) e incontra poi Simona Halep, numero 4 del mondo nei confronti riesce ad imporsi con un convincente doppio 6-3. Eliminata la testa di serie pi\u00f9 alta della sua fetta di tabellone, supera negli ottavi l'americana Davis, sempre con un doppio 6-3 e incontra nei quarti la numero tredici del torneo, Caroline Wozniacki, gi\u00e0 vincitrice del torneo nel 2011, che non aveva mai superato nei tre precedenti diretti. Anche in questo caso la danese parte bene vincendo 6-3 il primo set; il secondo parziale rimette in corsa la francese che si aggiudica il tie-break per poi gestire con autorevolezza il set decisivo, che si aggiudica con il punteggio di 6-2: con questo risultato la Mladenovic si assicura l'ingresso nelle prime venti giocatrici del ranking mondiale. La semifinale la vede opposta a quella che sar\u00e0 poi la vincitrice del torneo, Elena Vesnina: la russa guida il match fin dall'inizio (partendo con un impressionante parziale di 5-0) innervosendo l'avversaria che non riesce mai a completare i tentativi di rimonta e cede per 6-3, 6-4.\nDopo la modesta partecipazione a Miami (secondo turno in singolare e quarti in doppio) e aver regalato due punti decisivi alla sua nazionale di Fed Cup nello spareggio per la permanenza nel Gruppo Mondiale contro la Spagna, torna a mettersi in luce a Stoccarda: nel primo turno batte agevolmente la Lu\u010di\u0107-Baroni per incontrare poi le numero uno del tabellone, nonch\u00e9 vincitrice delle due ultime edizioni del torneo, Angelique Kerber: di nuovo un'avversaria mai sconfitta in carriera. Il primo set vede la francese primeggiare in sicurezza fino al 6-2 finale; nel secondo la numero due del mondo strappa il servizio ma Mladenovic riesce a mantenere sotto pressione l'avversaria fino al sorpasso e al definitivo 7-5. Nei quarti domina la Su\u00e1rez-Navarro per 6-2, 6-4. La semifinale la vede opposta a Marija \u0160arapova, al rientro dopo il periodo di squalifica per doping. Nel primo set la russa si impone in maniera perentoria per 6-3, ma nel secondo il gioco si mantiene in equilibrio fino all'undicesimo game quando Mladenovic annulla tre palle break per poi strappare il servizio all'avversaria per il decisivo 7-5. Dopo alcuni giochi in equilibrio Mladenovic prima allunga nel sesto gioco, poi allunga fino al 5-3 e servizio, poi subisce una parziale riscossa della russa che va a servire per il 5 pari: \u00e8 qui che Mladenovic, al termine di un gioco lottatissimo, riesce a trovare il guizzo decisivo e a conquistare la terza finale in meno di tre mesi. L'avversaria \u00e8 la tedesca Laura Siegemund, entrata in tabellone grazie ad una wild card e capace nel suo percorso di eliminare due aspiranti numero uno: Karol\u00edna Pl\u00ed\u0161kov\u00e1 e Simona Halep. La tedesca approfitta di una prestazione di Mladenovic deludente in tutti i fondamentali e si impone 6-1; nel secondo parziale il match vede le sfidanti a ruoli invertiti: \u00e8 Mladenovic a guidare senza particolari flessioni fino al 6-2. Il parziale decisivo \u00e8 invece equilibrato, nonostante il break che la tedesca si aggiudica prima di andare a servire per il titolo. La tensione (e una penalit\u00e0) riportano in equilibrio il set e soltanto un avvincente tie break consegna il trofeo a Siegemund.\nDopo la terra indoor, \u00e8 la volta della terra rossa di Madrid: Kiki \u00e8 testa di serie numero 14 e debutta perdendo un set contro Konjuh; la croata \u00e8 per\u00f2 costretta al ritiro nel terzo set; nel secondo turno risolve solo al tie break del terzo set la partita contro Laureen Davis, prima di liquidare con un perentorio 6-2, 6-1 la connazionale qualificata Oc\u00e9ane Dodin. Nei quarti incontro la wild card C\u00eerstea e la supera con un doppio 6-4; la semifinale incontra la sua compagna di doppio Kuznecova e la supera per 6-4, 7-64. \u00c8 di nuovo finale per Mladenovic, la prima di cos\u00ec alto livello (Premier Mandatory), la quarta del 2017: l'avversaria \u00e8 la campionessa uscente Simona Halep. Mladenovic si porta avanti 5-3 nel primo set ma subisce il perentorio rientro della rumena, che si impone 7-5; l'equilibrio del secondo set si risolve a favore della francese nel tie-break, nonostante l'insorgere di problemi alla schiena, che risulteranno per\u00f2 determinanti nel set decisivo che Halep si aggiudica per 6-2.\nMa la buona stagione continua a Parigi: nonostante un inizio decisamente in salita (al primo turno perde il primo set e supera Brady solo 9-7 al terzo), Mladenovic prosegue lo slam di casa superando Errani (6-2, 6-3) e Rogers (7-5, 4-6, 8-6) raggiungendo per la prima volta gli ottavi, dove elimina a sorpresa Muguruza, campionessa uscente, in un match pieno di rovesciamenti di fronte (6-1, 3-6, 6-3 i parziali). Riporta cos\u00ec una francese ai quarti di Finale del Roland Garros sei anni dopo la Bartoli; l'avversaria \u00e8 la svizzera Timea Bacsinszky, testa di serie numero otto. L'incontro \u00e8 pesantemente condizionato dalle condizioni meteorologiche: prima il vento infastidisce entrambe le atlete, poi la pioggia che fa sospendere il gioco per due volte nel secondo set. A patire di pi\u00f9 le difficili condizioni ambientali \u00e8 Mladenovic, che sente ovviamente anche la pressione del torneo di casa, nervosa al punto di arrivare alle lacrime durante gli ultimi giochi. L'esito (6-4, 6-4 per la svizzera) non le \u00e8 favorevole ma per la francese questo \u00e8 il secondo quarto di finale in uno Slam e le consente di ritoccare ancora il best ranking toccando la tredicesima posizione mondiale. Posizione che verr\u00e0 ancora ritoccata di un posto la settimana successiva, dopo i quarti raggiunti a 's-Hertogenbosch. Sull'erba raggiunge i quarti anche a Birmingham e il terzo turno Eastbourne mentre a Wimbledon si ferma al secondo turno, confermando per\u00f2 i quarti di finale in doppio del 2016, sempre in coppia con la Kuznecova. In occasione dello Slam inglese si lamenta dello stato del campo, causa di una caduta con alcune conseguenze al ginocchio. L'ultima parte della stagione \u00e8 invece la pi\u00f9 difficile, anche per il persistere dei problemi legati a quell'infortunio: dopo il primo turno superato a Washington contro Tatjana Maria, subisce nove sconfitte consecutive, compresa quella agli US Open; nello slam americano raggiunge il terzo turno in doppio, specialit\u00e0 nella quale non giocher\u00e0 nei seguenti tornei asiatici proprio per limitare lo sforzo fisico e cercare di non affaticare l'articolazione.\nA fine 2017 la Mladenovic \u00e8 undicesima in singolare e ventiseiesima in doppio.\n2018: scarsi risultati in singolare; ritorno in Top 3, vittoria agli Australian Open e alle WTA Finals in doppio.\nInizia la stagione partecipando come testa di serie numero 6 a Brisbane, ma viene sconfitta in rimonta da Aljaksandra Sasnovi\u010d per 6-1 3-6 5-7. Non fa meglio a Sydney dove si ritira contro Ellen Perez nel primo turno sul punteggio di 4-6 2-4 in favore all'australiana. Partecipa come undicesima testa di serie all'Australian Open dove viene estromessa da Ana Bogdan in due facili set (3-6 2-6) al primo turno. Tuttavia, ritorna a vincere in doppio dopo quasi due anni dall'ultimo torneo vinto. In coppia con T\u00edmea Babos si aggiudica lo Slam avendo la meglio in finale sulla coppia russa Makarova/Vesnina per 6-4 6-3. Durante lo Slam sconfiggono in ordine: Dzalamidze/Knoll per 7-5 6-3; Parra Santonja/Arruabarrena Vecino per 3-6 6-3 6-4; Stojanovi\u0107/Golubic per 7-5 6-2; Sestini Hlav\u00e1\u010dkov\u00e1/Chan per 6-4 0-6 7-6 e Shuai/Su-wei per 6-4 6-2. Raggiunge una finale a quasi un anno di distanza a San Pietroburgo eliminando in ordine, dopo aver usufruito di un bye: Dominika Cibulkov\u00e1 con un doppio 6-4, Kate\u0159ina Siniakov\u00e1 per 6-4 6-3 e Dar'ja Kasatkina per 3-6 6-3 6-2. In finale \u00e8 costretta ad arrendersi a Petra Kvitov\u00e1 con un netto 1-6 2-6. In Qatar si sbarazza di Peng Shuai, per perdere a sorpresa con un doppio 3-6 contro Anna Blinkova. In doppio raggiunge i quarti di finale insieme alla Babos. Nel torneo di Dubai viene fermata al primo turno da Naomi \u014csaka per 2-6 2-6. Ad Acapulco raggiunge i quarti di finale dopo avere sconfitto Amandine Hesse per 6-2 6-2 e Beatriz Haddad Maia in rimonta per 3-6 6-3 7-5. Viene poi sconfitta nettamente da Lesja Curenko con un doppio 2-6. Nei masters di Indians Wells e Miami non va oltre il secondo raggiunto nel primo. Raggiunge la semifinale in coppia con Babos negli Indians Wells. Qui incontrano nuovamente le russe Makarova/Vesnina le quali si rifanno con il punteggio di 4-6 2-6. A Lugano si ritira nel primo turno contro Tamara Korpatsch sotto di 65-7 2-3. Nel torneo di Stoccarda non ripete la finale raggiunta l'anno precedente venendo sconfitta in un match molto complesso da Anett Kontaveit, la quale si impone in rimonta per 7-5 63-7 65-7. A Madrid si ferma al terzo turno venendo estromessa da Marija \u0160arapova per 3-6 4-6. Insieme alla Babos raggiunge la finale che la vede opposte nuovamente a Makarova/Vesnina, le quali hanno la meglio nel super tie-break per 8-10. Negli Internazionale d'Italia si ritira contro Anastasija Sevastova sotto di 3-6 0-3.\nPrende parte all'Open di Francia dove incontra Andrea Petkovi\u0107, che si impone per 610-7 2-6. In doppio si spinge fino ai quarti di finale dove viene sconfitta dalle giapponesi Hozumi/Ninomiya per 64-7 3-6. Nemmeno in doppio misto, in coppia con Alexis Musialek, ha pi\u00f9 fortuna dove vengono eliminati nel secondo turno dagli olandesi Schuurs/Middelkoop per 4-6 5-7. Gli scarsi risultati in singolare continuano anche sul suolo britannico a Birmingham. Raggiunge il secondo turno venendo estromessa da Magdal\u00e9na Ryb\u00e1rikov\u00e1 (6-3 2-6 1-6). Si aggiudica il titolo in doppio con la Babos estromettendo in finale la coppia formata da Mertens/Schuurs per 4-6 6-3 10-8. A Eastbourne estromette in tre set Heather Watson, ma viene fermata poi da Ashleigh Barty per 3-6 2-6. Nello Slam di Wimbledon raggiunge il terzo turno sbarazzandosi di Anna Karol\u00edna Schmiedlov\u00e1 e Tatjana Maria, prima di essere fermata dalla futura finalista Serena Williams, per 5-7 62-7. In coppia con la Babos raggiunge i quarti dove sono costretta ad arrendersi alla coppia Spears/Rosolska per 64-7 3-6. Nel torneo di San Jose viene sconfitta dalla compagna di doppio, Timea Babos, per 4-6 2-6. Nel torneo di Montreal viene sconfitta da Viktoryja Azaranka la quale le lascia un solo game (0-6 1-6). A Cincinnati raggiunge il terzo turno dopo aver usufruito del ritiro di Julia G\u00f6rges (6-4 3-2 per la francese) e dopo aver eliminato in maniera convincente Vikt\u00f3ria Ku\u017emov\u00e1 per 6-3 6-0. Viene poi estromessa da Petra Kvitov\u00e1, testa di serie numero 8, per 4-6 2-6. Nel torneo di New Haven viene eliminata al primo turno da Aljaksandra Sasnovi\u010d per 66-7 7-63 2-6.\nPrende parte all'ultimo Slam della stagione, l'US Open. In singolare non brilla raggiungendo solamente il secondo turno venendo fermata da Carla Su\u00e1rez Navarro con il risultato di 1-6 6-4 4-6. In doppio, invece, si impone insieme alla Babos sulle coppie: Van Uytvanck/Flipkens per 6-4 7-5, Santamaria/Gibbs per 6-0 6-2, Kops-Jones/Gr\u00f6nefeld per 6-3 6-4, Hradeck\u00e1/Makarova per 7-6 6-2 e Stosur/Zhang per 6-4 7-6. Raggiungono, cos\u00ec, la finale dello Slam dove vengono sconfigge in rimonta in un match complesso dalla coppia Barty/Vandeweghe, le quali si impongono per 6-3 62-7 66-7. Disputa i tornei di Tokyo, Wuhan e Pechino senza andare oltre il primo turno sconfitta da: Anett Kontaveit (3-6 65-7), Kate\u0159ina Siniakov\u00e1 (64-7 2-6) e Angelique Kerber (2-6 2-6). Nel torneo di Linz raggiunge i quarti di finale dopo aver estromesso Harriet Dart e T\u00edmea Babos, per poi venire eliminata da Andrea Petkovi\u0107. A Mosca si impone su Anna Kalinskaja, prima di cedere nuovamente alla Kontaveit. Si riscatta in doppio, dove, in coppia con Galina Voskoboeva, raggiunge la semifinale. Prende parte al Masters di fine anno, le WTA Finals in doppio, dove \u00e8 seconda testa di serie insieme alla Babos. Dopo essersi imposte su Dabrowski/Xu per 6-0 6-2 e su Barty/Vandeweghe per 65-7 6-3 10-8 (match in cui erano sotto di 1-6 nel \"tie-break\" decisivo), conquistano il titolo superando nell'atto finale Siniakov\u00e1/Krej\u010d\u00edkov\u00e1, principali favorite, per 6-4 7-5.\nLa serbo-francese termina il 2018 alla posizione numero 43 in singolare, mentre si issa al terzo posto in doppio.\n2019, l'anno migliore in doppio: numero uno del mondo, 2\u00ba Roland Garros e 2\u00ba WTA Finals; discreti successi in singolare e prima Fed Cup.\nInizia malamente la stagione venendo sconfitta all'esordio da Destanee Aiava a Brisbane per 3-6 62-7. Non fa meglio a Sydney dove, dopo un match lottato, viene eliminata da Kimberly Birrell per 65-7 6-3 68-7. Agli Australian Open esce al primo turno contro Donna Veki\u0107, che si impone in due facili sets. Nonostante ci\u00f2, raggiunge la finale in doppio con la compagna T\u00edmea Babos per il secondo anno consecutivo; vengono sconfitte da Zhang Shuai/Samantha Stosur, sorpresa del torneo, per 3-6 4-6. Di conseguenza, non possono ripetere il successo dell'anno precedente. Prende parte al torneo di S. Pietroburgo non andando oltre il primo turno, in quanto cede a Je\u013cena Ostapenko (1-6 6-0 0-6). Partecipa al torneo di Dubai dove si impone su Fatma Al-Nabhani con un severo 6-1 6-1 e su Naomi \u014csaka, numero uno del mondo, per 6-3 6-3. Ci\u00f2 segna la sua vittoria pi\u00f9 importante in carriera. Successivamente, viene sconfitta da Carla Su\u00e1rez Navarro per 5-7 5-7, dopo essere stata in vantaggio per 5-1 nel primo set e con la possibilit\u00e0 di chiudere il primo parziale con il proprio servizio.\nVola negli States dove esce di scena al primo turno nel Challenger di Indian Wells per mano di Timea Bacsinszky (3-6 4-6 3-6), mentre nel Premier Mandatory di Indian Wells viene facilmente fermata al secondo turno dalla \u014csaka. Non fa meglio a Miami, dove subisce un doppio 6-3 da Wang Yafan. Nel torneo di Monterrey raggiunge i quarti di finale grazie alle vittorie su Beatriz Haddad Maia per 6-4 1-6 7-65 e su Gr\u00e9ta Arn per 6-0 6-2, prima di venire sconfitta dalla futura vincitrice, Garbi\u00f1e Muguruza, che ha la meglio con il punteggio di 6-1 7-65.\nInaugura la stagione sulla terra rossa a Istanbul con i quarti di finale in singolare e la vittoria del titolo in doppio. In singolo si sbarazza delle ucraine Dajana Jastrems'ka (6-3 6-4) e Kateryna Kozlova (6-1 6-2), per poi perdere la maratona contro Petra Marti\u0107, futura campionessa, con il punteggio di 7-64 4-6 7-62 in favore alla croata. Tuttavia, in coppia con la Babos si aggiudica il torneo lasciando solamente un game alla coppia Guarachi/Santamaria nell'atto finale; precedentemente si erano imposte su: \u00d6zgen/B\u00fcy\u00fckak\u00e7ay per 6-2 6-4, Mitu/Panova per 6-7 6-3 [10-6] e su Vor\u00e1\u010dov\u00e1/Lister con un doppio 6-2. Si presenta al Masters di Madrid dove, superate le qualificazioni, estromette agevolmente Barbora Str\u00fdcov\u00e1, prima di subire la sconfitta da parte di Petra Kvitov\u00e1, n\u00b0 2 del ranking WTA. In Italia, invece, si spinge fino ai quarti di finale, dove supera tra le altre la \"top ten\" Ashleigh Barty, arrendendosi in rimonta a Maria Sakkar\u012b (7-5 3-6 0-6). Disputa lo Slam francese, dove al primo turno ha la meglio sulla connazionale Fiona Ferro per 6-3 7-6, prima di perdere nuovamente contro la Marti\u0107, stavolta con un punteggio pi\u00f9 netto: 2-6 1-6. Nonostante ci\u00f2, in coppia con la Babos si aggiudica il secondo Roland Garros in carriera a distanza di tre anni dall'ultimo trionfo. Durante la corsa al titolo hanno la meglio sulle seguenti coppie: Wang/Jiang con un doppio 6-2; Cornet/Marti\u0107 per 7-5 6-1; Siegemund/Friedsam per 4-6 6-3 6-3; Stosur/Zhang, teste di serie numero cinque, per 3-6 6-1 7-6; Mertens/Sabalenka, seste teste di serie, per 6-2 6-1 e, in finale, Duan/Zheng per 6-2 6-3. In seguito a questo successo, si issa al vertice della classifica mondiale per la prima volta in carriera.\nInizia la stagione sull'erba a Nottingham. Qui si impone su Magdalena Fr\u0119ch per 7-5 6-2 e su Astra Sharma per 6-1 7-5, per poi venire fermata dalla futura finalista, Donna Veki\u0107, che la estromette con il punteggio di 7-5 6-4. Nel torneo di Birmingham esce di scena all'esordio per mano di Evgenija Rodina (2-6 6-2 4-6). A Wimbledon non ripete il terzo turno dell'anno precedente, in quanto viene sconfitta in due sets da Petra Kvitov\u00e1, numero sei del ranking WTA. Si rif\u00e0 in doppio, raggiungendo con la tennista ungherese la semifinale. Dopo aver estromesso le coppie statunitensi Sanchez/Pegula per 6-4 3-6 6-2 e Riske/Brady con un doppio 6-2, usufruiscono del ritiro di Cornet/Marti\u0107 e riescono ad eliminare Melichar/Peschke in rimonta per 2-6 6-2 9-7; in finale, cedono in due sets alle future campionesse, Su-wei/Str\u00fdcov\u00e1.\nIn preparazione allo US Open, gioca a Washington (quarti di finale, sconfitta da Anna Kalinskaja in tre sets), Toronto (sconfitta nettamente al primo turno da Jennifer Brady) e Cincinnati (sconfitta all'esordio da Magda Linette in due sets). Agli US Open non fa meglio, in quanto, dopo aver avuto la meglio sulla campionessa dell'edizione 2016, Angelique Kerber, cede a sorpresa alla connazionale Fiona Ferro. In coppia con la Babos si ferma ai quarti di finale, non riuscendo ad eguagliare la finale dell'anno precedente, a causa della rimonta inflitta dalle future finaliste, Barty/Azaranka.\nPrende parte al torneo di Zhengzhou, nuovo nella categoria Premier, spingendosi fino alla semifinale, dove cede per la terza volta in stagione alla Marti\u0107 (0-6 3-6); precedentemente si era imposta su: Duan Yingying per 6-2 6-3, Caroline Garcia per 7-5 6-2 e su Elina Svitolina, n\u00b0 6 della classifica mondiale, per 6-4 4-6 6-3. Per la francese di origini serbe si tratta della prima semifinale dopo un anno e mezzo. Successivamente, viene estromessa nettamente dalla croata Petra Marti\u0107, che si sbarazza di Kiki per 6-0 6-3. Prende parte al torneo di Osaka, ma cede malamente a Misaki Doi nel primo turno, mentre a Wuhan perde nuovamente contro la Marti\u0107, stavolta con un doppio 6-2. Nell'ultimo Premier Mandatory della stagione si impone su Danielle Collins per 6-3 6-2, prima di venire eliminata dalla top 10 Petra Kvitov\u00e1. In coppia con Babos non ottiene particolari successi, poich\u00e9 vengono fermate dalla coppia nipponica Shibahara/Aoyama nei quarti di finale. Nonostante questa piccola parentesi negativa, si rif\u00e0 a Linz e a Mosca. Infatti, Mladenovic raggiunge i quarti di finale in Austria estromettendo Kate\u0159ina Siniakov\u00e1 (6-1 7-5) e la quarta testa di serie Donna Veki\u0107 (3-6 6-1 6-2), prima di perdere contro Ekaterina Aleksandrova, n\u00b0 8 del seeding, in due sets. Fa meglio nel Premier russo, in quanto eliminando in tre sets: Julija Putinceva, Anastasija Sevastova e Kiki Bertens (privandola della possibilit\u00e0 di partecipare alle WTA Finals, a causa della prematura sconfitta), si spinge fino alla seconda semifinale della stagione, dove verr\u00e0 fermata da Belinda Bencic (3-6 4-6), numero dieci del mondo e in corsa per il Masters di fine anno. Raggiunge Babos a Shenzhen per la WTA Finals, dove trionfer\u00e0 per il secondo anno consecutivo insieme all'ungherese, eguagliando il record della coppia Cara Black/Liezel Huber (2007-2008). Infatti, in finale spazzeranno via la coppia formata da Barbora Str\u00fdcov\u00e1 e Hsieh Su-wei con il punteggio di 6-1 6-3. Tale trionfo le permette di chiudere la stagione al secondo posto della classifica mondiale in doppio, dietro la ceca Str\u00fdcov\u00e1. Successivamente, disputa la seconda finale di Fed Cup in carriera con la Francia. Stavolta l'esito \u00e8 positivo, poich\u00e9 Mladenovic porta i tre punti necessari alla vittoria battendo in singolare Ashleigh Barty (2-6 6-4 7-61) e Ajla Tomljanovi\u0107 (6-1 6-1), mentre in coppia con Caroline Garcia si sbarazza del duo Barty/Stosur. Per concludere l'anno, disputa il torneo ITF negli Emirati Arabi arrivando in semifinale, dove verr\u00e0 sconfitta dall'ucraina Daria Snigur per 3-6 66-7. \n2020: doppietta in doppio, trionfo a Melbourne e a Parigi.\nApre l'anno giocando le qualificazioni per il torneo di Brisbane ma senza successo, poich\u00e9 viene fermata nel secondo turno da Ljudmila Samsonova. Insieme ad Ajla Tomljanovi\u0107, invece, si impone su Kudermetova/Riske per 6-0 6-1 e su Pl\u00ed\u0161kov\u00e1/Veki\u0107 per 6-2 6-4, per poi ritirarsi prima di scendere in campo per il match valido per la semifinale contro Ashleigh Barty e Kiki Bertens. Disputa gli Australian Open, venendo sconfitta all'esordio dalla n\u00b0 2 del mondo, Karol\u00edna Pl\u00ed\u0161kov\u00e1, la quale ha la meglio per 6-1 7-5. Tuttavia, ritorna a giocare in coppia con Babos aggiudicandosi il primo Slam stagionale, trattasi il secondo trionfo a Melbourne dopo il 2018. Nella corsa al titolo, la coppia franco-ungherese si sbarazza di: Raluca Olaru/Jakupovi\u010d per 7-5 6-3; G\u00f6rges/Barty per 7-5 6-4; Sasnovi\u010d/Ku\u017emov\u00e1, teste di serie numero quindici, per 7-64 6-3; Gauff/McNally per 6-2 6-4; Chan/Chan, teste di serie numero sette, per 7-5 6-2; Su-wei/Str\u00fdcov\u00e1, coppia numero uno del mondo, per 6-2 6-1. Si ripresenta in singolare a San Pietroburgo, ma non va oltre il primo turno eliminata in due sets da Alison Van Uytvanck. A Dubai \u00e8 costretta a giocare le qualificazioni; le supera agevolmente piegando Jasmine Paolini, Dar'ja Kasatkina e Polona Hercog. All'esordio si impone con decisione su Aljaksandra Sasnovi\u010d (6-4 6-3), prima di cedere sul campo centrale nuovamente a Karol\u00edna Pl\u00ed\u0161kov\u00e1, la quale le lascia tre games. Nel Premier 5 di Doha viene sconfitta in tre parziali da Veronika Kudermetova (66-7 6-0 3-6). Insieme a Babos, raggiunge la semifinale sconfitte a sorpresa da Je\u013cena Ostapenko/Gabriela Dabrowski, con il punteggio di 6-4 1-6 [10-7]. Quest'ultima sconfitta, le coster\u00e0 la perdita del primo posto in classifica WTA, infatti scivola alla terza posizione. Gareggia nel torneo di Lione, superando in rimonta la connazionale Chlo\u00e9 Paquet per 1-6 6-2 6-4; tuttavia, viene fermata dalla futura finalista Anna-Lena Friedsam con un doppio 3-6. Per quanto riguarda la classifica, rimane stabile alla 42\u00aa posizione del ranking. In seguito, non disputa alcun torneo a causa della cancellazione dei tornei del Sunshine Double per la COVID-19.\nDopo la lunga pausa dovuta alla pandemia, la francese riprende a giocare in quel di Palermo, dove perde al primo turno dalla russa Aleksandrova (7-5 1-6 0-6). Va poi a giocare in America i tornei sul cemento: al Western &amp; Southern Open (giocato in via straordinaria a New York) ottiene la prima vittoria dal rientro eliminando Anastasija Sevastova per 6-3 6-4 ma al secondo turno viene fermata da Elise Mertens, testa di serie numero 14, per 1-6 7-6(5) 3-6. Partecipa, rimanendo a New York, allo US Open, dove \u00e8 accreditata della testa di serie numero 30; al primo turno si impone sulla wild card di casa Hailey Baptiste per 7-5 6-2. Al secondo turno affronta la russa Varvara Gracheva, numero 102 del mondo: la francese sembra avviarsi a un comodo successo, dopo aver vinto per 6-1 il primo set ed essersi portata avanti di due break nel secondo set, fino ad assestarsi sul 6-1 5-2 40-0 al servizio. In maniera del tutto inaspettata, Mladenovic finisce per perdere il secondo set e, alla fine, anche l'incontro, lasciando strada a Gracheva che vince per 1-6 7-6(2) 6-0.\nLa francese si presenta al Roland Garros, dove esce di scena gi\u00e0 al primo turno contro Laura Siegemund. Anche in questa partita, Mladenovic spreca un vantaggio di 5-1 nel primo set e le viene annullato un set-point a causa di una contestatissima decisione arbitrale. In doppio, Kiki si riscatta, giungendo in finale, per la terza volta in carriera, assieme alla sua storica partner Timea Babos. Nell'ultimo atto, il duo franco-ungherese ottiene il terzo titolo slam nella citt\u00e0 parigina sconfiggendo la coppia Guarachi/Krawczyk per 6-4 7-5. Per Mladenovic \u00e8 il quinto trionfo slam, per la coppia il quarto. \n2021.\nMladenovic inizia l'anno al WTA 500 di Abu Dhabi, dove cede all'esordio a Garbine Muguruza per 2-6 4-6. Allo Yarra Valley Classic viene sconfitta subito da Pegula (4-6 1-6). Agli Australian Open, la francese riesce a raggiungere il terzo turno 5 anni dopo la prima volta, battendo Sakkari (n\u00b020 del seeding) e Hibino. Nella circostanza, perde nuovamente da Jessica Pegula in due parziali (2-6 1-6). Dopo un primo turno ad Adelaide, trova a Lione il primo quarto di finale del 2021 eliminando Buzarnescu (5-7 7-5 6-2) e Gasparjan (6-4 6-2); tra le ultime otto, viene estromessa da Paula Badosa. A Dubai, per la terza volta nella stagione, viene superata da Pegula (1-6 2-6) al secondo turno. Successivamente, colleziona tre sconfitte all'esordio tra San Pietroburgo, Miami e Charleston. A Istanbul ritrova il successo battendo Barbara Haas (6-4 6-3) per poi cedere a Siniakov\u00e1 in tre set. A Madrid passa le qualificazioni ma, al primo turno, si arrende a Belinda Bencic (4-6 2-6). A Roma si ferma al secondo turno delle qualificazioni ma viene poi ripescata come lucky loser: al primo round, si vendica su Bencic (6-3 6-4), centrando la prima vittoria su una top-10 in stagione. Al secondo turno, perde da Petra Marti\u0107. Nel chiudere la stagione su terra, ottiene il primo turno a Belgrado e il secondo al Roland Garros. Sull'erba, coglie il miglior risultato a Nottingham dove, dopo il bye in quanto 7\u00b0 testa di serie, batte in tre parziali Kurumi Nara e Caty McNally, approdando al secondo quarto di finale in stagione. Nella circostanza, viene superata da Zhang Shuai al tie-break del terzo set. Prende poi parte al torneo olimpico di Tokyo, dove cede al primo turno alla spagnola Badosa. Lo swing su cemento americano regala a Mladenovic il terzo quarto stagionale a Chicago, dove si arrende nettamente a Elina Svitolina (1-6 0-6). In settembre, coglie a Portorose un altro quarto WTA, eliminando Nina Rasidic (4-6 6-1 6-2) e Ana Konjuh (6-0 6-4); tuttavia, nuovamente non riesce a raggiungere le semifinali, venendo sconfitta tra le ultime otto da Alison Riske (4-6 1-6). A fine anno ottiene buoni risultati nei WTA '125', nei quali centra due quarti e una finale a Seoul, persa da Lin Zhu. A causa della stagione negativa (senza nemmeno una semifinale WTA) Mladenovic precipita nel ranking, chiudendo al 92\u00b0 posto del ranking mondiale. Non chiudeva cos\u00ec in basso a fine anno dal 2011.\nIn doppio, come miglior risultato stagionale, ottiene la prestigiosa finale di Roma assieme a Mark\u00e9ta Vondrou\u0161ov\u00e1: le due non riescono a portare a casa il titolo, cedendo a Olmos/Fichman al super tiebreak.\n2022 - terzo titolo slam nel doppio misto.\nKiki inizia l'anno all'Australian Open, dove incassa una sconfitta all'esordio contro Belinda Bencic (4-6 3-6).\nNel doppio misto, assieme a Ivan Dodig, Mladenovic vince l'Australian Open, battendo in finale i padroni di casa Fourlis/Kubler per 6-3 6-4. Per la francese \u00e8 il terzo titolo nella specialit\u00e0, il secondo in Australia dopo quello colto nel 2014.\nVita privata.\nDa inizio 2017 al 2019 \u00e8 stata legata sentimentalmente al tennista austriaco Dominic Thiem."}
{"id": "3138755", "revid": "767487", "url": "https://it.wikipedia.org/wiki?curid=3138755", "title": "Three Letters to the Moon", "text": "Three Letters to the Moon \u00e8 il quinto lavoro discografico prodotto da Fabius Constable &amp; Celtic Harp Orchestra, pubblicato da Ethnoworld nel 2010.\nMusicisti.\nFabius Constable : Direttore, Violoncello, Arpa, Piano, Low Whistle, Tin Whistle, Fisarmonica.\nDonatella Bortone: Soprano\nSabrina Noseda: Arpa, Voce in \"Concernig the Theft of an Airliner\"\nChiara Vincenzi: Arpa\nDanilo Marzorati: Arpa\nPauline Fazzioli: Arpa\nFederica Maestri: Arpa, Coro, Flauto traverso\nLudwig Constable: Arpa\nAntonella d'Apote : Arpa\nSilla Orlando: Arpa\nPatrizia Rossi: Arpa\nTeodora Cianferoni: Arpa\nGiada Giorgia Pederzolli : Arpa\nChiara Rolla: Arpa\nLidia Morra: Arpa\nDaniela Morittu: Arpa\nRossana Monico: Arpa, Fagotto\nMaria Assunta Romeo: Arpa\nLuca Cascone: Arpa\nDaniele Cereghini: Arpa\nFilippo Pedretti: Violino\nStefano Zeni: Violino\nStefano Serano: Basso elettrico\nLuca Briccola: Chitarre\nMassimo Cerra: Oboe\nWang Xue Ting : Ehru\nMirko Soncini: Batteria, percussioni, campane tubolari\nFlaviano Cuffari: Percussioni\nYako Kanazawa : Voce in \"Introitus II\"\nSonia Lanzoni: Coro\nMarco Carenzio: Coro\nRiccardo Tabb\u00ec: Coro\nFrancesca Salcioli: Coro\nAlessandro Mazzoni: Coro, Ocarina\nAnne Delaby: Coro\nGermana Ciervo: Coro\nIrene Casartelli: Coro\nCoro dei bambini: Celine Lancini Martinez, Edoardo Nerboni, Cesare Primultini, Jacopo Buttini, Michele Moralli, Lorenzo Lecchi, Maurizia Delius, Elia Lavelti, Sofia Lavelti, Sheila Frattari, Arthur Delius, Maja Rossignoli, Demis Crameri, Leando Cantori, Valentin Wehrli, Alice C. Guisiano, Emilia Renn, Julius Renn, Sebastian Renn, Louis Deltenre, Raffele Canonica Sermoneta."}
{"id": "3138758", "revid": "729019", "url": "https://it.wikipedia.org/wiki?curid=3138758", "title": "Solco (neuroanatomia)", "text": "Nella neuroanatomia, un solco (dal latino: \"\"sulco\", pl. \"sulci\"\") \u00e8 una depressione o fessura nella superficie del cervello. \nCircondano come un fossato i giri, creando l'aspetto caratteristico del cervello nell'essere umano e in alcuni mammiferi superiori come il macaco, il delfino, la balena.\nLe scissure sono solchi molto pi\u00f9 profondi che sono stati scelti dagli anatomisti per dividere il cervello in lobi. Non si utilizza mai la parola solco per denominare il grosso spazio che divide i due emisferi cerebrali (fino al punto dove vengono uniti dal corpo calloso) che viene denominata scissura interemisferica.\nVariazioni individuali.\nIl tracciato dei vari solchi varia lievemente tra gli individui umani, e la rivisitazione pi\u00f9 elaborata di queste variazioni si trova probabilmente nell'atlante anatomico elaborato da Ono, Kubick e Abernathey: \"Atlas of the Cerebral Sulci\".\nNonostante questo alcuni tra i maggiori solchi sono costantemente visibili nell'individuo umano normale, sono comuni a pi\u00f9 specie animali, e dunque \u00e8 stato possibile stabilire una nomenclatura.\nGirificazione nelle varie specie.\nLa variazione nel numero di giri, solchi e scissure nel cervello (girificazione) tra le specie correla alle dimensioni dell'animale, alla progressione evolutiva pesci\u2192rettili\u2192mammiferi, e alla dimensione del cervello. I mammiferi che hanno le superfici del cervello lisce oppure senza circonvoluzioni sono detti lissencefalici e quelli che hanno pieghe o vere e proprie circonvoluzioni girencefalici. La divisione tra i due gruppi avviene quando l'area della superficie corticale supera i 10\u00a0cm2 e il cervello raggiunge un volume di 3\u20134\u00a0cm\u00b3. I grossi roditori come i castori (40\u00a0kg) e i capibara (60\u00a0kg) sono girencefalici, e i piccoli roditori come i ratti e i topolini sono lissencefalici.\nSviluppo cerebrale.\nNell'essere umano, le circonvoluzioni cerebrali appaiono a circa 5 mesi e necessitano di almeno un anno dopo la nascita per giungere al completo sviluppo.\nPatologia.\nIl mancato sviluppo di un congruo numero di solchi, che delimitano le circonvoluzioni cerebrali (dette anche giri, da qui la denominazione delle patologie agiria, pachigiria) nella corteccia cerebrale si denomina lissencefalia, una rara malattia che ha cause genetiche. I bambini che vengono diagnosticati come affetti da lissencefalia hanno disabilit\u00e0 neurologiche gravi, possono avere epilessia, spasticit\u00e0, ipotonia e spesso muoiono dopo alcuni mesi dalla nascita.\nGenetica.\nIl geni che determinano un grande incremento del numero di giri e solchi nel cervello umano (rispetto a quello dello Scimpanz\u00e9 e del Macaco) codificano per la glicoproteina relina e si trovano nel cromosoma 7. Le deformazioni della \"lissencefalia\" sono state parzialmente correlate ad alcuni geni, fra quelli identificati il principale risulta il gene LIS1 (cromosoma 17, in una sindrome associata a polidattilia), e poi vi sono coinvolgimenti del gene DCX e del TUBA1A\nScissure e solchi pi\u00f9 notevoli.\nNel macaco.\nIl macaco ha una struttura di solchi pi\u00f9 semplice. In una monografia, gli autori Bonin e Bailey elencano i seguenti solchi primari della neuroanatomia del macaco:"}
{"id": "3138765", "revid": "292162", "url": "https://it.wikipedia.org/wiki?curid=3138765", "title": "Lungotevere San Paolo", "text": ""}
{"id": "3138766", "revid": "729019", "url": "https://it.wikipedia.org/wiki?curid=3138766", "title": "Tiga Race Cars", "text": "La Tiga Race Cars Ltd. fu un costruttore automobilistico britannico, specializzato in vetture sportive. La societ\u00e0 venne fondata nel 1974 da due ex piloti di Formula 1: l'australiano Tim Schenken e il neozelandese Howden Ganley. Il nome della societ\u00e0 deriva proprio dalle prime due lettere del nome di Schenken e dalle prime due del cognome di Ganley.\nLa Tiga fu impegnata nella costruzione di diverse vetture sportive, sia impiegate nelle categorie sport sia tra le monoposto a ruote scoperte. Le sue vetture parteciparono a vari campionati, dalla Formula Ford al Campionato del Mondo Sport Prototipi. Fino alla chiusura, avvenuta nel 1989, la societ\u00e0 aveva costruito circa 400 vetture.\nI piloti utilizzanti vetture della Tiga vinsero tre campionati europei, quattro britannici, e uno americano della Sports 2000, due Australian Drivers' Championship, cos\u00ec come si imposero in classifiche di classe alla 24 Ore di Le Mans e alla 24 Ore di Daytona. La Spice Engineering, con una Spice-Tiga GC85 Ford, vinse la classifica per scuderie nel Gruppo C2 nel Campionato del Mondo Sport Prototipi 1985 e la Tiga vinse nel 1988 il titolo costruttori dell'IMSA GT Championship.\nRinascita.\nLa societ\u00e0 \u00e8 rinata con una nuova propriet\u00e0 (la piena propriet\u00e0 \u00e8 ora detenuta da Mike Newton, celebre imprenditore e Gentleman driver LMP2) rimanendo nel settore della costruzioni di vetture categoria sport prototipi, soprattutto con modelli CN2 destinati ai campionati nazionali e internazionali, e continua anche la produzione di pezzi e assistenza alle vetture storiche della casa.."}
{"id": "3138767", "revid": "767487", "url": "https://it.wikipedia.org/wiki?curid=3138767", "title": "Suzumiya Haruhi no sh\u014dshitsu", "text": ", letteralmente \"La scomparsa di Haruhi Suzumiya\", \u00e8 un film d'animazione del 2010 diretto da Tatsuya Ishihara e Yasuhiro Takemoto.\nIl film, basato sull'omonimo quarto volume della serie di light novel \"La malinconia di Haruhi Suzumiya\", \u00e8 stato prodotto dalla Kyoto Animation e proiettato nei cinema giapponesi dal 6 febbraio 2010.\nTrama.\n\u00c8 circa met\u00e0 dicembre e il capo della Brigata SOS Haruhi Suzumiya annuncia ai propri compagni che la brigata terr\u00e0 un party natalizio nell'aula del proprio club. I membri del club Kyon, Yuki Nagato, Mikuru Asahina e Itsuki Koizumi si occupano dei preparativi per il party, come decorazioni e costumi. Ma appena un paio di giorni dopo, Kyon scopre che Haruhi \u00e8 scomparsa. Haruhi non \u00e8 soltanto scomparsa: \u00e8 come se non fosse mai esistita. Inoltre Mikuru sembra non riconoscere Kyon e afferma di non averlo mai visto prima, Koizumi \u00e8 come se non si fosse mai trasferito nella loro scuola e Yuki \u00e8 l'unico membro del club di letteratura, che ovviamente \u00e8 ospitato nell'aula in cui ci avrebbe dovuto essere la Brigata SOS. E in tutta la scuola nessuno ha mai sentito parlare di Haruhi Suzumiya. Kyon \u00e8 l'unico in grado di capire cosa sia successo.\nColonna sonora.\nSigla.\nLa sigla di apertura del film \u00e8 di Aya Hirano, la stessa della prima stagione della serie animata."}
{"id": "3138768", "revid": "638792", "url": "https://it.wikipedia.org/wiki?curid=3138768", "title": "The Disappearance of Haruhi Suzumiya", "text": ""}
{"id": "3138769", "revid": "1783371", "url": "https://it.wikipedia.org/wiki?curid=3138769", "title": "Angul (re)", "text": "Suo padre era re Humbli, probabilmente lo stesso Heimdallr, uno dei dodici diar di Woden in Sigtuna e Gamla Uppsala in Svezia.\nTradizioni nordiche.\nDe origine actibusque Getarum.\nGi\u00e0 nel \"De origine actibusque Getarum\" di Giordane (scritto nel VI secolo) si dice che i Dani, della stessa trib\u00f9 dei Sueoni, siano migrati dalla Svezia alla Danimarca in tempi antichi.\nGesta Danorum.\nIl Gesta Danorum (XIII secolo) continua ad affermare che Angul prendeva il nome dalla regione che governava (Anglia), e che i suoi discendenti in seguito conquistarono la Gran Bretagna, utilizzando il nuovo nome della loro terra natale al posto di quello originario dell'isola.\nAngul aveva un fratello di nome Danr che in qualche modo divenne antenato e re dei Dani.\nAltre tradizioni nordiche raccontano la stessa storia. Angul non viene per\u00f2 citato.\nChronicon Lethrense.\nNel \"Chronicon Lethrense\" (XII secolo) c'\u00e8 un re Ypper di Uppsala, i cui figli sono Dan, Nori e \u00d6sten. Dan in seguito guid\u00f2 la Danimarca, Nori la Norvegia e \u00d6sten la Svezia.\nSaga degli Skj\u00f6ldungar.\nSecondo la versione latina della Saga degli Skj\u00f6ldungar di Arngr\u00edmur J\u00f3nsson, scritta nel 1597, Rigus (o R\u00edg, ovvero Heimdallr) ebbe un figlio di nome Dan o Danum, i cui sudditi erano chiamati Dani.\nRigsthula.\nIl poema eddico Rigsthula racconta di come il dio R\u00edg (che si dice essere Heimdallr), diede alla luce un figlio di nome Rig-Jarl. Rig-Jarl ebbe undici figli, il pi\u00f9 giovane dei quali portava il nome di Kon il Giovane. In giorno, mentre era a caccia, un corvo gli parl\u00f2 suggerendogli di chiedere l'aiuto di \"Dan e Danp\", presumibilmente i fratellastri maggiori.\nSaga degli Ynglingar.\nNella Saga degli Ynglingar (XIII secolo), Snorri Sturluson parla di re Dygvi di Svezia, dicendo che la moglie era figlia di re Danp, figlio di Rig, in quale veniva prima chiamato konungr in lingua danese. Era una sorella di re Dan Mikillati, da cui la Danimarca prende il nome.\nBallata di Eric.\nLa Ballata di Eric (met\u00e0 del XV secolo) parla di Eric, primo re del G\u00f6taland. Egli mand\u00f2 una truppa di Geati a sud, verso un posto di nome Vetala, dove nessuno aveva mai coltivato la terra. In seguito un re di nome Humli mand\u00f2 il figlio Dan a comandare i coloni. Da Dan, la Vetala prese il nome di Danimarca."}
{"id": "3138773", "revid": "767487", "url": "https://it.wikipedia.org/wiki?curid=3138773", "title": "The Mystery of Edwin Drood (film 1993)", "text": "The Mystery of Edwin Drood \u00e8 un film del 1993 diretto da Timothy Forder.\nTratto dall'ultimo romanzo di Charles Dickens, che venne pubblicato postumo nel 1870, il film \u00e8 diretto da Timothy Forder. Venne distribuito nelle sale il 23 aprile 1993.\nDal libro vennero tratte diverse versioni cinematografiche, tra cui una del 1935 di Stuart Walker con Claude Rains. Nel 1960, la tv britannica produsse una serie omonima di 8 episodi di 30 minuti l'uno."}
{"id": "3138774", "revid": "19933", "url": "https://it.wikipedia.org/wiki?curid=3138774", "title": "Angull", "text": ""}
{"id": "3138775", "revid": "309289", "url": "https://it.wikipedia.org/wiki?curid=3138775", "title": "Usol'skij rajon", "text": "Usol'skij rajon"}
{"id": "3138777", "revid": "1425666", "url": "https://it.wikipedia.org/wiki?curid=3138777", "title": "Mongo Beti", "text": "Dopo un periodo di studi universitari, inizia la pubblicazione delle sue opere, caratterizzate dal racconto incisivo delle condizioni del suo paese, tanto che il suo romanzo \"Le Pauvre Christ de Bomba\" (1956) \u00e8 stato vietato in Camerun. Tra i suoi romanzi spiccano \"Il re miracolato\" (1958, unica opera tradotta in italiano), \"Main basse sur le Cameroun, autopsie d\u2019une d\u00e9colonisation\" (1972, pamphlet di denuncia della guerra condotta dalla neo-indipendente Repubblica del Camerun e dall'esercito francese contro gli oppositori del nuovo regime, in particolare l'UPC, Unione delle Popolazioni del Camerun. L'opera venne sequestrata e vietata in Francia su ordine del Ministro dell'Interno Raymond Marcellin, e riammessa alla pubblicazione solo nel 1976, dopo un lungo iter giudiziario) e \"Remember Ruben\" (1974), diventato un classico della letteratura dell'Africa Nera."}
{"id": "3138782", "revid": "287204", "url": "https://it.wikipedia.org/wiki?curid=3138782", "title": "The Myst", "text": "The Myst \u00e8 il terzo album edito dalla Celtic Harp Orchestra, pubblicato da Ethnoworld nel 2005.\nMusicisti.\nFabius Constable : Direttore, Violoncello, Arpa, Piano, Fisarmonica, Voce in \"A Bigger Dream\".\nDonatella Bortone: Soprano\nSabrina Noseda: Arpa, Coro\nChiara Vincenzi: Arpa\nDanilo Marzorati: Arpa\nPauline Fazzioli: Arpa\nFederica Maestri: Arpa, Coro\nLudwig Constable: Arpa\nAntonella d'Apote : Arpa\nTeodora Cianferoni: Arpa\nRossana Monico: Arpa\nMaria Assunta Romeo: Arpa\nAdriano Sangineto: Arpa\nCaterina Sangineto: Arpa\nAlaits Andonegi: Arpa\nAzzurra Giudici: Arpa\nElena Sambin: Arpa\nGabriella Villa: Arpa\nAntonio Callea: Arpa, Flauto\nNicol\u00f2 Righi: Arpa\nTommaso Latis: Violino\nCamilla Uboldi: Violino, Mandolino\nMassimo Cerra: Oboe\nAndrea Scuffi: Basso elettrico, contrabbasso\nGiuseppe Festa: Flauto Lakota\nStefano Basurto: Sitar\nDomenico Isolda: Percussioni, campane tubolari\nValerio Meletti: Percussioni\nGiuseppe Vitali: Mix in Keltango\nMarco Carenzio: Chitarra, Coro, Voce in \"Lover's Ghost\""}
{"id": "3138785", "revid": "775372", "url": "https://it.wikipedia.org/wiki?curid=3138785", "title": "Grace Napolitano", "text": "Biografia.\nOriginaria del Texas, la Napolitano si trasfer\u00ec da adulta in California, dove fu sindaco di Norwalk per un anno. \u00c8 sposata con Frank Napolitano, da cui ha avuto cinque figli; ha quattordici nipoti e un pronipote.\nNon \u00e8 imparentata con l'ex Segretario della Sicurezza Interna Janet Napolitano."}
{"id": "3138786", "revid": "205761", "url": "https://it.wikipedia.org/wiki?curid=3138786", "title": "Alexandre Biyidi Awala", "text": ""}
{"id": "3138788", "revid": "889336", "url": "https://it.wikipedia.org/wiki?curid=3138788", "title": "Jos\u00e9 Varacka", "text": "Caratteristiche tecniche.\nEra in grado di giocare sia come difensore centrale che come centrocampista difensivo. Inizi\u00f2 come mediano con attitudini di copertura \u2014 cui si aggiungevano buone doti tecniche e caratteriali \u2014 per poi, approdato al River Plate, indietreggiare di qualche metro in campo, assumendo la posizione di centrale difensivo.\nCarriera.\nGiocatore.\nClub.\nDebutt\u00f2 nella prima squadra dell'Independiente nel 1952, vivendo negli anni 1950 un periodo positivo sia a livello di squadra che personale: malgrado il suo scarso apporto realizzativo, infatti, fu comunque uno dei principali tasselli della formazione, di cui guidava il centrocampo. Passato nel 1960 al River Plate, subito dopo aver vinto il suo primo (nonch\u00e9 unico) titolo nazionale con l'Independiente, cambi\u00f2 ruolo e continu\u00f2 a fornire prestazioni di livello, tanto che nel 1962 fu giudicato uno dei migliori giocatori d'Argentina. Una volta lasciata anche tale squadra, si trasfer\u00ec al Racing \u2014 rivale cittadino della sua ex squadra, l'Independiente \u2014 ma vi gioc\u00f2 un solo campionato. Pass\u00f2 poi brevemente in Cile e in Per\u00f9, ove chiuse la carriera nel 1968.\nNazionale.\nConvocato per la prima volta in Nazionale nel 1956, vi debutt\u00f2 il 22 gennaio di quell'anno, venendo in seguito convocato da Guillermo St\u00e1bile per . Durante tale manifestazione, fece parte della linea di centrocampo del 2-3-5, lo schema adottato dalla selezione Argentina, a fianco di Lombardo e Guti\u00e9rrez, ma sub\u00ec la concorrenza di Mouri\u00f1o, che gioc\u00f2 dall'inizio tutte le partite meno quella con il , dove comunque sostitu\u00ec Varacka all'inizio del secondo tempo. Convocato per il , stavolta Varacka affianc\u00f2 Dellacha nel centrocampo a due dell'Argentina, presenziando per tutti i novanta minuti delle tre partite giocate dalla propria formazione al Mondiale; in una manifestazione che vide lo scarso successo della Nazionale sudamericana, Varacka fu una delle poche note positive. Nel 1959 partecip\u00f2 al Sudamericano, che si svolgeva proprio in patria; poich\u00e9 la formazione era tornata al 2-3-5, il giocatore riprese la stessa posizione del torneo di due anni prima, ma ancora una volta Mouri\u00f1o lo rimpiazz\u00f2 dopo un solo incontro. Escluso dal , partecip\u00f2 a come riserva del pi\u00f9 giovane Albrecht, e si ritir\u00f2 dalla Nazionale dopo il torneo.\nAllenatore.\nLa sua carriera di allenatore ebbe inizio in patria, con il Gimnasia di La Plata; chiamato dal Boca Juniors, vi rimase per un solo anno, per poi tornare al Gimnasia, senza comunque mai figurare nelle prime posizioni. Nel 1974 affianc\u00f2 il suo ex compagno di Nazionale Vladislao Cap in qualit\u00e0 di assistente in panchina durante ; l'andamento non soddisfacente della selezione per\u00f2 caus\u00f2 l'allontanamento di Cap dall'incarico, e conseguentemente Varacka riprese la propria carriera da tecnico. Visse un buon periodo specialmente in Colombia, ove vinse due campionati con l'Atl\u00e9tico Junior."}
{"id": "3138790", "revid": "179980", "url": "https://it.wikipedia.org/wiki?curid=3138790", "title": "2-3-5", "text": ""}
{"id": "3138792", "revid": "35153250", "url": "https://it.wikipedia.org/wiki?curid=3138792", "title": "Distretto di Usol'e", "text": ""}
{"id": "3138795", "revid": "110157", "url": "https://it.wikipedia.org/wiki?curid=3138795", "title": "Usol'skij rajon (Oblast' di Irkutsk)", "text": "L'Usol'skij rajon () \u00e8 un rajon dell'Oblast' di Irkutsk, nella Russia asiatica; il capoluogo \u00e8 Usol'e-Sibirskoe. Istituito nel 1975, ricopre una superficie di 6.881,6 chilometri quadrati e consta di una popolazione di circa 53.000 abitanti."}
{"id": "3138796", "revid": "52076", "url": "https://it.wikipedia.org/wiki?curid=3138796", "title": "Salapia-Salpi", "text": ""}
{"id": "3138797", "revid": "729019", "url": "https://it.wikipedia.org/wiki?curid=3138797", "title": "Strada statale 238 delle Palade", "text": "La strada statale 238 delle Palade (SS 238; in tedesco \"Gampenpassstra\u00dfe\") \u00e8 una strada statale italiana che collega l'alta Valle dell'Adige con la Val di Non.\nStoria.\nLa strada statale 238 venne istituita nel 1959 con il seguente percorso: \"Innesto S.S. n. 42 a Fondo - Passo delle Palade - Innesto S.S. n. 38 in Merano.\"\nIn seguito al decreto legislativo 2 settembre 1997, n\u00b0 320, dal 1\u00ba luglio 1998, la gestione \u00e8 passata dall'ANAS alla Provincia autonoma di Bolzano e alla Provincia autonoma di Trento per le tratte territorialmente competenti. Quest'ultima ha lasciato la classificazione e la sigla di statale (SS) alla strada, poich\u00e9 non si tratta di un trasferimento dal demanio dello Stato a quello delle Regioni, ma di una delega in materia di viabilit\u00e0 e pertanto la titolarit\u00e0 resta sempre in capo allo Stato.\nPercorso.\nInizia a Fondo in provincia di Trento, dall'incrocio con la strada statale 42 del Tonale e della Mendola e termina a Merano, in provincia di Bolzano, nella periferia sud della cittadina, nel quartiere di Maia Bassa.\nUscendo da Fondo la strada incontra la diramazione che riconduce sulla SS 42 a sud dell'abitato, mentre il suo tracciato corre verso nord, entrando presto in Alto Adige. Dopo San Felice la strada sale verso il passo delle Palade (1518 m s.l.m.).\nDopo il passo la strada supera Bagni di Caprile, Caprile-Gfrill, per poi passare ad ovest di Lana. Superata Cermes la strada passa Marlengo e, dopo il ponte sull'Adige, termina a Merano.\nStrada statale 238 racc delle Palade.\nLa strada statale 238 racc delle Palade (SS 238 racc), noto anche come \"raccordo di Fondo\", \u00e8 una strada statale italiana il cui percorso si snoda nel solo comune di Fondo.\nRappresenta un raccordo per il traffico proveniente da Cavareno attraverso la strada statale 42 del Tonale e della Mendola e diretto verso Senale-San Felice (e viceversa), che evita l'altrimenti obbligatorio attraversamento del centro abitato di Fondo per raggiungere l'incrocio tra la SS 42 e la SS 238.\nStoria.\nIn seguito al decreto legislativo 2 settembre 1997, n\u00b0 320, dal 1\u00ba luglio 1998, la gestione \u00e8 passata dall'ANAS alla Provincia autonoma di Trento. Quest'ultima ha lasciato la classificazione e la sigla di statale (SS) alla strada, poich\u00e9 non si tratta di un trasferimento dal demanio dello Stato a quello delle Regioni, ma di una delega in materia di viabilit\u00e0 e pertanto la titolarit\u00e0 resta sempre in capo allo Stato."}
{"id": "3138798", "revid": "984922", "url": "https://it.wikipedia.org/wiki?curid=3138798", "title": "Eva Rueber-Staier", "text": "Ex Miss Austria e concorrente di Miss Universo 1969, Eva Reuber-Staier \u00e8 stata incoronata diciannovesima Miss Mondo all'et\u00e0 di diciotto anni, il 22 novembre 1969 presso il \"Royal Albert Hall\" di Londra, ricevendo la corona dalla Miss Mondo uscente, l'australiana Penelope Plummer. \u00c8 stata la prima Miss Mondo austriaca.\nDurante il suo anno di regno, Eva Rueber-Staier partecip\u00f2 al tour di Bob Hope presso le truppe dei marine al Vietnam. In seguito ha lavorato come attrice, divenendo celebre nel ruolo di Rubelvitch, assistente del generale Gogol nei film di 007 \"La spia che mi amava\", \"Solo per i tuoi occhi\" e \"Octopussy - Operazione piovra\". Inoltre \u00e8 stata la protagonista di uno spot austriaco diretto da Ridley Scott.\n\u00c8 sposata con Brian Cowen con il quale ha avuto un figlio, Alexander. Attualmente produce sculture in metallo."}
{"id": "3138799", "revid": "19933", "url": "https://it.wikipedia.org/wiki?curid=3138799", "title": "Rigsthula", "text": ""}
{"id": "3138802", "revid": "2055516", "url": "https://it.wikipedia.org/wiki?curid=3138802", "title": "Hsieh Su-wei", "text": "\u00c8 stata numero uno del mondo in doppio ed in questa specialit\u00e0 si \u00e8 aggiudicata 30 titoli WTA, tra cui quattro tornei del Grande Slam: tre volte Wimbledon (con Peng Shuai, Barbora Str\u00fdcov\u00e1 ed Elise Mertens) e una volta il Roland Garros (con Peng).\nIn singolare si \u00e8 aggiudicata 3 titoli WTA ed ha raggiunto i quarti di finale agli Australian Open 2021, prima tennista del suo paese a riuscirci. In carriera ha battuto avversarie come Naomi \u014csaka, Simona Halep, Garbi\u00f1e Muguruza, Angelique Kerber, Karol\u00edna Pl\u00ed\u0161kov\u00e1, Agnieszka Radwa\u0144ska, Je\u013cena Ostapenko, Johanna Konta e Bianca Andreescu. Ha raggiunto la 23\u00aa posizione il 25 febbraio 2013.\nBiografia.\nHa sei fratelli, uno dei quali \u00e8 il tennista Hsieh Cheng-peng. Gioca a tennis dall'et\u00e0 di 5 anni. Il suo allenatore \u00e8 Paul McNamee. Ha sempre voluto ispirarsi a Steffi Graf e si esprime al meglio sulle superfici veloci.\nCarriera.\n2001-2002: inizio della carriera e primo main-draw WTA.\nNel 2001, Su-Wei gioca la prima stagione da professionista. Nel primo ITF della carriera, quello giocato a Wellington, riesce a ottenere il primo trionfo, battendo Shelley Stephens in finale. Successivamente, riesce a vincere il secondo titolo ITF nel torneo di casa di Kaohsiung, superando Cha-Jung Chuang nell'ultimo atto.\nTra agosto e settembre, ottiene una serie di risultati eccezionali: vince 3 ITF di fila e raggiunge la semifinale nell'ITF di Bali, perdendo dalla padrona di casa Angelique Widjaja, che interrompe un'impressionante serie di 23 vittorie consecutive della taipeiana. Grazie a questi exploit, scala velocemente il ranking, salendo fino alla top-300.\nA novembre, Hsieh gioca le qualificazioni a Pattaya: le passa battendo Cohen-Aloro e Kulikovskaya, accedendo cos\u00ec al primo main-draw WTA della sua carriera. Nel tabellone principale, centra il suo primo successo in un evento WTA contro la coreana Yoon Jeong Cho (6(3)-7 7-5 6-4). Al secondo turno, elimina Julia Vakulenko per 7-5 1-6 6-2, approdando cos\u00ec ai quarti di finale; nella circostanza, cede a Rossana De Los Rios (testa di serie n\u00b08) per 6-4 al terzo. \nNel 2002, tenta le qualificazioni a Gold Coast: si arrende all'ultimo turno utile contro Llagostera Vives (5-7 6-2 4-6). Le prova anche all'Australian Open, ma viene eliminata al secondo turno da Antonella Serra Zanetti per 4-6 5-7. A Doha e Dubai si ferma al primo turno qualificatorio. In aprile raggiunge 2 semifinali a livello ITF: la prima a Gunma Prefecture e la seconda a Seoul (dove cede a Flavia Pennetta). Prova le qualificazioni anche al Roland Garros e a Wimbledon: a Parigi esce di scena al turno decisivo contro Aniko Kapros (6-3 1-6 4-6) mentre nel torneo londinese si ferma al secondo turno contro la Sanchez Lorenzo. Agli US Open, viene estromessa all'esordio delle quali da Maria Geznenge. \nAl termine di questo biennio, Hsieh riesce a sfondare il muro della top-200, issandosi anche alla posizione n\u00b0130 come best-ranking. \n2003-2004.\nIl 2003 non si rivela una buona stagione per Hsieh, che, in 8 ITF a cui prende parte, riesce solo a vincere un titolo (a Saitama) e, negli altri 7, coglie solo 1 vittoria. Nel finale di stagione, tenta le qualificazioni per il torneo di Tokyo, dove cede subito a Mi-Ra Jeon.\nNel 2004, disputa 12 tornei di livello ITF: come miglior risultato, ottiene il trionfo di Seoul (battendo in finale Jin-Hee Kim); negli altri tornei, non va oltre il secondo turno.\nIn queste 2 stagioni, non riesce a risalire la china, rimanendo ancora fuori dalle prime 400 del ranking.\n2005.\nIl 2005 si apre con le qualificazioni per Auckland e il Volvo Women's Open: in entrambi i casi, esce di scena subito. In seguito, vince quattro titoli ITF: il primo a Gunma, dove batte solo tenniste giapponesi. Il secondo a Seul, superando Kim Jin-hee nell'ultimo ostacolo; il terzo a Incheon, sconfiggendo in finale Mi Yoo per 6-1 6-2. Il quarto a Kurume, dove estromette nuovamente solo tenniste nipponiche. Agli US Open, riesce a passare le qualificazioni, eliminando Krysty Marcio, Hana Sromova e Milagros Sequera. Al primo turno si arrende a Katerina Srebotnik in due netti parziali (0-6 2-6). Infine, passa le qualificazioni per i due International di Seoul e Tokyo; in entrambi i casi, perde al primo turno.\nRiesce a vincere la medaglia di bronzo alle Universiadi di Smirne.\nGrazie alla buona stagione, risale nel ranking, rientrando nella top-200.\n2006.\nNel 2006, Hsieh non riesce a passare nessuno dei primi 4 tabelloni di qualificazione a cui partecipa: si spinge pi\u00f9 avanti solo all'Australian Open, dove cede a Tamarine Tanasugarn nell'ultimo turno e a Pattaya, dove si arrende a Bondarenko sempre nel turno decisivo. Dopo non aver passato le quali nemmeno per Indian Wells, si dedica al circuito ITF: come miglior risultato fa registrare la semifinale a Gifu, dove cede alla padrona di casa Erika Takao.\nAl Roland Garros interrompe la maledizione, riuscendo a qualificarsi per il primo main-draw WTA annuale (senza cedere set): al primo turno, perde dalla wild-card di casa Mathilde Johansson, con lo score di 4-6 4-6. Sull'erba, esce di scena al primo ostacolo delle qualificazioni sia al DFS Classic (contro Tanasugarn) che a Eastbourne (contro l'americana Washington). A Wimbledon, perde al primo turno da Anabel Medina Garrigues (tds n\u00b027) per 3-6 2-6. Dopo aver fallito le quali per lo US Open (fermandosi all'ultimo turno contro Flipkens), le passa a Bangkok con due vittorie su Bae e Uberoi; al primo turno, si arrende a Eleni Danilidou in tre set.\n2007: primi titoli in doppio.\nLa taipeiana prova le qualificazioni sia per Auckland che per l'Australian Open: in entrambi i casi, non le passa, cedendo al primo e al secondo turno rispettivamente. Gioca il primo main-draw stagionale a Pattaya, dove si arrende subito a Shuai Peng (1-6 2-6). In seguito, vince l'ITF di Redding, battendo in finale Ekaterina Afinogenova al tie-break del terzo set. A Maggio, trionfa in un altro ITF (quello di Gimcheon), sconfiggendo per 6-2 6-4 Chan Chin-Wei in finale. Al Roland Garros, per il secondo anno consecutivo, passa le qualificazioni, eliminando Stephanie Vongsouthi (6-3 6-4), Madison Brengle (3-6 6-2 6-3) e Maret Ani (2-6 6-3 6-4). Al primo turno, cede alla 29\u00aa testa di serie Gisela Dulko in due parziali. Anche a Wimbledon, come nel 2006, riesce a suoerare il tabellone cadetto, battendo Selima Sfar (4-6 7-6(6) 6-1), Ekaterina Dzehalevich (7-5 6-3) e Mathilde Johansson (6-2 1-6 6-2); al primo turno, si arrende a Tatiana Golovin al termine di una battaglia in tre set (7-5 3-6 6-8). Nella tourn\u00e9e americana, non si qualifica in nessun main-draw, compreso lo US Open (dove cede all'ultimo turno ad Alina Jidkova). Nell'ultima parte di stagione, non passa le quali a Pechino (perdendo da Abigail Spears) mentre a Seoul e Tashkent si arrende al primo turno. Termina l'anno al n\u00b0143 del mondo. \nIn doppio, assieme a Chuang Chia-jung, vince i primi tornei della carriera: il primo nel Tier I di Pechino, battendo in finale Han/Xu. Il secondo a Seoul, sconfiggendo W\u00f6hr/Daniil\u00eddou nell'ultimo atto.\n2008: ottavi in Australia e top-100.\nHsieh inizia l'anno agli Australian Open; riesce a passare le qualificazioni, battendo Greta Arn (1-6 6-2 6-4), Str\u00fdcov\u00e1 (6-0 7-6(3)) e Ma\u0161a Zec Pe\u0161kiri\u010d (6-4 6-0). Al primo turno, elimina Klara Koukalov\u00e1 per 2-6 6-4 8-6, ottenendo la prima vittoria in carriera in un main-draw slam. Al secondo round, sfida la testa di serie n\u00b019 Sybille Bammer: Su-Wei ha la meglio in due netti set, per 6-2 6-0, approdando cos\u00ec al terzo turno. Nella circostanza, affronta Aravane Reza\u00ef: Hsieh vince in tre set, con lo score di 6-2 6(3)-7 6-4. Accede cos\u00ec agli ottavi di finale, risultando la prima taipeiana della storia a riuscire nell'impresa. Al quarto turno, trova la n\u00b01 del mondo Justine Henin. Su-Wei si arrende in due parziali (2-6 2-6), uscendo cos\u00ec di scena dal torneo. Grazie a questo risultato, per\u00f2, entra per la prima volta in carriera in top-100, alla posizione n\u00b098. Tra Indian Wells e Miami non coglie alcun successo. In seguito, vince l'ITF di Incheon, battendo in finale Xie Yanze per 6-1 6-1. Partecipa, poi, sia al Roland Garros che a Wimbledon: sulla terra francese viene subito sconfitta dalla qualificata Yakimova (7-6(4) 5-7 4-6) mentre, nel torneo londinese, supera Stephanie Cohen-Aloro per 6-3 6-2 (cogliendo la prima vittoria in carriera qui) prima di arrendersi a Dinara Safina in due set. Va male nei due International su terra di Palermo e Bad Gastein; in Sicilia, perde subito da Errani per 1-6 0-6, mentre, in Austria, cede immediatamente a Caroline Wozniacki (doppio 1-6). Si riprende sul cemento americano: sia a Cincinnati che agli US Open passa le qualificazioni (senza perdere set nei 5 match complessivi disputati).Mentre nel Premier 5 viene estromessa subito da Kirilenko, a New York ottiene il primo successo in carriera nello slam contro Rodina (6-2 6-4) prima di essere fermata da Petrova per 4-6 2-6. Nel finale di stagione, vince 2 titoli ITF a Tsukuba e a Makinohara. Termina l'anno al n\u00b079 del mondo, concludendo la sua prima stagione da quando \u00e8 professionista in top-100. \n2009: stagione negativa e discesa nel ranking in singolare; top-10 e 3 titoli in doppio, prima semifinale slam a Parigi.\nAgli Australian Open, dove era chiamata a difendere gli ottavi, viene immediatamente sconfitta dalla connazionale Chan, con lo score di 3-6 3-6. A causa di questo risultato, esce dalla top-100.\nSulla terra, tenta le qualificazioni a Stoccarda, Roma e Parigi: nei primi due casi, arriva fino al secondo turno (perdendo, rispettivamente, da Dushevina e Craybas) mentre, in Francia, cede subito a Fedossova. Sull'erba, prova le quali solo a Eastbourne: anche qui, non le passa, sconfitta immediatamente da Amanmuradova. Sul cemento americano, la situazione non migliora minimamente: n\u00e9 a Los Angeles, n\u00e9 allo US Open e nemmeno a Stanford riesce ad accedere al main draw. A Guangzhou, gioca il suo unico tabellone principale WTA del 2009: batte Yan Zi per 6-3 7-5 prima di soccombere a Olga Savchuk per 4-6 4-6. Nel finale di stagione, non passa le quali a Pechino ma vince a Makinohara il suo 17\u00ba titolo ITF, battendo Doi in finale.\nA causa della pessima stagione, crolla nel ranking, andandosi a posizionare oltre la 300\u00aa posizione.\nIn doppio, invece, la taipeiana gioca un'ottima stagione: assieme a Shuai Peng, vince il titolo di Sydney, battendo in finale Dechy/Dellacqua per 6-0 6-1. Agli Australian Open, raggiunge i primi quarti di finale slam nella specialit\u00e0; tra le ultime 8 coppie, Hsieh/Peng cedono alle sorelle Williams in tre parziali. In seguito, le due trionfano anche sulla terra di Roma, dove sconfiggono Sugiyama/Hantuchov\u00e1 nell'ultimo atto. A Parigi, Su-Wei e Shuai migliorano il loro miglior risultato in uno slam, cogliendo la semifinale, poi persa contro Azarenka/Vesnina. Sul finale di stagione, ottengono il loro terzo titolo in quel di Pechino (il pi\u00f9 importante in carriera sin'ora), dove si impongono in finale su Kudryatseva/Makarova per 6-3 6-1. Grazie all'ottima stagione, Hsieh termina l'anno in top-10, alla posizione n\u00b09 (best-ranking).\n2010-2011.\nNel 2010, ottiene una semifinale come miglior risultato a livello ITF. In ambito WTA, la taipeiana prova le qualificazioni per Varsavia e Cincinnati, senza cogliere per\u00f2 il main-draw. \nVa meglio a Guangzhou, dove batte Lu, Zhou e Doi per accedere al tabellone principale; al primo turno, cede alla wild card locale Han Xinyun. Anche a Seoul passa le quali, eliminando Grandin, Lu e Parmentier. Nel main-draw, perde subito da Maria Jos\u00e9 Martinez Sanchez (tds n\u00b04) in due set.\nNel 2011, riesce a vincere 3 titoli ITF, nei tornei di Mildura, Pechino e Seoul. Nel circuito WTA, non passa le quali a Bruxelles, cedendo all'ultimo turno utile contro la wild card locale Van Uytvanck. A Guangzhou sopravvive al tabellone cadetto, superando Liang e Zhang; nel main draw, elimina la cinese Lu Jing-Jing per 6-0 6-2 mentre, al secondo round, perde da Chanelle Scheepers per 6-3 6(1)-7 1-6. Infine, non si qualifica per il tabellone principale di Osaka, arrendendosi a Shvedova. Termina l'anno in netta risalita nel ranking, ritrovando la top-200.\n2012: i primi titoli WTA.\nHsieh inizia l'anno al n\u00b0172 del mondo; il primo torneo che disputa \u00e8 l'Australian Open, dove disputa le qualificazioni: esce di scena al secondo turno contro Paula Ormaechea (6-3 4-6 2-6). A Pattaya, supera il tabellone cadetto battendo Tanaporn Thongsing e Qiang Wang; nel main-draw, elimina la n\u00b035 del mondo Zheng Jie per 6-3 6-2 e poi Kimiko Date con lo score di 7-5 6-0; ai quarti, ha la meglio su Sania Mirza con il punteggio di 7-5 6-3. Arriva cos\u00ec in semifinale, dove affronta la 3\u00b0 testa di serie Daniela Hantuchov\u00e1: perde in due set, per 4-6 1-6. La settimana dopo, partecipa al torneo di Kuala Lumpur: passa le quali, battendo Xu Yifan (7-5 6-2) e Ayu Fani Damayanti (7-6(6) 6-0). Al primo turno estromette l'8\u00b0 testa di serie Anne Keothavong per 6-4 7-5; al secondo, ha la meglio su Casey Dellacqua per 6-1 7-5. Ai quarti, approfitta del walk-over di Agnieszka Radwanska, accedendo cos\u00ec alla seconda semifinale WTA consecutiva: nella circostanza, si impone su El\u00e9ni Daniil\u00eddou con lo score di 6-0 4-6 6-1; si qualifica per la sua prima finale nel circuito maggiore, dove trova Petra Martic, 5\u00b0 testa di serie: Hsieh vince il match grazie al ritiro della sua avversaria sul punteggio di 2-6 7-5 4-1. Su-Wei si guadagna il primo titolo WTA della carriera, facendo un balzo notevole in classifica (passa dal n\u00b0123 al n\u00b078 del ranking). Dopo aver fallito le qualificazioni a Miami, vince l'ITF di Wenshan, battendo Saisai Zheng in finale. A Budapest coglie il secondo turno, dove cede a Petra Martic (4-6 1-6).\nA Madrid comincia per Su-Wei la stagione su terra: non passa il tabellone cadetto, battuta da Hlav\u00e1\u010dkov\u00e1 in tre set. Anche a Roma le tocca la stessa sorte, sconfitta da Stephens nelle qualificazioni. Mentre a Strasburgo ottiene il secondo turno (dove perde da Medina in due tie-break), al Roland Garros cede all'esordio a Flavia Pennetta (7-6(3) 4-6 2-6).\nSull'erba, gioca al torneo di Birmingham, dove elimina le due russe Dushevina (4-6 7-6(5) 6-4) e Panova (6-4 6-2); agli ottavi, si impone su Melinda Czink per 6-1 6-2, arrivando cos\u00ec ai quarti di finale, dove si arrende a Makarova (6-3 3-6 3-6). Dopo questo buon risultato, esce di scena all'esordio in quel di Eastbourne (per mano di un'altra russa, Anastasija Pavlju\u010denkova). A Wimbledon, supera i primi due turni sbarazzandosi di 2 francesi, Razzano (6-2 6-4) e Foretz (6-4 6-1); coglie cos\u00ec il terzo turno: non si spingeva cos\u00ec avanti in uno slam da quando aveva raggiunto gli ottavi di finale all'Australian Open 2008. Nel terzo turno \u00e8 opposta a Maria Sharapova, n\u00b01 del mondo: Hsieh si arrende in due set, per 1-6 4-6. La settimana successiva, partecipa al torneo olimpico di Londra: in singolare cede subito alla cinese Peng (3-6 7-6(3) 5-7) mentre, in doppio, riesce a spingersi fino ai quarti di finale assieme alla connazionale Chuang Chia-jung, dove si arrendono a Hlav\u00e1\u010dkov\u00e1/Hradeck\u00e1 (che poi vinceranno l'argento). \nDopo una sfortunata trasferta americana, dove non centra nessun successo, si riprende nella tourn\u00e9e asiatica: a Ningbo vince il suo 22\u00ba titolo ITF, imponendosi su Shuai Zhang in finale; subito dopo, partecipa al WTA di Guangzhou, dove \u00e8 prima testa di serie: supera agevolmente i primi tre turni contro Bratchikova (7-5 6-3), Chang (6-0 6-3) e Johansson (6-3 6-0); in semifinale, affronta la 4\u00b0 testa di serie Urszula Radwanska: Hsieh ha la meglio in tre set, per 6-1 3-6 6-0, accedendo alla seconda finale WTA stagionale; nella circostanza, Su-Wei sconfigge Laura Robson per 6-3 5-7 6-4, aggiudicandosi il secondo alloro WTA della carriera. Grazie al successo, sale di posizioni nel ranking, issandosi al 39\u00ba posto. Hsieh prosegue la stagione con un primo turno a Tokyo (sconfitta da Koukalov\u00e1) e un secondo turno a Pechino (batte Zheng prima di cedere a Wozniacki per 0-6 al terzo). Vince poi l'ITF di Suzhou, superando Duan nell'ultimo atto (6-2 6-2). Grazie a questo risultato, entra tra le prime 30 del mondo, in posizione n\u00b027. Riesce a qualificarsi per il \"master B\" di Sofia, dove \u00e8 inserita nel gruppo \"Serdika\" assieme a Wozniacki, Hantuchov\u00e1 e Vinci; la taipeiana esordisce contro la danese e perde per 2-6 2-6. Nel secondo incontro, Hsieh cede a Roberta Vinci per 1-6 2-6. Nel terzo e ultimo incontro, riesce a ottenere un successo contro Hantuchov\u00e1, che matura per 6-1 0-6 6-4. Alla fine, termina terza in classifica, non qualificandosi per la semifinale. Conclude l'anno al n\u00b025 del mondo, suo best-ranking.\nIn doppio, agli US Open, coglie la prima semifinale della carriera nella Grande Mela, assieme alla spagnola Medina Garrigues: le due vengono eliminate da Hlav\u00e1\u010dkov\u00e1/Hradeck\u00e1 in due set. Assieme a Babos, vince il 9\u00ba titolo in carriera sull'erba di Birmingham, battendo Huber/Raymond nell'atto finale.\n2013: vittoria a Wimbledon e alle Finals in doppio.\nLa tennista di Taipei inizia l'anno a Shenzhen, dove \u00e8 testa di serie n\u00b04: batte Melinda Czink per 6-3 6-2 prima di perdere da Annika Beck per 3-6 0-6. A Hobart esce di scena all'esordio contro Shuai Peng (2-6 7-6(4) 6(4)-7). Agli Australian Open, supera Lara Arruabarrena in due set prima di cedere a Kuznetsova per 2-6 1-6. In seguito, ottiene il primo turno a Pattaya e il secondo turno a Doha e Dubai (dove cede a due top-20, Petrova e Stosur). Il 23 febbraio, Hsieh ritocca il suo best-ranking, assestandosi alla 23\u00aa posizione del ranking. A Kuala Lumpur, la taipeiana raggiunge i primi quarti della stagione, battendo Kurumi Nara in rimonta (6(5)-7 6-3 6-4) e Shuai Zhang (6-2 6-2); tra le ultime 8, si arrende alla futura finalista Bethanie Mattek-Sands, con lo score di 5-7 2-6. A Indian Wells e Miami, Hsieh ottiene il secondo turno, sconfitta, rispettivamente, da Jamie Hampton (doppio 3-6) e da Agnieszka Radwanska (3-6 2-6). Sulla terra, vince solo 1 partita in 4 tornei disputati (a Strasburgo contro Annika Beck): a causa di questi scarsi risultati, scende nel ranking, assestandosi al n\u00b044 del mondo. Anche sull'erba non figura bene, ottenendo due secondi turni a Eastbourne e Wimbledon come migliori risultati. Anche il cemento americano non arride a Hsieh, che tra Toronto, Cincinnati, New Haven e US Open, coglie solo una vittoria (a New York contro Kl\u00e1ra Koukalov\u00e1). A Guangzhou, dove difendeva il titolo, esce di scena al secondo turno conto Shuai Zhang; a causa dell'uscita prematura, esce dalle prime 50 del mondo. Nel resto della tourn\u00e9e asiatica, la taipeiana non raccoglie alcun successo. Termina l'anno con un secondo turno a Lussemburgo. Nel ranking, crolla fino al n\u00b083 del mondo.\nAlla negativa stagione in singolare, Hsieh affianca una stagione in doppio straordinaria assieme a Shuai Peng: dopo un inizio stagionale non brillantissimo (solo una semifinale ad Indian Wells e il terzo turno all'Australian Open), sulla terra di Roma trovano il primo titolo stagionale, battendo in finale Errani/Vinci per 4-6 6-3 [10-8]. In seguito, prendono parte al torneo di Wimbledon, dove concorrono come 8\u00b0 teste di serie. Eliminano Panova/Dushevina, Foretz/Hrdinov\u00e1 e Jurak/Tanasugarn, arrivando ai quarti di finale; nella circostanza, vincono in due set su Jankovic/Lucic-Baroni, accedendo alla semifinale, la terza slam per Su-Wei (dopo quella colta agli US Open 2012 e quella di Parigi 2009). Nel penultimo atto, le due battono Aoyama/Scheepers per 6-4 6-3, cogliendo la prima finale slam della carriera; nell'ultimo atto, Hsieh/Peng sconfiggono Barty/Dellacqua per 7-6(1) 6-1, conquistando il primo titolo Slam della carriera. Hsieh/Peng sono la terza coppia interamente asiatica a vincere questo torneo, dopo le nipponiche Kiyomura/Sawamatsu nel 1975 e le cinesi Zheng/Yan nel 2006; Hsieh \u00e8 inoltre la prima tennista di Taipei a vincere un alloro slam. Grazie al successo, Su-Wei entra in top-10. In seguito, vincono anche il titolo di Cincinnati, battendo in finale Peschke/Srebotnik per 12-10 al super-tiebreak. Dopo i quarti agli US Open, ottengono il 4\u00ba titolo stagionale a Guangzhou e la semifinale a Tokyo e Pechino. Si qualificano per le WTA Finals di Istanbul: sconfiggendo Petrova/Srebotnik e Makarova/Vesnina, colgono il 5\u00ba titolo della stagione; Hsieh termina l'anno al n\u00b03 del mondo.\n2014: 2\u00b0 slam in doppio e n\u00b01 del mondo nella specialit\u00e0.\nSu-Wei inizia l'anno a Brisbane, dove passa le qualificazioni battendo Puchkova (6-2 6-0), Sanders (4-6 6-3 6-1) e Alexandra Panova (6-4 2-6 6-1); nel tabellone principale, cede subito a Carla Suarez Navarro per 2-6 1-6. Non si qualifica per il main draw di Sydney, mentre agli Australian Open perde all'esordio da Barbora Str\u00fdcov\u00e1 in tre set. Dopo un primo turno al Pattaya Open, passa le quali a Doha grazie alle vittorie su Laura Thorpe (6-2 6-4) e su Tadeja Majeric (6-1 6-4); nel main draw, elimina la n\u00b022 del mondo Flavia Pennetta (7-5 6-3) prima di essere sconfitta da Sara Errani (n\u00b07 del mondo) per 0-6 4-6. In Brasile, tra Rio e Florianopolis, non ottiene alcun successo. Non supera le qualificazioni n\u00e9 a Indian Wells n\u00e9 a Miami; A Charleston esce all'esordio (contro Zhang Shuai) mentre a Kuala Lumpur supera Jarmila Wolfe (2-6 6-4 6-3) prima di perdere dalla recente finalista dell'Australian Open Dominika Cibulkov\u00e1 (1-6 2-6). Nel frattempo, esce dalla top-100. Al Roland Garros non passa le qualificazioni. Sull'erba, supera le quali a Eastbourne, battendo Jovic, McHale e Paszek; nel main draw viene sconfitta da Flavia Pennetta, per 3-6 3-6. A Wimbledon, cede all'esordio a Tereza Smitkov\u00e1 (3-6 3-6). Nella tourn\u00e9e americana, disputa solo due tornei, quello di New Haven e gli US Open: la taipeiana non si qualifica a nessuno dei due eventi. A Guangzhou trova i primi quarti di finale della stagione, battendo Alison Van Uytvanck (7-6(2) 2-6 6-4) e Lin Zhu (6-4 6-2); si arrende tra le ultime 8 ad Aliz\u00e9 Cornet per 6(5)-7 1-6. Replica a Tianjin, dove elimina Rodionova con un doppio 6-1 e la 5\u00b0 testa di serie Zhang (3-6 6-3 7-6(5)); perde solo ai quarti da Belinda Bencic per 4-6 6-4 2-6. Termina l'anno al n\u00b0144 del mondo, in netto peggioramento rispetto al ranking finale del 2012 e del 2013.\nAll'opaca stagione in singolare, Hsieh fa registrare un'altra ottima stagione in doppio assieme a Peng: le due, tra febbraio e marzo, conquistano il torneo di Doha (in finale su Peshcke e Srebotnik) e quello di Indian Wells su Black/Mirza nell'ultimo atto. A maggio, la coppia vince il secondo slam della carriera in quel di Parigi, battendo Errani/Vinci in finale (6-4 6-1). Grazie a questo successo, Hsieh diviene n\u00b01 del mondo. Su-Wei e Shuai si qualificano per le WTA Finals di Singapore: battono, per 6-1 6-4, sia Muguruza/Suarez Navarro che Rodionova/Kudryatseva. Nell'ultimo atto, la coppia cino-taipeiana cede a Black/Mirza per 1-6 0-6. Dopo questo torneo, le due decidono di separarsi e di non giocare pi\u00f9 assieme dalla stagione successiva.\n2015.\nLa taipeiana inizia la stagione senza riuscirsi a qualificarsi per Brisbane, Sydney, l'Australian Open e il torneo di Doha, riuscendo ad arrivare all'ultimo turno solo in Qatar. A causa di questi scarsi risultati, scende al n\u00b0181 del mondo. A Kuala Lumpur entra in tabellone grazie a una wild-card: al primo turno elimina la 3\u00b0 testa di serie Casey Dellacqua, con lo score di 7-5 2-6 6-3. Al secondo round, batte Misa Eguchi per 6-3 3-6 6-0; ai quarti, estromette la qualificata Kulichkova in tre set, accedendo alla semifinale: nella circostanza, cede alla n\u00b05 del mondo Caroline Wozniacki, con lo score di 2-6 2-6. Subito dopo, vince l'ITF di Shenzhen, sconfiggendo Yang Zhaoxuan in due set e anche quello di Nanning (in finale su Su Jeong Jang). A Strasburgo, si qualifica per il main draw battendo le due francesi Sarah Finck (6-0 6-3) e Oceane Dodin (7-5 7-5); al primo turno viene fermata da Saisai Zheng in tre set. Non supera le quali al Roland Garros mentre le passa a Wimbledon (eliminando Martic, Hozumi e Kumkhum, quest'ultima per 9-7 al terzo); al primo turno, sconfigge Kaia Kanepi per 6-1 6-4 prima di cedere il passo a Lucie \u0160af\u00e1\u0159ov\u00e1 per 2-6 3-6. Dopo essere uscita al primo turno a Nanchang, non passa le qualificazioni a Cincinnati e agli US Open. A Tokyo, raggiunge i quarti di finale battendo Polona Hercog (6-1 5-7 7-5) e Kurumi Nara (6-2 6-4); cede a Magda Linette, con lo score di 3-6 3-6. Nel finale di stagione, vince l'ITF di Nanjing sconfiggendo Putinceva nell'ultimo atto. Termina la stagione al n\u00b0107 del mondo.\n2016.\nSu-Wei inizia l'anno a Shenzhen, dove centra la vittoria contro Duan Yingying (6-4 7-5) prima di cedere a Alison Riske per 6-3 5-7 1-6. Dopo non aver passato le qualificazioni a Sydney, gioca l'Australian Open: al primo turno batte Ostapenko per 3-6 7-5 6-1 mentre, al secondo, viene fermata da Serena Williams per 1-6 2-6. Su-Wei si presenta a torneo di Kaohsiung, sua citt\u00e0 natale, dove \u00e8 testa di serie n\u00b06: fatica molto nei primi due turni, battendo la qualificata Ayaka Okuno (7-6(1) 4-6 6-2) e la lussemburghese Minella (6-4 4-6 6-2); ai quarti ha vita facile contro Elizaveta Kulichkova, che viene estromessa per 6-0 6-2. Accede alla semifinale, dove si arrende a Misaki Doi (tds n\u00b02) per 0-6 2-6. Grazie al buon risultato, rientra tra le prime 70 (al n\u00b069). A Kuala Lumpur estromette Jana \u010cepelov\u00e1 per 6-4 6-4 prima di cedere a un'altra slovacca, Krist\u00edna Ku\u010dov\u00e1, per 1-6 6-3 3-6. Dopo non aver centrato le quali a Indian Wells, inaugura la stagione su terra a Istanbul: batte Karin Knapp con lo score di 6(3)-7 7-5 6-1 prima di venir fermata da Sakkari in due set. Va meglio a Praga, dove si impone su Krist\u00fdna Pl\u00ed\u0161kov\u00e1 (4-6 6-3 6-1) e su Ana Konjuh (6-4 2-6 6-1) prima di arrendersi a Lucie \u0160af\u00e1\u0159ov\u00e1 nei quarti. Non si qualifica per il main draw di Roma (sconfitta da Larsson) mentre a Strasburgo giunge fino al secondo turno, dove cede a Stosur (3-6 6(3)-7). Al Roland Garros supera Lara Arruabarrena in due set prima di perdere da Petra Kvitov\u00e1 (4-6 1-6). Nell'ITF di Marsiglia raggiunge la finale, persa contro Kovinic in due parziali. Sull'erba gioca solo 2 tornei: a Nottingham fa secondo turno, cedendo a Riske per 2-6 4-6; a Wimbledon esce all'esordio per mano di Pavlju\u010denkova. Chiude la stagione WTA con due primi turni, agli US Open e a Lussemburgo. A livello ITF, invece, vince il torneo di Dubai, sconfiggendo Viklyantseva in finale. Termina l'anno al n\u00b097 del mondo.\n2017.\nLa tennista di Taipei inizia l'anno a Brisbane, dove non passa le qualificazioni. All'Australian Open, approfitta del ritiro di Karin Knapp (sul 6-3 2-0) prima di cedere a Dominika Cibulkov\u00e1 in due set tirati. All'Hungarian Open, supera Sara Sorribes Tormo (2-6 6-3 6-1) prima di soccombere alla testa di serie n\u00b02 Lucie \u0160af\u00e1\u0159ov\u00e1 per 2-6 1-6. A Kuala Lumpur esce di scena subito per mano di Sharipova (5-7 7-5 1-6). Nel nuovo torneo di Biel si arrende all'esordio a Oceane Dodin (2-6 2-6). Sulla terra, dopo una brutta sconfitta rimediata a Istanbul (da Errani, 0-6 1-6), si riprende bene al Roland Garros, dove ottiene il miglior risultato della carriera: batte la n\u00b08 del mondo Johanna Konta (1-6 7-6(2) 6-4) al primo turno e, al secondo, ha la meglio di Taylor Townsend per 6-0 2-6 6-3. Al terzo turno soccombe a Caroline Garcia, al termine per\u00f2 di una battaglia di 2h e 42 minuti (4-6 6-4 7-9). Gioca poi 4 tornei sull'erba: a Nottingham supera Ku\u010dov\u00e1 in due set prima di cedere a Lucie \u0160af\u00e1\u0159ov\u00e1 al tie-break del terzo set. A Birmingham e Eastbourne ha la stessa sorte: passa le quali ma poi perde al primo turno nel main-draw. A Wimbledon riaffronta Johanna Konta, gi\u00e0 battuta a Parigi qualche settimana prima: questa volta, la britannica non lascia scampo a Hsieh, eliminandola con un duplice 6-2. Nell'International di Nanchang, Su-Wei ottiene il primo quarto di finale della stagione, estromettendo la cinese Gao Xinyu e la giapponese Eri Hozumi; cede alla wild card locale Wang Yafan in due set. Non supera le qualificazioni a Cincinnati e agli US Open mentre a Tokyo viene immediatamente sconfitta da Wang Qiang. Passa il tabellone cadetto del Toray Pan Pacific Open (battendo Omae, Hibi e Sasnovich) ma esce di scena nel primo turno contro la campionessa olimpica Monica Puig. A Tashkent, perde subito dalla prima testa di serie Krist\u00fdna Pl\u00ed\u0161kov\u00e1 in tre set. Non si qualifica per il tabellone principale del China Open mentre, a Tianjin, batte Lu JingJing in due set prima di cedere a Lin Zhu. Chiude la stagione raggiungendo la finale al WTA 125K di Hua Hin (senza perdere set): perde da Belinda Bencic per 3-6 4-6. Termina l'anno al n\u00b096 del mondo.\n2018: ottavi a Melbourne e Wimbledon, 3\u00ba titolo WTA e rientro in top-30.\nLa taipeiana inizia l'anno ad Auckland, dove riesce a raggiungere la semifinale battendo Hibino, Bonaventure e Str\u00fdcov\u00e1. Nel penultimo atto viene estromessa da Julia Goerges, con lo score di 1-6 4-6. In seguito, gioca agli Australian Open, dove si presenta come n\u00b088 del ranking: al primo turno elimina Lin Zhu con il particolare score di 0-6 6-0 8-6. Al secondo, affronta la n\u00b03 del mondo Garbine Muguruza. Hsieh vince in due set, portandosi a casa una vittoria importante. Al terzo turno, la giocatrice di Kaohsiung affronta Agnieszka Radwanska, n\u00b035 del mondo ma ex top-5. Sorprendentemente, Hsieh vince in due set, per 6-2 7-5, ottenendo il primo ottavo di finale slam a distanza di 10 anni dall'ultima volta. Qui fronteggia Angelique Kerber, campionessa a Melbourne nel 2016: la tedesca porta a casa il match con lo score di 4-6 7-5 6-2. Grazie all'ottimo torneo, Hsieh risale nel ranking, posizionandosi al n\u00b071.\nIn seguito, non riesce a qualificarsi n\u00e9 per Doha n\u00e9 per Dubai. A Indian Wells riesce a passare il tabellone cadetto sconfiggendo Risa Ozaki e Barbora Krej\u010d\u00edkov\u00e1; nel main draw, approfitta del ritiro di Carina Witthoeft al primo turno mentre, al secondo, cede a Carla Suarez Navarro in tre set. In doppio, assieme a Barbora Str\u00fdcov\u00e1, si aggiudica il titolo. A Miami, supera i primi due turni su Boulter (6-4 7-5) e Cirstea (7-5 6-2), accedendo agli ottavi, dove perde da Karol\u00edna Pl\u00ed\u0161kov\u00e1, n\u00b05 del seeding, solo al tie break del terzo set.\nSulla terra non inizia bene: esce subito a Lugano (per mano della slovena Hercog) e non si qualifica a Stoccarda (estromessa da Kudermetova con un periodico 3-6). A Rabat supera i primi due turni a fatica contro Mattek-Sands (3-6 7-6(3) 6-1) e Zidansek (6(6)-7 6-3 6-3), accedendo ai quarti: qui sconfigge agevolmente Katarina Zavatska (doppio 6-1); in semifinale perde malamente da Elise Mertens, 1\u00b0 testa di serie. A Roma passa le qualificazioni contro Putinceva e Barthel; nel tabellone principale non lascia scampo alla bielorussa Sabalenka, battendola per 6-2 6-4. Nel secondo turno perde da Johanna Konta per 0-6 4-6. A Strasburgo raggiunge i quarti di finale, cedendo a Buzarnescu per 0-6 3-6. Al Roland Garros esce subito per mano di Rebecca Peterson. Grazie ai buoni risultati colti sul mattone tritato, la taipeiana ritorna in top-50.\nSull'erba, non figura bene a Mallorca, dove viene subito fermata da Garcia. A Eastbourne raggiunge gli ottavi battendo Viklyantseva e Ryb\u00e1rikov\u00e1; al terzo turno cede ad Ashleigh Barty, per 0-6 4-6. A Wimbledon partecipa come numero 48 del mondo: esordisce bene, battendo la 30\u00b0 testa di serie Anastsija Pavlju\u010denkova per 6-4 4-6 6-3. Al secondo turno si sbarazza di Lara Arruabarrena con un periodico 6-3; al terzo turno trova Simona Halep, n\u00b01 del mondo e fresca campionessa del Roland Garros, chiudendo l'incontro per 3-6 6-4 7-5 e centrando il primo successo in carriera su una numero 1 del mondo. Accede agli ottavi di finale, i primi nello slam londinese: nella circostanza, cede a Dominika Cibulkov\u00e1, per 4-6 1-6.\nDopo una sfortunata trasferta americana (dove raggiunge come miglior risultato il secondo turno agli US Open), partecipa al torneo di Hiroshima, dove \u00e8 seconda testa di serie: batte Hercog (4-6 6-1 6-3) e Mandy Minella (6-3 6-2); ai quarti elimina la 5\u00b0 testa di serie Ajla Tomljanovic in tre set, per 4-6 6-2 6-0. In semifinale si sbarazza della testa di serie numero quattro, Wang Qiang, con un doppio 6-4. Hsieh torna a disputare la finale di un International, dopo 6 anni dall'ultima volta; la taipeiana vince il titolo battendo in finale la giovane qualificata Amanda Anisimova, con un duplice 6-2: per Hsieh \u00e8 il 3\u00ba titolo in carriera. Inoltre, Su-Wei riesce a ritornare in top-30, issandosi fino alla 29\u00aa posizione. Nel successivo torneo giocato a Seoul trova un altro buon risultato, raggiungendo la semifinale da 6\u00b0 forza del seeding. Nel penutimo atto cede ad Ajla Tomljanovic in tre set tirati. Dopo due uscite premature a Wuhan e Pechino, torna in semifinale a Tianjin, dove si arrende a Caroline Garcia in due parziali.\nTermina l'anno al n\u00b028 del mondo.\n2019: semifinale a Dubai e quarti a Miami in singolare; vittoria a Wimbledon e top-5 in doppio.\nHsieh inizia l'anno a Auckland, dove \u00e8 terza testa di serie: batte Polona Hercog per 6-2 6-3 all'esordio, mentre, al secondo, elimina Monica Puig per 6-1 7-6(3). Ai quarti ha la meglio sulla spagnola Sorribes Tormo per 6-3 6-2; accede in semifinale, dove trova la qualificata Bianca Andreescu: a sorpresa, Hsieh viene battuta dalla canadese con un doppio 3-6. A Sydney esordisce bene contro Danielle Collins, estromettendola per 7-6(4) 6-3; esce di scena al turno successivo contro Petra Kvitov\u00e1 (6(2)-7 2-6). Agli Australian Open sconfigge Stefanie Voegele (6-2 6-1) e Laura Siegemund (6-3 6-4); al terzo turno trova la n\u00b04 del mondo Naomi \u014csaka che la batte per 5-7 6-4 6-1. A Hua Hin e Doha esce di scena prematuramente, perdendo, rispettivamente, al primo e al secondo turno.\nA Dubai esordisce contro la n\u00b011 del mondo Anastasija Sevastova: Hsieh ha la meglio per 6-4 6-2; al secondo, si sbrazza di Aljaksandra Sasnovi\u010d con lo score di 6-1 6-2. Agli ottavi trova Angelique Kerber, n\u00b07 del mondo: Hsieh sfodera una prestazione eccellente, imponendosi in rimonta per 5-7 6-4 6-0 e centrando la prima vittoria su una top-10 nel 2019. Ai quarti trova una top-5, Karol\u00edna Pl\u00ed\u0161kov\u00e1: Su-Wei riesce a cogliere un altro strabiliante successo in tre set, per 6-4 1-6 7-5, trovando la prima semifinale Premier-5 della carriera. Nel penultimo atto cede solo a Petra Kvitov\u00e1, n\u00b04 del mondo, con il punteggio di 6-3 2-6 4-6. A Indian Wells, dopo il bye all'esordio, si arrende a Johanna Konta molto nettamente (0-6 2-6). A Miami ha nuovamente il bye al primo turno; al secondo turno elimina Alison Riske con lo score di 6-2 7-5. Al terzo turno ritrova Naomi Osaka, che questa volta ha lo status di n\u00b01 del mondo: Hsieh riesce ad eliminarla, centrando la seconda vittoria in carriera su una n\u00b01 del mondo (dopo quella su Halep a Wimbledon 2018) e accede al quarto turno, dove trova un'altra tennista che \u00e8 stata n\u00b01 del mondo, Caroline Wozniacki: Su-Wei riesce a ottenere un altro grande successo, battendo la danese per 6-3 6(0)-7 6-2 e garantendosi il pass ai quarti di finale. Qui affronta Anett Kontaveit, testa di serie n\u00b021: al termine di un match molto combattuto, l'estone ha la meglio sulla taipeiana per 3-6 6-2 7-5. Grazie al grande torneo disputato, Hsieh sale al 24\u00ba posto nel ranking.\nAd aprile comincia per Su-Wei la stagione su terra, attraverso il torneo di Stoccarda: esordisce battendo la n\u00b016 del mondo Wang Qiang (4-6 6-3 6-4) prima di arrendersi a Naomi Osaka (4-6 3-6). A Rabat, la taipeiana \u00e8 2\u00b0 testa di serie: vince i primi due match in tre set su Gavrilova (6-1 3-6 6-2) e Arruabarrena (4-6 7-5 6-3). Viene fermata ai quarti da Johanna Konta, nuovamente in tre parziali (7-6(1) 4-6 4-6). Nel resto della parte di stagione sul rosso, non raccoglie risultati importanti, in quanto viene subito sconfitta a Madrid e Roma e fa secondo turno al Roland Garros (battuta da Petkovic).\nSull'erba, gioca tre tornei: a Birmingham batte la 4\u00b0 top-10 dell'anno, Aryna Sabalenka, al tie-break del terzo set. Si arrende alla compagna di doppio Barbora Str\u00fdcov\u00e1 per 6(3)-7 3-6. A Eastbourne, si impone su Camila Giorgi per 6-3 4-6 6-4 prima di venir abbattuta da Simona Halep (2-6 0-6). Si ripresenta a Wimbledon, dove difende gli ottavi di finale: al primo turno elimina Jelena Ostapenko con un periodico 6-2 mentre, al secondo, si impone sulla semifinalista del 2013 Kirsten Flipkens (7-6(3) 6-3). Arriva al terzo turno, dove perde da Karol\u00edna Pl\u00ed\u0161kov\u00e1 per 3-6 6-2 4-6.\nNello swing americano, coglie i quarti di finale a Washington, dove viene fermata dalla wild card Caty McNally (4-6 3-6). A Toronto esce subito contro la futura semifinalista Kenin (4-6 3-6). Gioca bene a Cincinnati, dove batte Wang Qiang all'esordio (6-3 6-4) e Jennifer Brady (7-6(9) 6-3) prima di cedere alla n\u00b01 del mondo, Naomi Osaka, per 6(3)-7 7-5 2-6. Delude le aspettative agli US Open, dove esce di scena al secondo turno contro Karol\u00edna Muchov\u00e1 (1-6 6-4 6(2)-7). \nNel torneo di Hiroshima, dove difendeva il titolo, si fa sorprendere ai quarti da Nao Hibino (4-6 3-6). A causa di questo risultato, esce dalla top-30. A Osaka elimina Muguruza all'esordio (3-6 7-6(1) 6-1) prima di arrendersi a Elise Mertens (3-6 6-1 2-6). Conclude la stagione giocando a Wuhan e Pechino: esce, rispettivamente, al secondo e primo turno.\nConclude la stagione al n\u00b032 del mondo.\nIn doppio, assieme a Barbora Str\u00fdcov\u00e1, disputa una grandissima stagione, vincendo 4 titoli: Dubai, Madrid, Birmingham e, soprattutto, Wimbledon. Inoltre, raggiungono la finale alle Finals di Shenzhen, dove cedono a Mladenovic/Babos. Grazie alla straordinaria annata disputata, chiude l'anno al n\u00b04 delle classifiche mondiali.\n2020: 4 titoli e n\u00b01 del mondo in doppio.\nA Brisbane e Adelaide esce di scena subito, per mano, rispettivamente, di Kontaveit (4-6 1-6) e di Sabalenka (7-5 1-6 5-7). Agli Australian Open non va meglio, in quanto cede subito a Julija Putinceva (1-6 3-6). A Dubai \u00e8 costretta a passare le qualificazioni per entrare in tabellone; tuttavia, al primo turno, si arrende a Petra Martic in due set. A Doha esce all'esordio per mano della wild-card Vera Zvonareva con un doppio 4-6. A causa dei pessimi risultati colti in questo inizio stagionale, esce dalle prime 50 del mondo.\nDa marzo ad agosto, il mondo del tennis \u00e8 costretto a fermarsi a causa della pandemia mondiale di COVID-19: vengono annullati tutti i tornei previsti (tra cui Wimbledon) e i giochi olimpici di Tokyo vengono rimandati al 2021.\nLa taipeiana decide di riprendere a giocare a Roma, saltando la trasferta americana. Nel torneo italiano, cede nettamente alla testa di serie n\u00b011, Elise Mertens. Al Roland Garros coglie la prima vittoria stagionale in un main draw, eliminando la qualificata Barbara Haas per 6-3 7-6(1); al secondo turno viene sconfitta dalla giovane Iga \u015awi\u0105tek ,che poi vincer\u00e0 il torneo. Termina la stagione al n\u00b067 del mondo, peggiorando di oltre trenta posizioni rispetto alla fine del 2019 e vincendo solo 1 partita su 7 giocate nei main draw WTA.\nIn doppio, riesce a fare meglio che in singolare, riuscendo a vincere ben 4 titoli assieme alla compagna Str\u00fdcov\u00e1. Le due conquistano i 2 Premier di Brisbane e Dubai e i due Premier 5 di Doha e Roma. In pi\u00f9, raggiungono anche la finale dell'Australian Open, persa da Mladenovic/Babos in 2 set. Grazie agli ottimi risultati, chiude la stagione al n\u00b01 del mondo.\n2021: quarti di finale a Melbourne in singolare; terzo successo a Wimbledon in doppio, titolo a Indian Wells e finale alle WTA Finals.\nHsieh inizia l'anno al WTA 500 di Abu Dhabi, dove esordisce vittoriosamente contro l'ottava testa di serie Mark\u00e9ta Vondrou\u0161ov\u00e1 (3-6 6-3 7-6(3)). La sua avventura finisce al secondo turno per mano di Marta Kostyuk, che la batte per 3-6 7-6(4) 3-6. Partecipa allo Yarra Valley Classic di Melbourne, dove viene subito sconfitta da Alison Van Uytvanck (2-6 0-6). All'Australian Open, per la settima volta in carriera, supera il primo turno, battendo la qualificata Cvetana Pironkova (7-5 6-2); al secondo turno, estromette la n\u00b08 del seeding Bianca Andreescu con lo score di 6-3 6-2, centrando l'8\u00b0 vittoria in carriera su una top-ten. Al terzo turno, sfida Sara Errani, contro cui non ha mai vinto un set in tre precedenti sfide: questa volta, Hsieh batte l'italiana, imponendosi per 6-4 2-6 7-5 e rimontando uno svantaggio di 3-5 nel parziale decisivo. Agli ottavi, la taipeiana sconfigge Mark\u00e9ta Vondrou\u0161ov\u00e1 per 6-2 6-4, centrando i suoi primi quarti di finale a livello Slam in singolare e diventando la prima tennista del suo paese a raggiungere questo traguardo in era Open. Tra le ultime 8, Su-Wei cede alla n\u00b03 del mondo e futura campionessa Naomi \u014csaka in due set (2-6 2-6). Hsieh gioca poi sulla terra: a Madrid, non riesce a passare il tabellone di qualificazione, perdendo al turno decisivo dalla slovena Zidansek (1-6 0-6); viene ripescata come lucky loser e il sorteggio la pone ancora contro Zidansek: la taipeiana perde nuovamente in due parziali (2-6 4-6). A Roma non passa il tabellone cadetto mentre a Parma si ferma al primo turno contro la 4\u00b0 testa di serie Kasatkina (4-6 3-6). Al Roland Garros, viene eliminata da Wang Qiang in rimonta (6-2 4-6 5-7). La stagione su erba non regala successi a Hsieh, che perde all'esordio sia a Bimingham che a Wimbledon (contro Iga \u015awi\u0105tek). Sul cemento americano, centra i quarti a Concord (WTA 125) mentre a Cincinnati passa dalle qualificazioni battendo Peyton Stearns (7-6(3) 6-4) e Lauren Davis (6-0 6-4); al primo turno, tuttavia, viene sconfitta nettamente da Coco Gauff, per 1-6 2-6. A Chicago, la taipeiana si impone su Venus Williams all'esordio (6-2 6-3) prima di cedere a Tereza Martincov\u00e1 in tre set. Allo US Open, batte Claire Liu (6-1 6-4) per poi perdere da Sara Sorribes Tormo, che le lascia 4 giochi. A Indian Wells, esordisce con un successo su Madison Brengle (6-1 7-6(4)) mentre al secondo turno viene sconfitta da Ostapenko (3-6 0-6). A Courmayeur viene eliminata al primo turno da Aliona Bolsova in tre set. \nIn doppio, gioca all'Australian Open l'ultimo torneo della carriera in coppia con Str\u00fdcov\u00e1, prossima al ritiro: le due si fermano al secondo turno, battute da Stojanovi\u0107/Jurak in tre set. La taipeiana decide cos\u00ec di giocare in pianta stabile con Elise Mertens: dopo una sconfitta al secondo turno a Roma, le due giocano il loro primo slam al Roland Garros: cedono al terzo turno alle future finaliste Mattek-Sands/\u015awi\u0105tek per 7-5 4-6 5-7, vanificando un vantaggio di 5-1 nel terzo set (e facendosi annullare ben 7 match-points in quattro game consecutivi). Le due si presentano cos\u00ec a Birmingham, dove trovano la prima semifinale assieme con due comode vittorie su Stosur/Vandeweghe e Bains/Martincov\u00e1. Nel penultimo atto, Mertens e Hsieh si arrendono a Jabeur/Perez per 6-3 5-7 [3-10]. La settimana successiva, si presentano a Wimbledon, dove viene loro accreditata la testa di serie n\u00b03: al primo turno, battono Voskoboeva/D'ja\u010denko per 7-5 6-2 mentre al secondo cedono un set a Golubic/Doi, imponendosi nettamente negli altri due (6-1 5-7 6-0). Agli ottavi, eliminano Muhammad/Pegula per 7-5 6-3, giungendo ai primi quarti slam della partnership; nella circostanza, superano la coppia serba Stojanovi\u0107/Kruni\u0107 per 6-1 6-3, approdando in semifinale, dove si impongono sulle nipponiche Aoyama/Shibahara in tre set (6-4 1-6 6-3); Hsieh si qualifica per la sua terza finale di Wimbledon, Mertens per la sua prima: le due affrontano la coppia russa Kudermetova/Vesnina, che ai quarti aveva eliminato le n\u00b01 del mondo Siniakov\u00e1/Krej\u010d\u00edkov\u00e1. Mertens/Hsieh vanno in svantaggio di un set e un break (3-6 3-5) e nel nono game devono fronteggiare un championship-point, annullato al termine di un rocambolesco scambio vinto da Hsieh con una vol\u00e9e. Mertens e la taipeiana riescono a ottenere il contro-break e poi a vincere il secondo set (7-5). Nel terzo parziale, Mertens/Hsieh vanno avanti 5-3 ma non riescono a chiudere; Vesnina/Kudermetova servono poi per il match sul 7-6 ma una serie di tre giochi consecutivi regala il titolo a Hsieh/Mertens. Hsieh \u00e8 la sesta atleta della storia di Wimbledon a vincere il trofeo con tre partner differenti (Mertens, Peng e Strycov\u00e1), dopo Billie Jean King, Martina Navratilov\u00e1, Jana Novotn\u00e1, Helena Sukov\u00e1 e Martina Hingis. Agli US Open, Mertens/Hsieh sono accreditate della prima testa di serie: le due arrivano agevolmente ai quarti, sconfiggendo Putinceva/Kalinskaja (6-0 6-0), Eikeri/Lechemia (6-4 6-2) e Minnen/Van Uytvanck (6-0 6-2); tra le ultime otto coppie, le campionesse di Wimbledon cedono a sorpresa a Gauff/McNally, con lo score di 3-6 6(1)-7. A Indian Wells, Mertens/Hsieh, da n\u00b02 del seeding, arrivano in finale, battendo Jastrems'ka/Anisimova (6-1 6-1), Mattek-Sands/\u015awi\u0105tek (1-6 6-4 [10-8]), Gauff/Fernandez (7-5 6-4) e le teste di serie n\u00b03 Aoyama/Shibahara (6-2 6-0). Nell'ultimo atto, superano Rybakina/Kudermetova per 7-6(1) 6-3, portando a casa il loro 2\u00b0 titolo stagionale, il 31\u00b0 della carriera per Hsieh e il terzo a Indian Wells. Grazie a questo successo, le due si qualificano per le WTA Finals di Guadalajara. Nella circostanza, Hsieh/Mertens vengono inserite nel gruppo El Taj\u00edn: nel primo scontro, affrontano Guarachi/Krawczyk e le battono per 7-6(3) 6-2. Nel secondo match, subiscono una netta sconfitta dalle campionesse del Roland Garros Krej\u010d\u00edkov\u00e1/Siniakov\u00e1 (3-6 1-6), giocandosi le speranze di passaggio del turno nell'ultimo incontro del girone contro Olmos/Fichman: Hsieh/Mertens vincono per 6-4 7-6(3), chiudendo il gruppo in seconda posizione e qualificandosi alla semifinale. Nella circostanza, le due si impongono su Aoyama/Shibahara per la terza volta nell'anno, con lo score di 6-2 6-2. In finale, Su-Wei ed Elise riaffrontano Krej\u010d\u00edkov\u00e1/Siniakov\u00e1, contro cui avevano perso nel girone: anche in questo caso, le ceche prevalgono in due set (6-3 6-4), costando a Hsieh la seconda sconfitta nell'ultimo atto delle WTA Finals su tre giocate. Nel ranking, scende al 3\u00b0 posto nella classifica di fine anno.\n2022.\nA gennaio scivola fuori dalle top100 della classifica WTA. A causa dell'uscita dei punti dei quarti raggiunti all'Australian Open 2021, la taipeiana esce dalla top-200.\nCaratteristiche tecniche.\nHsieh Su-wei \u00e8 una giocatrice prevalentemente di doppio, ha la presa bimane su entrambi i fondamentali ed \u00e8 veloce con i piedi. Il suo gioco non si basa sulla potenza dei colpi, bens\u00ec sulla tattica, utilizzando molte smorzate, in qualsiasi direzione, e pallonetti, a volte ripetuti in sequenza per confondere l'avversaria. Per la raffinatezza e l'incredibilit\u00e0 di alcuni suoi colpi si \u00e8 spesso guadagnata il soprannome di \"maga\"."}
{"id": "3138803", "revid": "131145", "url": "https://it.wikipedia.org/wiki?curid=3138803", "title": "Staffetta 4\u00d7100 m", "text": ""}
{"id": "3138804", "revid": "1833487", "url": "https://it.wikipedia.org/wiki?curid=3138804", "title": "Zepponami", "text": "Zepponami \u00e8 la pi\u00f9 grande delle frazioni di Montefiascone, situata tra Viterbo e il capoluogo.\nLa popolazione \u00e8 costituita da 1660 abitanti e dista circa 2\u00a0km dal centro di Montefiascone.\nA Zepponami \u00e8 presente una stazione ferroviaria lungo la linea Viterbo - Attigliano - Orte, che consente il collegamento con le linee Viterbo-Roma e Roma-Firenze.\nNella frazione vengono celebrate diverse feste paesane tra cui la pi\u00f9 conosciuta \u00e8 la sagra della castagna che si svolge nel mese di ottobre.\nLa nascita della contrada.\nPer affrontare la nascita di Zepponami \u00e8 necessario fare riferimento alle innovazioni ecclesiastiche seguite al Concilio di Trento (1545/63). Il Concilio dispose con decreti che tutti i Vescovi erano obbligati a risiedere nelle proprie diocesi, e che potevano effettuare Visite Pastorali per verificare l'attivit\u00e0 pastorale e amministrativa dei parroci. Dalla conoscenza e dall'analisi delle relazioni di Visita, scaturiscono elementi per la datazione di questa contrada.\nDa un documento di Don Curzio Franceschini emergono due importanti informazioni: la prima, che una posizione del territorio era gi\u00e0 definita \"contrada\" implicando cos\u00ec un agglomerato abitativo, l'altra che gi\u00e0 nel 1630 c'era un luogo conosciuto gi\u00e0 come Montisole.\nVerso gli inizi del Settecento dall'isolata famiglia patriarcale si pass\u00f2 alla condivisione di costruzioni ravvicinate o attaccate, moltiplicandosi, costruirono un aspetto difensivo e la nascita di alcuni agglomerati che divennero a mano a mano dei piccoli villaggetti. Si pu\u00f2 dire quindi che in questi anni il villaggio di Zepponami cominci\u00f2 un lento processo di crescita. \nAltre informazioni sulla crescita di Zepponami vengono dalla Visita Pastorale del 1754-1755, dove si dice che gli abitanti della zona volevano cominciare ad essere autonomi e non recarsi sempre in citt\u00e0 per assistere alle Sante Messe. Per questo risulta che nel 1734 i contadini e i pastori della zona avevano raccolto elemosine ed eretto una piccola Chiesa che fu dedicata alla Beata Maria Vergine del Giglio.\nGli abitanti del territorio che poi diverr\u00e0 Zepponami, vivevano direttamente del lavoro dei campi e pochi erano gli artigiani e i negozianti.Come narrano alcune storie, i contadini del territorio di Montefiascone, dovevano sottostare a un padrone e raccomandarsi a lui per essere autorizzati a zappare e a seminare i suoi appezzamenti di terreno per poi dividere a met\u00e0 il magro raccolto.\nLe condizioni igieniche erano pessime: infatti nelle scuole Elementari erano presenti bambini malati di scabbia; anche il bestiame suino di un contadino era malato di angina carbonchiosa. Le persone erano anche molto malnutrite, la mortalit\u00e0 infantile era elevata, l'indebolimento fisico degli uomini divent\u00f2 cronico perch\u00e9 lavoravano sette giorni su sette senza mai fare riposo n\u00e9 settimanale n\u00e9 festivo. La mancanza di aiuti fisici e psicologici non agevolava molto la vita nelle contrade; c'era la presenza di un solo ospedale in citt\u00e0 e qui ci si andava solo in casi di estrema necessit\u00e0 perch\u00e9 si teneva conto dei costi, che non erano sostenibili da tutti, la lontananza dal centro, e l'et\u00e0 del malato dove i bambini avevano la precedenza sugli anziani che venivano lasciati alla sorte della natura."}
{"id": "3138805", "revid": "486946", "url": "https://it.wikipedia.org/wiki?curid=3138805", "title": "Su-Wei Hsieh", "text": ""}
{"id": "3138811", "revid": "1452073", "url": "https://it.wikipedia.org/wiki?curid=3138811", "title": "Penelope Plummer", "text": "Biografia.\nPenelope Plummer \u00e8 stata incoronata diciottesima Miss Mondo, il 17 novembre 1969 presso il \"Lyceum Theatre\" di Londra, ricevendo la corona dalla Miss Mondo uscente, la peruviana Madeleine Hartog Bell. \u00c8 stata la prima Miss Mondo australiana."}
{"id": "3138812", "revid": "33689", "url": "https://it.wikipedia.org/wiki?curid=3138812", "title": "Onferno", "text": ""}
{"id": "3138814", "revid": "599013", "url": "https://it.wikipedia.org/wiki?curid=3138814", "title": "Einhausen", "text": ""}
{"id": "3138815", "revid": "767487", "url": "https://it.wikipedia.org/wiki?curid=3138815", "title": "Got the Magic", "text": "Got the Magic \u00e8 il secondo cd prodotto dalla Celtic Harp Orchestra, pubblicato da Ethnoworld nel 2003.\nMusicisti.\nFabius Constable : Direttore, Arpa\nDonatella Bortone: Soprano\nSabrina Noseda: Arpa\nChiara Vincenzi: Arpa\nPauline Fazzioli: Arpa\nLudwig Constable: Arpa\nAntonella d'Apote : Arpa\nRossana Monico: Arpa\nMaria Assunta Romeo: Arpa\nPatrizia Borromeo: Arpa\nAdriano Sangineto: Arpa\nCaterina Sangineto: Arpa\nAlaits Andonegi: Arpa\nAzzurra Giudici: Arpa\nElena Sambin: Arpa\nGabriella Villa: Arpa\nAntonio Callea: Arpa, Flauto\nNicol\u00f2 Righi: Arpa\nMaria Fraschini: Arpa\nMarzia Leccese: Arpa\nFrancesco Accardo: Arpa\nLaura Scarpelli: Arpa\nElisa Nicotra: Arpa\nMatteo Barni: Arpa\nDaniela Cal\u00f2: Arpa\nMyriam Peverelli: Arpa\nSarah Barni: Arpa\nMirella Giuliani: Arpa\nDaniela Mancini: Arpa\nDonatella Ingesti: Arpa\nLaura Mainardi: Arpa\nElisa Esposto: Arpa\nGiancarlo Rabericati: Arpa\nIlenia Vietri: Arpa\nElvezia Degli Esposti: Arpa\nMassimo Cerra: Oboe\nDaniele Bicego: Uillean Pipes\nMaurizio Berti: Percussioni\nValerio Meletti: Percussioni\nMarco Carenzio: Chitarra"}
{"id": "3138825", "revid": "599013", "url": "https://it.wikipedia.org/wiki?curid=3138825", "title": "Lautertal (disambigua)", "text": ""}
{"id": "3138827", "revid": "149727", "url": "https://it.wikipedia.org/wiki?curid=3138827", "title": "Lautertal (Vogelsbergkreis)", "text": ""}
{"id": "3138830", "revid": "648716", "url": "https://it.wikipedia.org/wiki?curid=3138830", "title": "Agenore Frangipani", "text": "Biografia.\nFrangipani nacque da una famiglia di nobile e antico lignaggio, quella dei marchesi di Mileta (tra le altre cose imparentata coi de Moulins); secondogenito del marchese di Mileta, fu destinato alla carriera militare in marina, studiando per qualche tempo all'Accademia Navale di Livorno, ma preferendo poi dedicarsi alla carriera di ufficiale nell'esercito, studiando all'Accademia Militare della Nunziatella, dalla quale usc\u00ec nel 1899 tenente dei corazzieri e migliore allievo del suo anno.\nFrangipani non prese praticamente parte alla vita militare tra il 1899 ed il 1910, dovendo occuparsi alla morte dei genitori e del fratello maggiore dell'amministrazione delle sue terre presso Benevento e in Molise; ci\u00f2 nonostante fu promosso capitano dei corazzieri nel 1906; nel 1908 lasci\u00f2 la cavalleria e i corazzieri per l'artiglieria.\nNel 1907 Frangipani spos\u00f2 la contessina Cristina Agazzi (1891-1953), appartenente ad una nobile famiglia lombarda.\nFrangipani prese parte alla guerra italo-turca in Libia, Tripolitania e Cirenaica, interessandosi particolarmente della difesa antiaerea turca e dopo la presa di Tripoli scopr\u00ec alcune delle difese antiaree turche, proponendo al ministero della guerra italiano di impiantarne di simili sulle coste italiane e negli avamposti coloniali in Libia.\nDurante la prima guerra mondiale Frangipani si distinse come accanito interventista a favore dell'Intesa e partecip\u00f2 personalmente ai primi combattimenti sul Carso e a differenza di altri ufficiali di nobile famiglia, non volle entrare nello Stato maggiore e continu\u00f2 la guerra combattendo in trincea, venendo promosso maggiore nel 1917 e colonnello un anno dopo la fine della guerra.\nFrangipani non fu ostile al fascismo nella sua forma di rinascita della potenza militare italiana e si iscrisse al partito fascista gi\u00e0 nel 1923. Alto funzionario al ministero della guerra, fu addetto militare a Berlino e a Parigi fino al 1930; inoltre partecip\u00f2 alla guerra civile spagnola a fianco dei franchisti come comandante di un contingente italiano. Prima di combattere in Spagna, si era distinto durante la Guerra d'Etiopia e fu promosso maggior generale nel 1936. Inoltre partecip\u00f2 attivamente all'invasione dell'Albania. Ufficiale di corpo d'armata in Etiopia, successe al cognato Daodice quale governatore di Addis Abeba negli ultimi tre giorni di governo italiano. In terra africana si trov\u00f2 a dover contrastare l'avanzata alleata, cedendo la citt\u00e0 agli inglesi il 6 aprile 1941. Gravando su di lui la responsabilit\u00e0 e il disonore della resa, durante la fuga dalla citt\u00e0, si suicid\u00f2 con del veleno."}
{"id": "3138831", "revid": "121598182", "url": "https://it.wikipedia.org/wiki?curid=3138831", "title": "Reginaldo Giuliani (sommergibile)", "text": "Il Reginaldo Giuliani \u00e8 stato un sommergibile della Regia Marina.\nStoria.\nEffettu\u00f2 la prima, e infruttuosa, missione di guerra in Mediterraneo (al comando del tenente di vascello Bruno Zelik) dal 10 al 21 giugno 1940, a sud di Gaudo; il 12 giugno avvist\u00f2 una nave scorta nemica e dovette immergersi ed allontanarsi.\nIl 15 luglio fu inviato a nordest di Derna, restandovi in agguato sino al 24 del mese; mentre, il 27, stava facendo ritorno alla base, individu\u00f2 un sommergibile che navigava in superficie a meridione di Capo Spartivento, ma non lo attacc\u00f2 pensando che potesse essere il gemello \"Bagnolini\". Il 29 arriv\u00f2 in porto.\nSe ne dispose poi l'invio in Atlantico: dopo un periodo di lavori a Taranto, part\u00ec da Trapani il 29 agosto 1940, al comando del capitano di corvetta Renato d'Elia; passato lo stretto di Gibilterra, rimase nella sua zona d'agguato (a ovest di Madera) dal 14 al 30 settembre \u2013 attaccando un mercantile col cannone, che per\u00f2 si guast\u00f2 permettendo alla nave di scappare \u2013 e raggiunse poi Bordeaux, sede della base italiana di Betasom, il 5 ottobre.\nL'11 ottobre part\u00ec per la sua seconda missione atlantica e raggiunse la sua zona d'operazioni (a ovest dell'Irlanda) il 24, dovendo per\u00f2 intraprendere la rotta di rientro dopo soli cinque giorni a causa di guasti; raggiunse Bordeaux il 6 dicembre.\nDopo alcune modifiche (riduzione della torretta e degli involucri dei periscopi e altro) per renderlo pi\u00f9 adatto alla guerra in Atlantico, fu scelto per essere destinato (al comando del capitano di corvetta Adalberto Giovannini, anche se per la navigazione di trasferimento il comandante fu il parigrado Vittore Raccanelli) alla neocostituita scuola tattica di Marigammasom, a Gdynia, dove giunse il 6 aprile 1941 (era partito il 16 marzo) ed inizi\u00f2 a svolgere attivit\u00e0 di addestramento dal 20 del mese effettuando otto cicli addestrativi (con una pausa da giugno a settembre 1941 per lavori di manutenzione) che riguardarono in totale 7 comandanti, 12 ufficiali e 48 vedette, passando in mare complessivamente 84 giorni per un totale di 8902 miglia di navigazione; il 20 dicembre 1941 l'attivit\u00e0 ebbe termine perch\u00e9 il Mar Baltico aveva iniziato a ghiacciare.\nSi pensava di ricominciare con la primavera del 1942, ma in marzo \u2013 prima della ripresa dell'attivit\u00e0 \u2013 si decise di chiudere Marigammasom e far tornare il \"Giuliani\" a Bordeaux, perch\u00e9 occorrevano tutti i sommergibili disponibili.\nIl 23 maggio 1942 fece ritorno a Bordeaux (era salpato da Gdynia il 21 aprile) e il 24 giugno part\u00ec al comando del capitano di fregata Giovanni Bruno per una nuova missione atlantica, da svolgersi a sud delle Bahamas. Il 24 luglio si riforn\u00ec di 50 tonnellate di carburante dal sommergibile \"Finzi\" e il 30 raggiunse una nuova zona d'agguato, a sud delle Isole di Capo Verde, dove inizi\u00f2 a cogliere alcuni successi: il 10 agosto silur\u00f2 la motonave inglese \"Medon\" (5445 tsl) affondandola, cinque giorni pi\u00f9 tardi col\u00f2 a picco il piroscafo statunitense \"California\" (5441 tsl) e l'indomani ebbe uguale sorte il britannico \"Sylvia de Larrinaga\" (5218 tsl).\nIl 16 agosto il \"Giuliani\" si avvi\u00f2 sulla rotta di rientro, ma il 1\u00ba settembre fu attaccato in rapida successione da tre idrovolanti Short Sunderland, che lo danneggiarono seriamente; morirono cinque uomini (i sergenti Giovanni De Santis ed Enzo Grimaudo ed il sottocapo Cesario Verardo uccisi nell'attacco, il capo di seconda classe Andrea Assali ed il marinaio Francesco Perali scagliati in mare dagli scoppi e annegati) mentre altri quattro uomini rimasero gravemente feriti (fra di essi anche il comandante Bruno che, ferito alla gola, dovette cedere il comando al secondo).\nIl giorno seguente il sommergibile fu oggetto di altri tre attacchi aerei: pot\u00e9 evitare i primi due immergendosi, ma nel terzo \u2013 ad opera di un Wellington cecoslovacco \u2013 fu danneggiato da tre bombe (su sei lanciate) e mitragliato, con danni estremamente gravi: casse e doppifondi di sinistra parzialmente distrutti, cannone, girobussola, tubature compenso nafta e impianti radio ed elettrico inutilizzabili; il \"Giuliani\" rimase alla deriva per due ore prima di poter rimettere in moto.\nNel mattino del 3 settembre il sommergibile raggiunse a fatica il porto spagnolo di Santander; dopo alcune riparazioni provvisorie sarebbe potuto ripartire il giorno seguente, ma le autorit\u00e0 spagnole, per non porsi in cattiva luce nei confronti degli Alleati (infatti gi\u00e0 altri sommergibili italiani, dopo aver effettuato riparazioni d'emergenza in porti spagnoli, erano fuggiti spesso con la compiacenza delle autorit\u00e0 locali) lo proibirono perch\u00e9 erano trascorse le ventiquattro ore previste perch\u00e9 una nave di una nazione belligerante potesse sostare in un porto neutrale.\nSi decise quindi di fare le grandi riparazioni a Santander e il \"Giuliani\" fu immesso in bacino di carenaggio il 12 settembre, rimanendovi per poco meno di due mesi, dopo di che il sommergibile si ormeggi\u00f2 in porto vigilato da due cacciatorpediniere. I comandanti delle unit\u00e0 spagnole, per\u00f2, diedero ad intendere che verso l'8 novembre i due cacciatorpediniere se ne sarebbero andati e quel giorno l'equipaggio, tornato a bordo per ricevere delle pesetas da usare a terra, rimase a bordo; il \"Giuliani\" lasci\u00f2 il porto e il mattino seguente raggiunse Bordeaux.\nSe ne decise poi la conversione a sommergibile di trasporto per missioni verso l'Estremo Oriente: dopo profonde modifiche fu pronto a fine aprile 1943.\nDovette rientrare subito dopo la prima partenza ma il 23 maggio pot\u00e9 partire con 130 tonnellate di materiali di vario tipo; il 28 luglio 1943 raggiunse Sabang, nell'Indonesia occupata dai giapponesi (fu il primo sommergibile italiano a raggiungere i possedimenti nipponici) dove fu sorpreso dall'armistizio: catturato dai giapponesi, pass\u00f2 poi alla Kriegsmarine ove fu incorporato come \"U. IT. 23\".\nFino ad allora il \"Giuliani\" aveva svolto 2 missioni offensivo/esplorative in Mediterraneo, 3 offensive in Atlantico, 4 tra addestrative (senza contare quelle per la scuola di Gotenhafen) e di trasferimento, una di trasporto materiali, percorrendo 37.526 miglia in superficie e 2826 in immersione.\nArmato con un equipaggio misto italo-tedesco, nel febbraio 1944 salp\u00f2 per Penang ove avrebbe ultimato carico di materie prime e da dove sarebbe poi proseguito per la Francia, ma il 12 del mese fu silurato dal sommergibile britannico e affond\u00f2 in posizione 4\u00b027' N e 100\u00b011' E (nello stretto di Malacca) con 39 uomini (34 tedeschi e 5 italiani) mentre 14 (fra cui due italiani) riuscirono a salvarsi.\nNome.\nIl battello era dedicato alla memoria di padre Reginaldo Giuliani, religioso militare che durante la prima guerra mondiale aveva combattuto in trincea con gli Arditi della IIIa Armata, di cui fu cappellano militare e che per il suo comportamento era stato insignito di due medaglie di bronzo e una d'argento.\nSuccessivamente partecip\u00f2 all'Impresa di Fiume con Gabriele D'Annunzio insieme agli squadristi cattolici (Fiamme Bianche), alla Marcia su Roma e alla Guerra d'Etiopia, trovando la morte nella battaglia di Passo Uarieu, mentre soccorreva compagni morenti, ricevendo per ci\u00f2 la medaglia d'oro al valor militare.\nAlla sua vita, nel 1942, fu liberamente tratto il film di Roberto Rossellini \"L'uomo dalla croce\".\nPadre Giuliani viene citato anche nel : \u00abSui morti che lasciammo a Passo Uarieu la croce di Giuliani sfolgor\u00f2\u00bb."}
{"id": "3138833", "revid": "228587", "url": "https://it.wikipedia.org/wiki?curid=3138833", "title": "Le Coste", "text": "Le Coste \u00e8 una frazione del comune di Montefiascone situata intorno alla via Cassia tra Montefiascone e Bolsena.\nLa popolazione \u00e8 costituita da 1200 abitanti. Luoghi significativi della frazione sono la moderna chiesa del Corpus Domini, un antico lavatoio, detto del Cunicchio, e l'originaria chiesa del patrono San Pancrazio, immersa nel verde della Valle Perlata che circonda il lago di Bolsena.\nLa chiesa \u00e8 una delle pi\u00f9 antiche di Montefiascone. Di origine romanica, ha un'unica navata e conserva l'affresco di un pregevole crocifisso ai cui lati sono raffigurati San Pancrazio e Santa Margherita.\nLa tradizione popolare vuole che nella \u201cBuca de la Strega\u201d vivessero delle temutissime streghe che si riunivano nella \u201cCasa del C\u00e9mpene\u201d per ricevere ordini dal demonio, chiamato \u201cCrapione\u201d; quest'ultimo portava dall'inferno il fuoco malefico per i suoi sortilegi che San Pancrazio avrebbe spento con le sue urine, lasciando il demonio e le streghe al buio pi\u00f9 completo."}
{"id": "3138838", "revid": "1442080", "url": "https://it.wikipedia.org/wiki?curid=3138838", "title": "Double Trouble (Elvis Presley)", "text": "Double Trouble \u00e8 un album di Elvis Presley contenente la colonna sonora del film da lui interpretato \"Fermi tutti, cominciamo daccapo!\", pubblicato dalla RCA Victor Records in formato mono e stereo, n\u00b0 di catalogo LPM/LSP 3787, nel giugno 1967. Le sedute di registrazione per l'album ebbero luogo negli studi Radio Recorders e MGM Studios di Hollywood, California, il 28, 29, e 30 giugno 1966. Il disco raggiunse la posizione numero 47 della classifica \"Billboard 200\" negli Stati Uniti.\nDescrizione.\nGeneralmente Presley preferiva incidere in studi di registrazione veri e propri attrezzati con le tecnologie pi\u00f9 avanzate, invece che in enormi e dispersivi studi cinematografici, ma i dirigenti della MGM, tenendo d'occhio il budget, insistettero affinch\u00e9 le sedute di registrazione venissero spostate dallo studio Radio Recorders agli studi della MGM dopo solo una giornata di lavoro. Un frustrato Elvis accett\u00f2 a malincuore, ma il colpo finale gli arriv\u00f2 quando dovette prestarsi a cantare brani ridicoli come \"Old MacDonald\".\nDopo l'entusiasmo provato nel registrare il disco gospel \"How Great Thou Art\" solo il mese precedente, la pedestre routine della musica delle colonne sonore, rigett\u00f2 Presley in uno stato di depressione causata dal fatto di dover incidere album discutibili per film di dubbia fattura. Persino la data scelta per pubblicare \"Double Trouble\" si sarebbe rivelata infelice, lo stesso giorno infatti, veniva pubblicato in Inghilterra l'acclamato \"Sgt. Pepper's Lonely Hearts Club Band\" dei Beatles.\nDall'album fu estratta la canzone \"Long Legged Girl (with the Short Dress On)\" che venne pubblicata come singolo a fine aprile, prima dell'uscita del film nelle sale. Il brano si piazz\u00f2 alla posizione numero 63 della \"Billboard Hot 100\".\nTracce.\nPosizioni in classifica tratte da \"Billboard Hot 100\""}
{"id": "3138840", "revid": "483325", "url": "https://it.wikipedia.org/wiki?curid=3138840", "title": "Ponte Salario", "text": "Ponte Salario \u00e8 un ponte sopra il fiume Aniene attraversato dalla via Salaria, a Roma, nei quartieri Parioli e Trieste e nella zona Val Melaina.\nSi tratta dell'ultimo ponte che l'Aniene sottopassa nel suo percorso prima di affluire nel Tevere.\nDescrizione.\nCostruito dagli Etruschi, fin dall'antichit\u00e0 era sovrastato dalla via Salaria, sulla quale veniva trasportato il sale nella Sabina. Secondo la leggenda, sul ponte Salario sarebbero passate le sabine vittime del rapimento dei romani; nel 361 a.C. sarebbe avvenuto il duello tra Manlio Torquato e un gallo adornato di \"torques\" (da cui il soprannome del soldato romano).\nIl ponte fu scelto, inoltre, come sede di accampamento di eserciti che invasero la citt\u00e0 di Roma: nel 472 vi fece sosta il goto Ricimero; nel 537 Vitige, re dei Goti, che tuttavia non riusc\u00ec a saccheggiare l'Urbe, difesa a Porta Salaria da Belisario.\nNel 728 nelle vicinanze del ponte avvenne lo scontro tra i Longobardi (giunti in difesa di papa Gregorio II) e l'esercito dell'esarca Paolo, inviato da Leone l'Isaurico, imperatore bizantino.\nNel 1378 i Bretoni, ostili a papa Urbano VI, sconfissero i romani accorsi in aiuto del pontefice, uccisi e \"macellati come bestie\". Nel 1433 il ponte fu occupato dalle truppe di Nicol\u00f2 Piccinino.\nTra il Settecento e l'Ottocento, il ponte fu distrutto diverse volte: nel 1799 i napoletani lo fecero saltare per impedire il passaggio dei francesi di Napoleone; nel 1849 l'operazione fu ripetuta proprio dai francesi di Oudinot, che impedirono l'avanzata verso Roma delle truppe garibaldine. Nel 1874 il ponte fu ripristinato e restaurato.\nNel 1930, nell'ambito di lavori di allargamento della strada statale Salaria voluti dal governo fascista, il ponte venne ricostruito ex novo, cosa che comport\u00f2 la perdita di ogni resto della struttura antica, ad eccezione di \"due archi minori di sottorampa da una parte e dall'altra dell'arco centrale moderno\".\nTra la fine degli anni Sessanta e l'inizio degli anni Settanta, in occasione del raddoppio della Via Salaria, fu costruito un secondo ponte in cemento armato a est di quello originario per ospitare la carreggiata in direzione nord, mentre il ponte preesistente venne dedicato alla carreggiata in direzione sud."}
{"id": "3138842", "revid": "149727", "url": "https://it.wikipedia.org/wiki?curid=3138842", "title": "Dipartimento dell'Alto Reno", "text": ""}
{"id": "3138843", "revid": "287204", "url": "https://it.wikipedia.org/wiki?curid=3138843", "title": "Stati degli Stati Uniti d'America per densit\u00e0", "text": "Questo articolo \u00e8 una lista che comprende i 50 Stati degli Stati Uniti d'America e del Distretto di Columbia ordinati per densit\u00e0 di popolazione. I dati provengono dallo \"United States Census\" del 2000 e da stime relative al 2007."}
{"id": "3138844", "revid": "1793900", "url": "https://it.wikipedia.org/wiki?curid=3138844", "title": "Ernst &amp; Young Plaza", "text": "Ernst &amp; Young Plaza \u00e8 un grattacielo di Los Angeles, negli Stati Uniti. \u00c8 stato completato nel 1985, ha 41 piani ed \u00e8 il diciassettesimo grattacielo pi\u00f9 alto della citt\u00e0."}
{"id": "3138845", "revid": "113943902", "url": "https://it.wikipedia.org/wiki?curid=3138845", "title": "Elena Bogdan", "text": "Non \u00e8 parente della collega connazionale e coetanea Ana Bogdan.\nCarriera.\nNel 2008 all'Australian Open 2008 - Doppio ragazze \u00e8 arrivata in finale con Misaki Doi ma sono state sconfitte da Ksenija Lykina e Anastasija Pavlju\u010denkova con il punteggio di 0-6,4-6.\nNello stesso anno la Bogdan \u00e8 arrivata ai quarti di finale all'US Open 2008 - Singolare ragazze venendo sconfitta da Gabriela Paz-Franco, mentre non ha superato il primo turno al doppio, giocando in coppia con Elena Chernyakova.\nL'anno seguente ha vinto l'Open di Francia 2009 - Doppio ragazze con Noppawan Lertcheewakarn, battendo in finale per 3\u20136, 6\u20133, 10\u20138 T\u00edmea Babos e Heather Watson.\nAll'Australian Open 2009 - Singolare ragazze ha perso contro Laura Robson ai quarti di finale.\nIl 13 luglio 2014 ha vinto il primo titolo WTA in carriera al BRD Bucarest Open di Bucarest insieme alla connazionale Alexandra Cadan\u021bu battendo in finale la coppia composta dalla turca \u00c7a\u011fla B\u00fcy\u00fckak\u00e7ay e dall'italiana Karin Knapp con il punteggio di 6-4, 3-6, [10-5]."}
{"id": "3138846", "revid": "729019", "url": "https://it.wikipedia.org/wiki?curid=3138846", "title": "Epilessia autosomica dominante notturna del lobo frontale", "text": "L'epilessia notturna autosomica dominante del lobo frontale (\"ADNFLE\" dall'inglese ovvero \"Autosomal Dominant Nocturnal Frontal Lobe Epilepsy\") \u00e8 una rara forma epilessia parziale di recente inquadramento nosografico che causa frequenti crisi epilettiche violente durante il sonno. Durante dette crisi si compiono spesso complessi movimenti notturni quali pugni serrati, innalzamento o abbassamento delle braccia e piegamento delle ginocchia. Molto comuni risultano essere anche vocalizzazioni come grida, gemiti o pianto.\nL'epilessia notturna autosomica dominante del lobo frontale \u00e8 spesso erroneamente diagnosticata come incubi notturni in quanto presenta sintomi afferenti alle parasonnie. Si contano quattro \"loci\" conosciuti in merito a questa epilessia parziale, tre dei quali comprendenti gene causativi che codificano differenti subunit\u00e0 del recettore nicotinico.\nSegni e sintomi.\nL'epilessia notturna autosomica dominante del lobo frontale \u00e8 un'epilessia parziale caratterizzata da brevi crisi epilettiche violente durante il sonno. Queste crisi complesse consistono nel movimento degli arti, la chiusura serrata dei pugni e vocalizzazioni come grida e gemiti. Dette crisi epilettiche avvengono in serie ravvicinata e si possono manifestare sin dall'infanzia. A questo proposito, occorre segnalare che quest'epilessia spesso \u00e8 mal diagnosticata come incubi, incubi notturni, parasonnie e vari ed eventuali disturbi psichiatrici che presentano sintomi simili.\nCause.\nSebbene non ancora del tutto intesa, si ritiene che la causa di questa epilessia parziale sia un malfunzionamento delle formazioni reticolari del nucleo talamico il cui ruolo \u00e8 centrale nella malattia. I motivi per cui si \u00e8 giunti a tale conclusione sono essenzialmente tre: in primo luogo, la funzione delle formazioni reticolari \u00e8 importante nel sonno e le crisi epilettiche tipiche dell'epilessia notturna autosomica dominante del lobo frontale hanno origine nella corteccia frontale; in secondo luogo, sia il talamo, sia la corteccia ricevono impulsi colinergici e le subunit\u00e0 del recettore dell'acetilcolina comprendono i tre geni noti causanti detta epilessia. In ultimo, i complessi K rimangono alquanto invariati sin dall'inizio delle crisi epilettiche.\nDiagnostica.\nLa diagnosi si formula in base alla storia clinica del paziente sebbene un riscontro tramite elettroencefalografia pu\u00f2 avere carattere probatorio, se avvengono delle crisi durante l'esame.\nTerapia.\nAntiepilettici sono normalmente somministrati per combattere questa forma di epilessia.\nCollegamenti esterni.\nSU GOOGLE NON TROVATE TUTTE LE RISPOSTE! STUDIATE!"}
{"id": "3138850", "revid": "1100311", "url": "https://it.wikipedia.org/wiki?curid=3138850", "title": "Elsad Zveroti\u0107", "text": ""}
{"id": "3138855", "revid": "729019", "url": "https://it.wikipedia.org/wiki?curid=3138855", "title": "Le Mosse", "text": "Le Mosse \u00e8 una frazione di Montefiascone che si \u00e8 sviluppata intorno alla via Verentana, sul versante orientale del colle falisco.\nLa chiesa parrocchiale \u00e8 quella di San Giuseppe lavoratore, al centro della frazione.\nIn questa frazione si trova la pregevole Chiesa di S. Maria di Montedoro, progettata da Antonio da Sangallo il giovane."}
{"id": "3138857", "revid": "1632387", "url": "https://it.wikipedia.org/wiki?curid=3138857", "title": "Red Silent Tides", "text": "Red Silent Tides \u00e8 il sesto album in studio del gruppo musicale folk/power metal italiano Elvenking, pubblicato nel 2010 dalla AFM Records. Il disco \u00e8 stato registrato presso lo Studio Piranha in Karsdolf, in Germania, con il produttore Dennis Ward (Angra, Pink Cream 69, Primal Fear). La copertina dell'album \u00e8 stata creata da Samuel Araya (Cradle of Filth).\nIl primo singolo estratto \u00e8 \"The Cabal\", pubblicato online alcuni mesi prima dell'uscita dell'album.\nDel disco esistono anche la versione in vinile e l'edizione speciale digipack, nella quale sono aggiunti i brani presenti nel primo demo del gruppo, \"To Oak Woods Bestowed\"."}
{"id": "3138859", "revid": "122365739", "url": "https://it.wikipedia.org/wiki?curid=3138859", "title": "Licenza di pilota", "text": "La licenza di pilota, nota anche come licenza di volo o brevetto di volo, \u00e8 un documento richiesto da un'autorit\u00e0 statale, per poter pilotare un aeromobile. \nAlcuni brevetti specifici sono riconosciuti anche a livello internazionale.\nIn Italia \u00e8 competente l'ente nazionale per l'aviazione civile.\nNon \u00e8 invece una licenza di pilota l\"'Attestato per il Volo da Diporto o Sportivo\" (VDS), che abilita al pilotaggio degli ultraleggeri, e che viene rilasciato dopo opportuni corsi ed esami presso le Scuole certificate dall'Aeroclub d'Italia. Il conseguimento dell'Attestato VDS \u00e8 obbligatorio per legge per poter pilotare gli ultraleggeri."}
{"id": "3138860", "revid": "35154300", "url": "https://it.wikipedia.org/wiki?curid=3138860", "title": "Brevetto di volo", "text": ""}
{"id": "3138861", "revid": "1910023", "url": "https://it.wikipedia.org/wiki?curid=3138861", "title": "Armoriale dei comuni della provincia di Monza e della Brianza", "text": "Questa pagina contiene le armi (stemmi e blasonature) dei comuni della provincia di Monza e della Brianza."}
{"id": "3138863", "revid": "767487", "url": "https://it.wikipedia.org/wiki?curid=3138863", "title": "Rokia Traor\u00e9", "text": "\u00c8 una delle nuove rappresentanti della musica tradizionale africana, diventuta oggi un'artista molto ricercata anche dai festival musicali europei.\nBiografia.\nRokia Traor\u00e9 arriva dal Mali, \u00e8 figlia di diplomatici e appartiene all'etnia dei Bamana. Il suo maestro \u00e8 stato il musicista Ali Farka Tour\u00e9, le sue canzoni mescolano la musica tradizionale del suo paese d'origine con influssi pi\u00f9 moderni, che vanno dal pop al blues, dal jazz all'elettronica.\nLa maggior parte delle sue canzoni sono cantate nella sua lingua nativa. I temi trattati nei suoi testi sono a tema sociale e di attualit\u00e0, come ad esempio quando parla della status della donna nell'Africa di oggi.\nNel 2020 Rokia Traor\u00e9 viene arrestata presso l'aeroporto francese di Roissy-Charles de Gaulle con un mandato di arresto internazionale con l'accusa di rapimento della figlia."}
{"id": "3138864", "revid": "697352", "url": "https://it.wikipedia.org/wiki?curid=3138864", "title": "Brevetto (disambigua)", "text": ""}
{"id": "3138866", "revid": "110157", "url": "https://it.wikipedia.org/wiki?curid=3138866", "title": "\u0218tefan Vod\u0103 (Moldavia)", "text": "\u0218tefan Vod\u0103 \u00e8 una citt\u00e0 della Moldavia di 8.982 abitanti, situata nell'omonimo distretto."}
{"id": "3138867", "revid": "35154430", "url": "https://it.wikipedia.org/wiki?curid=3138867", "title": "Mariano d'Amelio", "text": ""}
{"id": "3138868", "revid": "345405", "url": "https://it.wikipedia.org/wiki?curid=3138868", "title": "Ufficio brevetti", "text": ""}
{"id": "3138870", "revid": "793215", "url": "https://it.wikipedia.org/wiki?curid=3138870", "title": "Operazione Sarissa", "text": ""}
{"id": "3138871", "revid": "2056951", "url": "https://it.wikipedia.org/wiki?curid=3138871", "title": "Concorsi di equitazione", "text": ""}
{"id": "3138877", "revid": "287204", "url": "https://it.wikipedia.org/wiki?curid=3138877", "title": "Inghilterra-Scozia (1870-1872)", "text": "Tra il 1870 e il 1872 la Federazione calcistica dell'Inghilterra organizz\u00f2 cinque partite di calcio tra Inghilterra e Scozia, tutte tenutesi a Londra. La prima di queste partite fu giocata allo stadio The Oval il 5 marzo 1870 e la quinta fu giocata il 21 febbraio 1872. Queste partite, che furono organizzate da Charles William Alcock, sono le precorritrici del calcio internazionale moderno e vennero riferite come \"partite internazionali\" all'epoca ma non sono riconosciute dalla FIFA, poich\u00e9 la squadra scozzese non era una vera e propria nazionale, ma una selezione dei migliori giocatori scozzesi residenti a Londra. A queste partite fece seguito l'incontro del 30 novembre 1872 tenutosi a Glasgow che \u00e8 ufficialmente riconosciuto essere la prima partita internazionale di calcio."}
{"id": "3138898", "revid": "580", "url": "https://it.wikipedia.org/wiki?curid=3138898", "title": "Bankim Chandra Chatterji", "text": "Dopo aver lavorato presso un ufficio governativo, raggiunge il successo con i suoi romanzi di stampo cavalleresco, una novit\u00e0 per il contesto culturale in cui vive, contribuendo alla valorizzazione della cultura bengalese."}
{"id": "3138900", "revid": "729019", "url": "https://it.wikipedia.org/wiki?curid=3138900", "title": "Calcio ai I Giochi olimpici giovanili estivi", "text": ""}
{"id": "3138901", "revid": "287204", "url": "https://it.wikipedia.org/wiki?curid=3138901", "title": "Ksenija Lykina", "text": "Biografia.\nAl torneo di Wimbledon 2006 - Singolare ragazze venne sconfitta da Naomi Cavaday. Nel 2007 partecip\u00f2 all'US Open 2007 - Singolare ragazze venendo fermata da Lauren Albanese ai primi turni.\nL'anno seguente vinse l'Australian Open 2008 - Doppio ragazze in coppia con Anastasija Pavlju\u010denkova, sconfiggendo Elena Bogdan e Misaki Doi con il punteggio di 6-0, 6-4.\nAll'US Open 2008 - Singolare ragazze non riusc\u00ec a superare il secondo turno, fermata dalla statunitense Christina McHale. Nel 2009 ha partecipato al Tashkent Open 2009 - Singolare.\nHa preso parte a due Universiadi: nel 2009 ha vinto l'oro, nel 2011 il bronzo."}
{"id": "3138902", "revid": "59645", "url": "https://it.wikipedia.org/wiki?curid=3138902", "title": "Liman von Sanders", "text": ""}
{"id": "3138905", "revid": "610351", "url": "https://it.wikipedia.org/wiki?curid=3138905", "title": "Miss Repubblica Dominicana", "text": "Miss Repubblica Dominicana (\"Miss Rep\u00fablica Dominicana\") \u00e8 un concorso di bellezza femminile che si tiene annualmente nella Repubblica Dominicana ed \u00e8 destinato a donne di et\u00e0 compresa fra i diciotto ed i ventisei anni. Ogni concorrente rappresenta una provincia della Repubblica Dominicana. L'organizzazione del concorso, gestita da Magali Febles, invia le vincitrici del concorso a rappresentate la propria nazione in diversi concorsi internazionali, che includono Miss Universo, Miss Mondo, Miss Terra, Miss International, Miss Tourism Queen International, Reina Hispanoamericana, Miss Continente Americano, Miss Am\u00e9rica Latina ed altri.\nAlbo d'oro.\nMiss Repubblica Dominicana.\nLa prima classificata del concorso partecipa a Miss Universo.\nRappresentante per Miss Mondo.\n\"Miss Mundo Dominicana\" \u00e8 un concorso partito nel 2003. Sin dal 1956 la rappresentante per Miss Mondo veniva scelta fra le finaliste di Miss Repubblica Dominicana e non attraverso un concorso separato.\nRappresentate per Miss Terra.\n\"Miss Tierra Rep\u00fablica Dominicana\" era un titolo che veniva assegnato durante il concorso Miss Repubblica Dominicana. Dal 2003 il titolo viene assegnato attraverso un concorso distinto. Detentore del franchise di \"Miss Terra Repubblica Dominicana\" \u00e8 Juan H. Rojas.\nRappresentante per Miss International.\n\"Reina Nacional de Belleza Miss Rep\u00fablica Dominicana\" \u00e8 il concorso che si tiene annualmente per selezionare la rappresentante dominicana per Miss International. Il concorso \u00e8 stato istituito nel 2003. Prima di allora la rappresentante veniva scelta fra le finaliste di Miss Repubblica Dominicana."}
{"id": "3138932", "revid": "256896", "url": "https://it.wikipedia.org/wiki?curid=3138932", "title": "Association internationale de la couleur", "text": ""}
{"id": "3138945", "revid": "709565", "url": "https://it.wikipedia.org/wiki?curid=3138945", "title": "Gambler (personaggio)", "text": "Gambler \u00e8 il nome di due super criminali immaginari nell'Universo DC. La versione originale comparve per la prima volta nel 1944 come un nemico della Lanterna Verde originale. Fu anche un membro fondatore della Societ\u00e0 dell'Ingiustizia originale, che spesso combatt\u00e9 contro la Justice Society of America.\nBiografie dei personaggi.\nSteven Sharpe III.\nIl giorno dopo il diploma, il giovane Steven Sharpe III chiese alla sua ragazza, Helen, di sposarlo, ma lei rifiut\u00f2 finch\u00e9 lui non le avesse provato di non essere uno scommettitore come suo padre. Quando Helen scapp\u00f2 con un ragazzo che fece fortuna scommettendo ai cavalli, Steven lasci\u00f2 il suo lavoro e decise di farsi una nuova vita. Quando ebbe un incidente automobilistico con un furgone, Steven decise di aiutarsi con i soldi che rub\u00f2 dal retro dei rottami, decidendo cos\u00ec che da quel momento in poi si sarebbe preso tutto ci\u00f2 che poteva.\nConvintosi che l'unica cosa che contava nella vita fosse la fortuna, e che le persone fortunate fossero quelle che avevano tutte le possibilit\u00e0, Steven bevve un goccetto in onore di suo nonno - e alla sua nuova vita come Gambler (dall'inglese, \"Scommettitore\").\nNel corso degli anni seguenti, Steven pass\u00f2 il tempo con un circo viaggiante, con cui impar\u00f2 l'arte del travestimento e divenne un esperto nel lancio dei coltelli e delle pistole. Imbarcandosi all'ultimo momento nella nuova carriera criminale, Gambler divenne presto uno degli uomini pi\u00f9 ricercati del paese.\nSharpe ottenne subito successo come criminale. Cominci\u00f2 derubando i treni e banche di piccole citt\u00e0. Annoiatosi, si mosse verso est e le grandi citt\u00e0. Fu visto a Gotham City da Lanterna Verde mentre stava vicino al suo poster di ricerca. Gambler eluse Lanterna Verde due volte utilizzando le sue speciali pistole Derringer, che sparavano ammoniaca o gas blackout in aggiunta a proiettili veri. Lanterna Verde riusc\u00ec finalmente a catturarlo ad una corsa di cavalli dove Gambler mand\u00f2 gli equini verso le tribune al fine di coprirsi la fuga. Gambler venne poi imprigionato al Penitenziario di Gotham.\nGambler, come la maggior parte dei criminali dei fumetti, fu estremamente capace ad evadere di prigione. Nel 1946 quando scrisse una nota a Lanterna Verde dicendo all'eroe che sarebbe evaso dal carcere e lo sfidava a fermarlo. Quando l'eroe giunse per fermarlo, rimase sorpreso di vedere il suo amico Doiby Dickles chiuso in una cella. Gambler utilizz\u00f2 la sua enorme esperienza nel travestimento per confondere Lanterna Verde. Nella confusione, Gambler riusc\u00ec a fuggire, cos\u00ec come a liberare tutti gli ospiti del Penitenziario. Egli utilizz\u00f2 il vero Doiby come ostaggio per fuggire alla cattura di Lanterna Verde. in un'altra fuga, Gambler corruppe il giustiziere della sua stessa folgorazione perch\u00e9 manipolasse il pavimento cos\u00ec che fosse folgorato al posto suo. Tutto ci\u00f2 sorprese il pubblico lasciandogli la possibilit\u00e0 di fuggire.\nGambler si scontr\u00f2 con Lanterna Verde numerose volte nel corso degli anni. Ad un certo punto, vinse un vascello grazie ad una scommessa e lo arm\u00f2 fino ai denti. Un'altra volta aiut\u00f2 un collezionista di arte a commettere una frode assicurativa, arrivando a scontrarsi con Starman e Sandman.\nGambler fu uno dei membri fondatori della Societ\u00e0 dell'Ingiustizia, che volle uccidere la Justice Society of America e controllare gli Stati Uniti. Il gruppo fall\u00ec miseramente e Gambler ritorn\u00f2 in carcere. Ne evase di nuovo e si ritrov\u00f2 a combattere contro Flash e Lanterna Verde. Si alle\u00f2 poi con Icicle e il Violinista nel tentativo di uccidere Starman.\nAd un certo punto, Gambler si spos\u00f2 ed ebbe un figlio. Da questo ebbe due nipoti a cui impart\u00ec la maggior parte della sua esperienza criminale. L'ultima volta che Sharpe che torn\u00f2 libero sulla parola, and\u00f2 a Las Vegas, dove si innamor\u00f2 con la scommessa nel Taj Mahal Casin\u00f2. Ci\u00f2 che Gambler non sapeva era che i giochi in questo casin\u00f2 erano truccati, e presto avrebbe perso tutti i suoi soldi. Questa sconfitta finale and\u00f2 a braccetto con le altre sconfitte subite per mano degli eroi mascherati, cosa che fu troppo per lui. Utilizzando le sue famigerate pistole Derringer, si spar\u00f2 alla testa. Il suo suicidio fu poi vendicato da sua nipote Rebecca, che divenne la criminale nota come Hazard. Anche suo nipote, Steven V, divenne un criminale: il secondo Gambler.\nA causa dell'irregolarit\u00e0 del tempo nei fumetti e alla difficolt\u00e0 di fondere la Terra-Due nella nuova Terra post-\"Crisi\", la morte di Gambler non fu n\u00e9 in una storia tra il 1985 o 1986, n\u00e9 avvenne \u00abun anno prima del debutto dell'Injustice Unlimited\u00bb, secondo il racconto di sfondo di Hazard come da lei narrato in \"Infinity, Inc.\" n. 35 (1987).\nCome parte dell'evento \"La notte pi\u00f9 profonda\", il cadavere di Steven III fu rianimato da un anello nero del potere e fu reclutato nel Corpo delle Lanterne Nere in \"Blackest Night\" n. 4.\nSteven Sharpe V.\nDopo la morte di Steven III, Steven Sharpe V prese il mantello di suo nonno come Gambler. Con l'identit\u00e0 di Gambler nascosta, si mascher\u00f2 da Joker, e riorganizz\u00f2 la Banda della Scala Reale. Sotto la sua guida, la Banda si batt\u00e9 contro i New Titans, ma furono sconfitti (\"New Titans\" n. 68 n. 69).\nGambler si un\u00ec con Amos Fortune, il Mago (William Zard) e il secondo Sportmaster, creando un \"fight-club\" super-potente utilizzando i membri della Justice Society come avversari. Il club venne smantellato da Stargirl, Gypsy e Vixen."}
{"id": "3138955", "revid": "104458", "url": "https://it.wikipedia.org/wiki?curid=3138955", "title": "Sigfrid Wilhelm Bergman", "text": ""}
{"id": "3138956", "revid": "104458", "url": "https://it.wikipedia.org/wiki?curid=3138956", "title": "Sigfrid Bergman", "text": ""}
{"id": "3138964", "revid": "1543377", "url": "https://it.wikipedia.org/wiki?curid=3138964", "title": "Goffredo Mameli (sommergibile)", "text": "Il Goffredo Mameli \u00e8 stato un sommergibile della Regia Marina.\nStoria.\nIn origine avrebbe dovuto chiamarsi \"Masaniello\", ma il 16 gennaio 1927 (prima del completamento) il nome fu cambiato in \"Goffredo Mameli\". \nIl 29 settembre 1928 fu protagonista di una collisione con il rimorchiatore \"San Pietro\", nella quale rimase danneggiato. \nAll'inizio degli anni trenta comp\u00ec assieme ai gemelli una crociera nel Mediterraneo orientale, con tappa a Salonicco, Lero e Rodi ed il contemporaneo svolgimento di esercitazioni aeronavali.\nAllo scoppio della seconda guerra mondiale, al comando del c.c. Nicola Maiorana, fu inviato ad operare al largo di Malta dove, nella notte fra il 1\u00ba ed il 2 agosto 1940, lanci\u00f2 infruttuosamente cinque siluri contro il piroscafo greco \"Raula\" (1044 tsl), che poi affond\u00f2 col cannone dopo averlo fatto abbandonare dall'equipaggio.\nNel corso dell'anno svolse altre quattro missioni al largo di Malta e della costa cirenaica; nel 1941 ne comp\u00ec altre tre (il 9 settembre 1941 fu inviato assieme ad altre unit\u00e0 a contrastare l'operazione britannica \u00abCoat\u00bb posizionandosi una novantina di miglia a sud-sudest di Malta, ma non avvist\u00f2 le unit\u00e0 nemiche) e poi, per il cattivo stato in cui versavano i motori, fu assegnato alla Scuola Sommergibili di Pola. \nNel 1942, dopo la sostituzione dell'apparato motore, fu impiegato per altre tre missioni offensive (con compiti antisommergibile). \nAll'annuncio dell'armistizio era ai lavori.\nDurante la cobelligeranza fu poi impiegato per esercitazioni antisommergibili degli Alleati, con base alle Bermuda. \nFu demolito nel dopoguerra."}
{"id": "3138965", "revid": "729019", "url": "https://it.wikipedia.org/wiki?curid=3138965", "title": "Mladen Bo\u017eovi\u0107", "text": ""}
{"id": "3138966", "revid": "729019", "url": "https://it.wikipedia.org/wiki?curid=3138966", "title": "Hockey su prato ai I Giochi olimpici giovanili estivi", "text": ""}
{"id": "3138968", "revid": "767487", "url": "https://it.wikipedia.org/wiki?curid=3138968", "title": "La pietra lunare", "text": "La pietra lunare (\"The Moonstone\") \u00e8 un film del 1934 diretto da Reginald Barker. Tratto dal celebre romanzo \"La Pietra di Luna\" di Wilkie Collins, considerato il primo romanzo giallo della storia, il film era interpretato da David Manners. Prodotto e distribuito dalla Monogram, usc\u00ec nelle sale il 20 agosto 1934.\nNe esiste una versione in DVD di 46 minuti.\nProduzione.\nIl film fu prodotto dalla Monogram Pictures.\nDistribuzione.\nDistribuito dalla Monogram Pictures, usc\u00ec nelle sale cinematografiche statunitensi il 20 agosto 1934 con il titolo originale \"The Moonstone\". Ebbe una distribuzione internazionale: in Italia, gli venne dato il titolo di \"La pietra lunare\", in Portogallo - dove usc\u00ec il 10 febbraio 1936 - quello di \"A J\u00f3ia Maldita\".\nIl film \u00e8 stato riversato in VHS, distribuito negli Stati Uniti dall'Oktoberfest Video. Nel 2003 \u00e8 uscita una versione in DVD di 46 minuti, curata dall'Alpha Video Distributors."}
{"id": "3138972", "revid": "767487", "url": "https://it.wikipedia.org/wiki?curid=3138972", "title": "Miodrag D\u017eudovi\u0107", "text": "Carriera.\nHa giocato nel ruolo di difensore tra le file dello e della nazionale montenegrina."}
{"id": "3138980", "revid": "184980", "url": "https://it.wikipedia.org/wiki?curid=3138980", "title": "Benzina avio", "text": ""}
{"id": "3138986", "revid": "640389", "url": "https://it.wikipedia.org/wiki?curid=3138986", "title": "Esercito nazionale dell'Afghanistan", "text": "Lesercito nazionale dell'Afghanistan (Afghan National Army in inglese, ANA, \"\u0627\u0631\u062f\u0648\u06cc \u0645\u0644\u06cc \u0627\u0641\u063a\u0627\u0646\u0633\u062a\u0627\u0646\" in f\u0101rs\u00ec, \"\u0627\u0641\u063a\u0627\u0646 \u0645\u0644\u064a \u0627\u0631\u062f\"\u0648 in pashtu) \u00e8 stato l'arma terrestre delle forze armate afghane fino alla loro sconfitta per mano dei talebani nell'agosto 2021. Era sotto il Ministero della Difesa a Kabul ed era in gran parte addestrato dalle forze NATO a guida statunitense. L'ANA era diviso in sette corpi d'armata, con il 201\u00b0 a Kabul seguito dal 203\u00b0 a Gardez, dal 205\u00b0 a Kandahar, dal 207\u00b0 a Herat, dal 209\u00b0 a Mazar-i Sharif, dal 215\u00b0 a Lashkar Gah e dal 217\u00b0 a nord. L'ultimo capo di stato maggiore dell'ANA \u00e8 il tenente generale Yasin Zia.\nL'esercito nazionale afghano affonda le sue radici all'inizio del XVIII secolo, quando la dinastia Hotak venne fondata a Kandahar a seguito dell'ascesa al potere di Ahmad Shah Durrani. Venne riorganizzato nel 1880 durante il regno dell'emiro Abdur Rahman Khan. Durante la prima e seconda guerra mondiale, l'esercito afghano venne finanziato dalla Germania ma l'Afghanistan rimase neutrale. Dagli anni sessanta ai primi anni novanta, l'esercito afghano venne addestrato ed equipaggiato dall'Unione Sovietica. Dal 1992, l'esercito si framment\u00f2 in milizie regionali sotto il comando di signori della guerra locali.\nDopo la caduta dei Talebani avvenuta nel tardo 2001, il nuovo esercito nazionale afghano riprese vita grazie all'aiuto degli Stati Uniti d'America e di altri paesi NATO. Dal 2002, miliardi di dollari sono stati spesi per equipaggiamenti militari, strutture, e aiuti di ogni genere. Gran parte delle armi giunsero dagli USA, che spedirono ad esempio Humvee, fucili d'assalto M16 e giubbotti antiproiettile. Gli aiuti inclusero anche la costruzione di un quartier generale centrale e centri di addestramento sparsi nel paese.\nA partire dal 2014, la maggior parte dell'Afghanistan pass\u00f2 sotto il controllo del governo e la NATO svolse un ruolo di supporto. La maggior parte della formazione dell'ANA viene svolta presso l'Afghan National Security University. Nel 2019, l'ANA aveva circa 180.000 soldati su una forza autorizzata di 195.000.\nStoria.\nL'esercito reale afghano.\nStoricamente, gli afghani prestarono servizio nell'esercito dei Ghaznavidi (963\u20131187), dei Ghuridi (1148\u20131215), del Sultanato di Delhi (1206\u20131527 ) e dei Moghul (1526\u20131858). L'esercito nazionale afghano fa risalire la sua origine all'inizio del XVIII secolo, quando la dinastia Hotak sal\u00ec al potere a Kandahar e sconfisse l'Impero safavide nella battaglia di Gulnabad nel 1722.\nQuando Ahmad Shah Durrani form\u00f2 l'Impero Durrani nel 1747, l'esercito afghano combatt\u00e9 una serie di battaglie nella regione del Punjab dell'India durante il XIX secolo. Una delle famose battaglie fu la battaglia di Panipat del 1761, in cui l'esercito afghano sconfisse definitivamente l'Impero Maratha. Gli afgani combatterono poi con l'Impero Sikh, finch\u00e9 alla fine il maresciallo Sikh Hari Singh Nalwa mor\u00ec e le conquiste sikh si fermarono. Nel 1842, gli inglesi tentarono senza successo di conquistare l'Afghanistan, provocando la ritirata da Kabul del 1842.\nAllo scoppio della seconda guerra anglo-afghana (1878-80), Ali Ahmad Jalali cita fonti che affermavano che l'esercito regolare era forte di circa 50.000 uomini ed era composto da 62 reggimenti di fanteria e 16 di cavalleria, con 324 cannoni per lo pi\u00f9 organizzati in batterie di artiglieria a cavallo e da montagna. Sedra cita Jalali, il quale scrive che \"[...] sebbene l'emiro Shir Ali Khan (1863-78) sia ampiamente accreditato per aver fondato il moderno esercito afghano, fu solo sotto Abdur Rahman che divenne un'istituzione valida ed effettiva.\" Nel 1880 l'emiro Abdur Rahman Khan fond\u00f2 un esercito afghano con equipaggiamento moderno con l'aiuto degli inglesi. Il Library of Congress Country Study per l'Afghanistan afferma:\nUlteriori miglioramenti all'esercito vennero apportati dal re Am\u0101null\u0101h Kh\u0101n all'inizio del XX secolo, poco prima della terza guerra anglo-afghana. Il re Amanullah combatt\u00e9 contro gli inglesi nel 1919, portando l'Afghanistan a diventare completamente indipendente dopo la firma del Trattato di Rawalpindi. Dai rapporti sulla carriera di Naib Sular Abdur Rahim risulta che esisteva negli anni '20 una divisione di cavalleria, con lui assegnato alla divisione nella provincia di Herat nel 1913 e a Mazar-i Sharif dopo il 1927. L'esercito afghano venne ampliato durante il regno del re Zahir Shah, a partire dal 1933.\nNel 1953, il tenente generale Mohammed Daud, cugino del re che in precedenza aveva servito come ministro della Difesa, venne trasferito dal comando del Corpo d'armata centrale a Kabul per diventare primo ministro dell'Afghanistan. Tra il 1950 ed il 1961 sembra ci siano stati periodici scontri di frontiera con il Pakistan.\nDal 1949 al 1961, ebbero luogo lungo la frontiera le schermaglie tra Afghanistan e Pakistan, culminate nei combattimenti nell'Agenzia di Bajour nel settembre 1960. Ci\u00f2 port\u00f2 a una rottura delle relazioni diplomatiche tra i due paesi nel settembre 1961.\nDagli anni '60 all'inizio degli anni '90, l'esercito afghano ricevette addestramento e equipaggiamento principalmente dall'Unione Sovietica. Nel febbraio-marzo 1957, il primo gruppo di specialisti militari sovietici (circa 10, compresi gli interpreti) fu inviato a Kabul per addestrare ufficiali afgani e sottufficiali. A quel tempo, sembrava esserci stata una significativa influenza turca nelle forze armate afghane, che diminu\u00ec rapidamente dopo l'arrivo dei consiglieri sovietici. All'inizio degli anni '70, l'assistenza militare sovietica venne aumentata. Il numero di specialisti militari sovietici aument\u00f2 da 1.500 nel 1973 a 5.000 nell'aprile 1978. Lo specialista anziano sovietico a quel tempo (dal 29.11.1972 all'11.12.1975) era il maggiore generale I.S. Bondarets (\u0418.\u0421. \u0411\u043e\u043d\u0434\u0430\u0440\u0435\u0446), e dal 1975 al 1978, il consigliere militare sovietico anziano fu il maggiore generale L.N. Gorelov.\nPrima della Rivoluzione di Saur del 1978, secondo l'analista militare George Jacobs, l'esercito comprendeva \"circa tre divisioni corazzate (570 carri armati medi pi\u00f9 T-55 su ordinazione), otto divisioni di fanteria (con una media da 4.500 ad 8.000 uomini ciascuna), due brigate di fanteria da montagna, una brigata di artiglieria, un reggimento di guardie (per la protezione del palazzo), tre reggimenti di artiglieria, due reggimenti di commando e un \"kandak\" (battaglione) di paracadutisti, che era in gran parte terrestre. Tutte le formazioni erano sotto il controllo di tre quartier generali a livello di corpo d'armata. Tutte le divisioni di fanteria tranne tre stavano affrontando il Pakistan lungo una linea da Bagram a sud fino a Kandahar \".\nL'Afghanistan socialista.\nIl 27 aprile 1978 il Partito Democratico Popolare dell'Afghanistan, guidato da Nur Mohammad Taraki, Babrak Karmal e Amin rovesci\u00f2 il regime di Mohammad Daud, che venne ucciso il giorno successivo, insieme alla maggior parte della sua famiglia. La rivolta divenne nota come Rivoluzione di Saur. Il 1\u00ba maggio Taraki divenne presidente, primo ministro e segretario generale del PDPA. Il paese venne poi ribattezzato Repubblica Democratica dell'Afghanistan (RDA) e il regime PDPA dur\u00f2, in una forma o nell'altra, fino all'aprile 1992.\nDopo la presa del potere del PDPA, le diserzioni spazzarono via la forza, influenzando la lealt\u00e0 ed i valori morali dei soldati. Ci furono epurazioni su sottufficiali ed ufficiali patriottici e sugli aristocratici della classe alta afgana nella societ\u00e0. Il 15 marzo 1979 scoppi\u00f2 la rivolta di Herat. La 17\u00aa Divisione venne incaricata dal regime di reprimere la ribellione, ma ci\u00f2 si rivel\u00f2 un errore, poich\u00e9 c'erano pochi \"khalqi\" nella divisione ed invece gli ammutinati si unirono alla rivolta. Dovettero essere inviate forze da Kabul per reprimere la rivolta.\nGradualmente le tre divisioni corazzate dell'esercito e ora sedici divisioni di fanteria diminuirono di dimensioni tra battaglione e reggimento, con nessuna formazione pi\u00f9 forte di circa 5.000 uomini. Non \u00e8 chiaro se le tre formazioni corazzate fossero brigate o divisioni: diverse fonti autorevoli danno entrambe le denominazioni. Una delle prime serie di defezioni si verific\u00f2 nella 9\u00aa Divisione, che, scrisse Urban, perse delle brigate in risposta all'intervento sovietico. Essa perse la sua 5\u00aa Brigata ad Asmar nell'agosto 1979 e la 30\u00aa Brigata da montagna nel 1980. Dopo l'arrivo dei consiglieri sovietici nel 1977, essi ispirarono una serie di adattamenti e riorganizzazioni. Nell'aprile 1982, la 7\u00aa Divisione venne spostata dalla capitale. La divisione, che era comandata dal maggiore generale Khalqi Zia-Ud-Din, aveva le sue esaurite risorse di combattimento sparse lungo l'autostrada Kabul-Kandahar. Nel 1984-1985, tutte le divisioni di fanteria vennero ristrutturate secondo un progetto comune. Nel 1985 le unit\u00e0 dell'esercito vennero sollevate dai compiti di sicurezza, rendendole pi\u00f9 disponibili per le operazioni di combattimento.\nDurante la guerra sovietico-afghana degli anni '80, l'esercito combatt\u00e9 contro i gruppi ribelli mujahideen. I disertori divennero un grave problema. Le vittime dell'esercito afgano ammontarono a 50-60.000 soldati e altri 50.000 soldati abbandonarono l'esercito. Il tasso di defezione dell'esercito afghano fu di circa 10.000 soldati all'anno tra il 1980 e il 1989; i disertori in media lasciavano l'esercito afghano dopo i primi cinque mesi.\nAnche le milizie locali erano importanti per gli sforzi di sicurezza del regime di Najibullah. Dal 1988 si formarono diverse nuove divisioni dalle formazioni di ex forze/milizie regionali: la 53\u00aa, la 55\u00aa, l'80\u00aa, la 93\u00aa, la 94\u00aa, la 95\u00aa e la 96\u00aa Divisione di fanteria, pi\u00f9, forse, una divisione a Lashkar Gah.\nCome compensazione per il ritiro delle truppe sovietiche nel 1989, l'URSS accett\u00f2 di fornire al regime armi sofisticate, tra cui grandi quantit\u00e0 di missili terra-terra Scud. I primi 500 furono trasferiti durante i primi mesi del 1989 e ben presto si rivelarono un asset strategico fondamentale. Durante l'attacco dei mujaheddin contro Jalalabad, tra marzo e giugno 1989, tre batterie di fuoco presidiate da equipaggi afgani consigliati dai sovietici lanciarono circa 438 missili. Presto gli Scud vennero utilizzati in tutte le aree fortemente contese dell'Afghanistan. Dopo il gennaio 1992, i consiglieri sovietici vennero ritirati, riducendo la capacit\u00e0 dell'esercito afghano di usare i loro missili balistici. Il 24 aprile 1992, le forze mujaheddin di A\u1e25mad Sh\u0101h Mas\u02bf\u016bd conquistarono il principale deposito di Scud ad Afshur. Quando il governo comunista croll\u00f2, i pochi Scud rimasti e le loro TEL furono divisi tra le fazioni rivali che lottavano per il potere. Tuttavia, la mancanza di personale qualificato imped\u00ec un uso prolungato di tali armi e, tra l'aprile 1992 e il 1996, solo 44 Scud vennero sparati in Afghanistan.\nDal 1992 al 2004.\nNella primavera del 1992, l'esercito afghano era composto da cinque corpi d'armata: il I Corpo d'armata a Jalalabad, il II a Kandahar, il III Corpo d'armata a Gardez, il IV Corpo d'armata a Herat ed il VI Corpo d'armata a Kunduz - cos\u00ec come cinque piccoli gruppi operativi, compreso uno a Charikar, che era stato il V Corpo d'armata fino a quando non venne ridotto nello status. Il I, il II ed il III Corpo d'armata e i gruppi operativi a Sarobi e a Khost, vennero quasi completamente disintegrati nel 1992. Le formazioni dentro e intorno a Kabul si unirono a diverse milizie mujahideen mentre le forze nel nord e nell'ovest rimasero intatte per un periodo pi\u00f9 lungo. Le forze nel nord e nell'ovest vennero rilevate da tre comandanti principali: Ismael Khan, Ahmed Shah Massoud e Abdul Rashid Dostum.\nIl 18 aprile 1992, la guarnigione del PDPA a Kunduz si arrese ai comandanti mujaheddin locali. La base della 54\u00aa Divisione a Kunduz venne consegnata al capo militare generale di Ittehad nell'area, Amir Chughay. Dostum e comandanti a lui fedeli formarono il \"Junbesh i-Melli\", il Movimento islamico nazionale dell'Afghanistan. Esso raggruppava la 18\u00aa, la 20\u00aa, la 53\u00aa, la 54\u00aa e l'80\u00aa Divisione dell'ex regime, oltre a diverse brigate. Entro la met\u00e0 del 1994 c'erano due VI Corpo d'armata paralleli che operavano nel nord. Il VI Corpo d'armata di Dostum era situato a Pol-e-Khomri e aveva tre divisioni. Il VI Corpo d'armata del ministero della Difesa del governo di Kabul era situato a Kunduz e aveva anch'esso tre divisioni, due delle quali condividevano i numeri con le formazioni nel corpo d'armata di Dostum. Nel 1995 Massoud controllava tre comandi di corpo d'armata: il Corpo d'armata centrale a Kabul, il meglio organizzato con una forza di 15-20.000 uomini, il V Corpo d'armata ad Herat che copriva l'ovest e il VI Corpo d'armata a Kunduz che copriva il nord-est.\nQuesta era venne seguita dal regime talebano nel 1996, che mirava a controllare il paese con la legge della Shari'a islamica. I talebani iniziarono anche ad addestrare il proprio esercito e i propri comandanti, alcuni dei quali vennero addestrati segretamente dall'Inter-Services Intelligence e dalle forze armate pakistane attorno alla Linea Durand. Dopo la rimozione del governo talebano alla fine del 2001, gli eserciti privati fedeli ai signori della guerra ottennero sempre pi\u00f9 influenza. A met\u00e0 del 2001, Ali Ahmed Jalali scrisse:\nLe formazioni esistenti alla fine del 2002 includevano il I Corpo d'armata (Nangarhar), il II Corpo d'armata (Kandahar, dominato da Gul Agha Sherzai), il III Corpo d'armata (Paktia, dove gli Stati Uniti avrebbero tentato di imporre Atiqullah Ludin come comandante), il IV Corpo d'armata (Herat, dominato da Ismail Khan), il VI Corpo d'armata a Kunduz, il VII Corpo d'armata (sotto Atta Muhammad Nur a Balkh), l'VIII Corpo d'armata (a Jowzjan, dominato dal Movimento islamico nazionale dell'Afghanistan di Dostum) e dal Corpo d'armata centrale intorno a Kabul. Inoltre, a Kabul c'erano divisioni con forti legami con il centro. Queste includevano la 1\u00aa a Kabul, la 27\u00aa a Qalat, la 31\u00aa a Kabul, la 34\u00aa a Bamiyan (IV Corpo d'armata), la 36\u00aa a Logar, la 41\u00aa a Ghor, la 42\u00aa a Wardak, la 71\u00aa a Farah e la 100\u00aa a Laghman.\nL'International Crisis Group scrisse:\nAnche nel dicembre 2004 Human Rights Watch diceva ancora in una lettera aperta a Karzai che: \"Abdul Rabb al-Rasul Sayyaf, il capo della fazione \"Ittihad-i Islami\" e del partito \"Daw'at-e Islami\" [dovrebbe essere frenato]. Sayyaf non ha incarichi governativi ma ha usato il suo potere sulla Corte Suprema e su altri tribunali in tutto il paese per limitare i diritti di giornalisti, attivisti della societ\u00e0 civile e persino candidati politici. Egli controlla le milizie, comprese le forze riconosciute come la 10\u00aa Divisione dell'esercito afghano, che intimidiscono e maltrattano gli afgani anche all'interno di Kabul. Chiediamo di esprimere la sua opposizione pubblica alle attivit\u00e0 di Sayyaf, di dichiarare esplicitamente la sua opposizione a tale uso improprio dell'autorit\u00e0 non ufficiale e di muoversi rapidamente verso il disarmo e la smobilitazione delle forze armate associate a \"Ittihad-i Islami\" e ad altre forze non ufficiali\".\nDal 2002 al 2021.\nIl nuovo esercito nazionale afghano venne fondato con decreto del presidente Hamid Karzai il 1\u00ba dicembre 2002. Al momento della sua elezione Karzai fiss\u00f2 tra i suoi obiettivi quello di accrescere l'esercito a 70.000 effettivi entro il 2009, tuttavia molti esperti occidentali e il ministro della Difesa Abdul Rahim Wardak ritennero questo numero insufficiente per garantire la sicurezza del paese, sostenendo che erano necessari almeno 200.000 soldati per far fronte ai talebani e ad al-Qaida. Il ministero della Difesa afghano obiett\u00f2 a gran voce anche alla natura pi\u00f9 piccola e volontaria del nuovo esercito, un cambiamento rispetto al precedente uso dei coscritti. Gli Stati Uniti impedirono al nuovo governo anche di usare l'esercito per fare pressione sul Pakistan.\nIl primo battaglione del nuovo esercito (\"kandak\") venne addestrato dall'esercito inglese (parte dell'ISAF) e divenne il 1\u00ba battaglione della guardia nazionale afghana (anche se i ranghi non erano completi). Dopo alcune considerazioni si scelse di affidare la formazione del personale combattente afghano alle forze speciali statunitensi; cos\u00ec il lavoro venne affidato al 1\u00ba Battaglione del 3\u00ba Gruppo forze speciali di Fort Bragg che costru\u00ec un campo d'addestramento sfruttando una vecchia costruzione sovietica situata nella parte est di Kabul, vicino al quartier generale ISAF.\nL'addestramento cominci\u00f2 all'incirca nel maggio 2002, con un difficile ma soddisfacente processo di reclutamento che port\u00f2 reclute da tutto l'Afghanistan. Le istruzioni erano fornite in pashtu, persiano, dari e arabo. L'obiettivo originario degli Stati Uniti nell'aprile 2002 era quello di 12.000 uomini addestrati nell'aprile 2003, ma ci si rese presto conto che questo era troppo ambizioso e il requisito venne ridotto a soli 9.000 uomini per essere pronti entro novembre 2003. La prima paracadutista afgana Khatol Mohammadzai, addestrata negli anni '80, divenne la prima donna generale nell'esercito nazionale afghano nell'agosto 2002.\nI principali obiettivi dell'esercito statunitense per la ricostruzione dell'ANA nell'ottobre 2002 erano:\nIl primo schieramento fuori Kabul venne effettuato dal 3\u00b0 Kandak nella Provincia di Paktika, inclusa Orgun, nel gennaio 2003. A partire dallo stesso mese, pi\u00f9 di 1.700 soldati ordinati in cinque \"kandaks\" (battaglioni) avevano completato le dieci settimane di addestramento previste e nel giugno dello stesso anno il numero sal\u00ec a 4.000. Circa 1.000 soldati ANA vennero schierati nell'operazione Warrior Sweep guidata dagli Stati Uniti, segnando la prima grande operazione di combattimento per le truppe afghane. Il reclutamento comunque present\u00f2, inizialmente, problemi dovuti alla scarsa cooperazione dei signori della guerra locali e di altre forze NATO, inoltre il tasso di diserzioni nell'estate 2003 si attest\u00f2 al 10% e si calcola che in data marzo 2004 circa 3.000 uomini avevano abbandonato il proprio posto. Alcune reclute avevano meno di 18 anni e molte non sapevano n\u00e9 leggere n\u00e9 scrivere. Le reclute che parlavano solo la lingua pashtu incontrarono difficolt\u00e0 perch\u00e9 l'istruzione veniva solitamente impartita tramite interpreti che parlavano dari.\nL'Afghan New Beginnings Program (ANBP) venne lanciato il 6 aprile 2003 ed inizi\u00f2 il disarmo dell'ex personale dell'esercito nell'ottobre 2003. Nel marzo 2004, nella citt\u00e0 afghana occidentale di Herat ebbero luogo combattimenti tra due milizie locali. Venne riferito che Mirwais Sadiq (figlio del signore della guerra Ismail Khan) era stato assassinato in circostanze poco chiare. Successivamente inizi\u00f2 un conflitto pi\u00f9 grande che provoc\u00f2 la morte di un massimo di 100 persone. La battaglia venne combattuta tra le truppe di Ismail Khan e Abdul Zahir Nayebzada, un alto comandante militare locale accusato della morte di Sadiq. Nayebzada comandava la 17\u00aa Divisione di Herat delle forze di milizia afghane del IV Corpo d'armata. In risposta ai combattimenti, circa 1.500 soldati ANA appena addestrati vennero inviati ad Herat per portare la situazione sotto controllo.\nOltre ai kandak da combattimento, l'istituzione di strutture regionali inizi\u00f2 quando il 1\u00ba settembre 2004 vennero nominati quattro dei cinque comandanti di corpo d'armata previsti e parte del loro stato maggiore. Il primo comando regionale venne stabilito a Kandahar il 19 settembre; il secondo a Gardez il 22 settembre, con i comandi a Mazar-i-Sharif ed Herat previsti. Il comando di Gardez, indicato anche nella storia dell'AFPS come 203\u00ba Corpo d'armata, doveva avere una forza iniziale di 200 soldati. Il comando di Kandahar fu il primo attivato, seguito da Gardez e Mazar-e-Sharif. Il comando di Herat venne apparentemente attivato il 28 settembre. L'anno successivo, il numero dell'ANA crebbe fino a circa 20.000 soldati, la maggior parte dei quali addestrati dalle forze degli Stati Uniti. Nel frattempo, lo United States Army Corps of Engineers (USACE) aveva iniziato a costruire nuove basi militari per l'ANA in rapida crescita.\nLo Special Inspector General for Afghanistan Reconstruction (SIGAR) ha dichiarato nel gennaio 2013:\nNonostante la forte insurrezione talebana e molti altri problemi che l'Afghanistan deve affrontare, l'ANA si \u00e8 espanso costantemente nel corso degli anni. All'inizio del 2013, i rapporti affermavano che c'erano 200.000 soldati dell'ANA. Essi sono addestrati dalla International Security Assistance Force sotto la NATO Training Mission-Afghanistan. Anche un numero crescente di donne soldato sta entrando a far parte dell'ANA. In base all'Accordo di partenariato strategico USA-Afghanistan, gli Stati Uniti hanno designato l'Afghanistan come principale alleato non NATO e hanno accettato di finanziare l'ANA almeno fino al 2024. Ci\u00f2 include gli stipendi dei soldati, l'addestramento e le armi e tutti gli altri costi militari.\nI soldati dell'esercito inizialmente ricevevano $ 30 al mese durante l'addestramento e $ 50 al mese dopo il diploma, anche se la paga base per i soldati addestrati \u00e8 salita a $ 165. Questo stipendio iniziale aumenta a $ 230 al mese in un'area con problemi di sicurezza moderati e a $ 240 in quelle province dove ci sono pesanti combattimenti. Circa il 95% degli uomini e delle donne che prestano servizio nell'esercito sono pagati da trasferimento elettronico di fondi. Durante la registrazione di ogni soldato vengono utilizzate biometrie speciali.\nLe operazioni militari.\nIn seguito all'incidente del volo Kam Air 904 avvenuto il 4 febbraio 2005, l'ISAF organizz\u00f2 numerose quanto fallimentari operazioni di soccorso con elicotteri. Anche l'esercito afghano, dietro ordine del ministero della difesa, invi\u00f2 una squadra a cercare il relitto dell'aereo, trovato in cima al monte Chaperi (3.400\u00a0m) situato 32\u00a0km a est di Kabul. In un'altra missione di soccorso sono stati impiegati elicotteri Mil Mi-8 per evacuare le vittime di un'alluvione nella provincia di Parvan. Ben 383 famiglie vennero trasportate in luoghi sicuri.\nNel marzo 2007, l'ANA cattur\u00f2 un alto leader talebano noto come Mullah Mahmood vicino a Kandahar. Mahmood era sospettato di aver organizzato attacchi suicidi nella provincia di Kandahar. Pi\u00f9 di quarantanove combattenti talebani vennero uccisi in una delle operazioni indipendenti condotte dalle forze di sicurezza nazionali afghane. In un'operazione di salvataggio del marzo 2007, le forze afghane schierarono i loro elicotteri Mi-8 ed evacuarono le vittime delle inondazioni nel distretto di Ghorban, nella provincia di Parvan. I soldati afghani evacuarono in sicurezza 383 famiglie in luoghi pi\u00f9 sicuri. Nello stesso mese, una schermaglia sul confine afghano-pakistano venne segnalata vicino al confine della linea Durand ma non provoc\u00f2 vittime.\nL'esercito nazionale afghano ha iniziato a condurre piccole operazioni militari indipendenti portate su larga scala nella primavera 2009. Una di queste operazioni si concretizz\u00f2 in uno sconfinamento in territorio pakistano con lancio di missili per rappresaglia ad un tentativo pakistano di costruire una struttura militare nella provincia di Paktika.\nTra le maggiori operazioni intraprese dall'esercito nazionale afghano figura l'operazione Achilles portata a termine con l'appoggio ISAF; iniziata il 6 marzo 2006, si \u00e8 conclusa il 30 maggio 2007 con una vittoria dell'esercito afghano che ha sloggiato i talebani dal nord della provincia di Helmand. Nella battaglia di Musa Qala (7 - 12 dicembre 2007) poi l'esercito afghano, ancora supportato dall'ISAF, ha riportato l'omonima citt\u00e0 nelle mani del governo centrale obbligando i talebani a fuggire a nord. Nell'operazione Panther's Claw (\"artiglio della pantera\", 19 giugno - 20 agosto 2009), diretta dal Regno Unito aiutato da circa 3.000 soldati tra afghani, danesi ed estoni, sono state distrutte basi talebane e pakistane collegate alla produzione di oppio. L'operazione Khanjar (2 luglio - 20 agosto 2009) iniziata dagli USA nella provincia dell'Helmand ha visto la partecipazione di circa 4.000 Marines della \"2nd Marine Expeditionary Brigade\" e 650 soldati afghani.\nL'addestramento e le sfide attuali.\nLe nazioni partecipanti all'operazione Enduring Freedom hanno assunto diverse responsabilit\u00e0 nella creazione dell'ANA. Tutti gli sforzi sono stati unificati nel comando multinazionale di Kabul chiamato Combined Security Transition Command \u2013 Afghanistan (CSTC-A). Da parte afghana, tutto l'addestramento e la formazione militare (compresi i centri di addestramento e le scuole militari) dell'esercito \u00e8 gestita dal nuovo Afghan National Army Training Command (ANATC) che risponde direttamente al comandante in capo dell'esercito. Le forze della coalizione aiutano con consigli e supporto militare attraverso la Task Force Phoenix, ufficializzata nell'aprile 2003 e con base nel centro di addestramento di Kabul.\nDurante l'era ISAF, i consiglieri degli ETT statunitensi (Embedded Training Teams) o NATO OMLT (Operational Mentor and Liaison Team) agivano come collegamento tra l'ANA e l'ISAF. Gli ETT e gli OMLT coordinavano la pianificazione operativa e assicuravano che le unit\u00e0 ANA ricevessero il supporto abilitante.\nAl momento dell'iscrizione, dopo aver compilato i moduli cartacei del caso, l'aspirante recluta immette i dati personali in uno speciale database biometrico e quindi viene sottoposta ad esami medici ed a vaccinazioni. L'addestramento di base individuale \u00e8 condotto prima di tutto da istruttori dell'esercito afghano al centro di addestramento di Kabul coadiuvati e assistiti da personale NATO. Il personale statunitense coordina anche la formazione del personale afghano indirizzato all'addestramento reclute. Un team dell'esercito francese sovrintende la formazione di ufficiali e comandanti di plotone o compagnia grazie ad un'apposita brigata, basata anch'essa nel centro di addestramento di Kabul. Anche il Regno Unito supervisiona l'addestramento di ufficiali e sottufficiali di fanteria. Le forze canadesi supervisionano parte del processo iniziale di addestramento rivolgendo la loro attenzione a soldati, sottufficiali e ufficiali.\nL'istruzione formale e lo sviluppo professionale sono condotti presso due principali scuole ANATC, entrambe a Kabul. L'Accademia Militare Nazionale dell'Afghanistan, situata vicino all'Aeroporto Internazionale di Kabul, \u00e8 un'universit\u00e0 militare di quattro anni, che produrr\u00e0 sottotenenti diplomati in una variet\u00e0 di professioni militari. La prima classe di allievi della NMAA \u00e8 entrata nel suo secondo anno accademico nella primavera del 2006. Un contingente di istruttori statunitensi e turchi fa da mentore congiuntamente alla facolt\u00e0 e al personale della NMAA. Il Command and General Staff College, situato nel sud di Kabul, prepara ufficiali ANA di medio livello per prestare servizio nel personale di brigata e di corpo d'armata. La Francia istitu\u00ec il CGSC all'inizio del 2004 e un quadro di istruttori dell'esercito francese continua a supervisionare le operazioni presso la scuola. In un potenziale sito nel nord-ovest di Kabul verr\u00e0 anche istituita un'universit\u00e0 della difesa nazionale. Alla fine, tutta la formazione iniziale degli ufficiali (inclusa la NMAA) e il CGSC saranno trasferiti nella nuova struttura NDU.\nSecondo il tenente colonnello Kane Mangin dell'International Artillery Training Team guidato dall'Australia, l'ANA Artillery Training School di Kabul dovrebbe addestrare abbastanza ufficiali e sottufficiali per circa 23 batterie di artiglieria, utilizzando gli obici D-30 dell'arma d'artiglieria dell'ANA.\nUn numero considerevole di ufficiali dell'esercito nazionale afghano viene inviato per essere addestrato in India presso l'Indian Military Academy a Dehradun, la National Defense Academy vicino a Pune o l'Officers Training Academy a Chennai. L'Indian Military Academy, che esiste dal 1932, fornisce una laurea di 4 anni agli ufficiali dell'esercito, mentre la National Defense Academy \u00e8 un college tri-service fornisce una laurea di 3 anni dopo la quale gli ufficiali si sottopongono a una specializzazione di 1 anno nella loro rispettivi istituti di servizio. La Officers Training Academy, d'altra parte, offre un corso di 49 settimane ai candidati ufficiali laureati. Nel 2014 il numero di ufficiali afgani in formazione in India era di quasi 1100.\nSecondo un notiziario del 2009, l'esercito nazionale afghano era afflitto da inefficienza e corruzione. Gli sforzi d'addestramento degli Stati Uniti vennero drasticamente rallentati dalla corruzione, dall'analfabetismo diffuso, dalla scomparsa delle scorte e dalla mancanza di disciplina. Jack Kem, vice del comandante della NATO Training Mission Afghanistan e del Combined Security Transition Command Afghanistan, dichiar\u00f2 che il tasso di alfabetizzazione nell'ANA avrebbe raggiunto oltre il 50% entro gennaio 2012. Quello che era iniziato come un programma di alfabetizzazione volontaria divenne obbligatorio per la formazione di base all'inizio 2011.\nUn altro problema significativo per l'esercito nazionale afghano \u00e8 un alto livello di abuso di droghe tra i suoi soldati. Secondo alcuni rapporti, lo Special Investigator General for Afghan Reconstruction rifer\u00ec che il numero di soldati ANA che fanno uso di droghe era \"almeno del 50%\" e avrebbe potuto raggiungere il 75% di tutti i soldati afgani.\nNel 2009 venne riferito che in una nuova unit\u00e0, non sperimentata, nella provincia di Baghlan, alcuni soldati erano stati trovati rannicchiati nei fossati piuttosto che a combattere. Alcuni erano sospettati di collaborare con i talebani contro la NATO o d'impegnarsi in scambi reciproci su offensive o guerre psicologiche non autorizzate attraverso spacconate o usando le loro conoscenze per comunicare con amici o familiari nella zona di battaglia. \"Non hanno le basi, quindi si sdraiano\", ha detto il capitano Michael Bell, che fa parte di una squadra di mentori statunitensi e ungheresi incaricati di addestrare i soldati afgani. \"Sono corso in giro per un'ora cercando di convincerli a sparare, facendomi sparare. Non sono riuscito a convincerli a sparare con le loro armi\". Ad esempio, in pi\u00f9 scontri a fuoco durante l'offensiva della NATO del febbraio 2010 nella provincia di Helmand, molti soldati afgani non mirarono: puntarono i loro fucili M16 nella direzione approssimativa del fuoco delle armi leggere in arrivo e premettero i grilletti senza mettere i mirini del fucile nei loro occhi. Le loro museruole dei fucili erano spesso sollevate di diversi gradi. Durante la battaglia per l'avamposto di combattimento Keating nell'ottobre 2009, le truppe ANA fuggirono, si nascosero sotto i loro letti e rubarono dalle caserme americane.\nLa diserzione resta un problema. Un soldato combattente su quattro lasci\u00f2 l'esercito durante il periodo di 12 mesi che termin\u00f2 nel settembre 2009, secondo i dati del Dipartimento della Difesa degli Stati Uniti e lo Special Investigator General for Afghan Reconstruction. Il problema era cos\u00ec grave che l'esercito fu costretto a dimettere 2.000 soldati e ufficiali in un mese. Al fine di filtrare i potenziali disertori dai ranghi, alcuni soldati vengono addestrati ad essere schierati in operazioni reali. Secondo le statistiche della NATO, il tasso di abbandono fu in media del 32% all'anno nei 12 mesi che si conclusero nel novembre 2011. Nel dicembre 2011, \"The Globe and Mail\" afferm\u00f2 che, a causa di problemi con gli ufficiali che calcolano il numero di soldati all'interno dei propri ranghi, \"un'ipotesi plausibile sulla reale dimensione dell'esercito afghano pone forse la forza a 100.000 soldati in servizio\". Uno studio pubblicato sulla rivista professionale statunitense \"Military Review\" nel 2009 stim\u00f2 che l'ANA non avrebbe potuto mai crescere a pi\u00f9 di 100.000 uomini, perch\u00e9 stava perdendo il 42% dell'intera forza ogni anno a causa della diserzione e del non reinserimento.\nNel dicembre 2011 Mohammad Zahir Azimi, portavoce del Ministero della Difesa, disse che l'ANA contava 180.000 soldati, che si prevedeva avrebbero raggiunto almeno 240.000 soldati negli anni successivi.\nSecondo le dichiarazioni rilasciate dal colonnello Thomas McGrath nell'ottobre 2007, la coalizione che sosteneva la costituzione dell'ANA aveva visto progressi ed era soddisfatta delle prestazioni afghane nelle recenti esercitazioni. McGrath stim\u00f2 che l'ANA avrebbe dovuto essere in grado di svolgere operazioni indipendenti a misura di brigata entro la primavera del 2008. Tuttavia, a partire dal 1\u00ba ottobre 2011, quattro anni dopo la data stimata di McGrath per operazioni indipendenti a misura di brigata, nessuno dei 180 kandak dell'ANA poteva svolgere operazioni indipendenti, tanto meno un'intera brigata. Secondo un notiziario del 2009, l'ANA era afflitto da inefficienza e corruzione.\nIl 30 luglio 2013, l'Assistente segretario alla Difesa degli Stati Uniti in carica Peter Lavoy disse ai giornalisti a Washington D.C., secondo \"Jane's Defence Weekly\", che \"[...] una forza [statunitense] residua sarebbe necessaria per aiutare l'ANSF a completare compiti pi\u00f9 banali come la logistica, garantire che i soldati ottengano i loro stipendi, procurarsi cibo, aggiudicare contratti per il carburante ed altro ancora\". Lavoy osserv\u00f2 che gli afghani stanno ancora sviluppando quelle capacit\u00e0 e che sar\u00e0 \"ben oltre la data del 2014\" prima che ne siano in grado.\nDimensione.\nDi seguito \u00e8 riportata una tabella delle dimensioni dell'esercito afghano nel tempo.\nUfficiali.\nNonostante le sue dimensioni, l'esercito nazionale afghano ha quasi 1.000 ufficiali con il grado di generale che \u00e8 superiore al numero di generali dell'esercito degli Stati Uniti.\nStruttura.\nUn documento informativo del gennaio 2011 della NATO Training Mission-Afghanistan descriveva l'ANA come guidata dal capo di stato maggiore, che supervisionava il vice capo di stato maggiore, il vice capo delle forze armate (un ufficiale dell'aeronautica militare), il direttore di stato maggiore, egli stesso supervisore dello stato maggiore stesso, e sette comandi principali. Il Comando della forza terrestre ANA, sotto un tenente generale, dirigeva i cinque corpi d'armata delle forze terrestri e la 111\u00aa Divisione della Capitale. Gli altri sei comandi includevano il Comando operazioni speciali ANA, il Comando supporto all'esercito, il Comando di reclutamento ANA (ANAREC), il HSSB e la Detainee Guard Force.\nTra le strutture di supporto c'\u00e8 il Deposito nazionale di munizioni di Chimtallah, un Deposito centrale di munizioni.\nKandak.\nL'unit\u00e0 di base dell'esercito nazionale afghano \u00e8 il \"kandak\" (battaglione), composto da 600 soldati. I kandak possono essere ulteriormente suddivisi in quattro \"toli\" (compagnia). Sebbene la stragrande maggioranza dei \"kandak\" sia di fanteria, sono stati formati almeno un \"kandak\" meccanizzato e uno corazzato; altri potrebbero essere pianificati. Ad ogni corpo d'armata ANA vennero assegnati \"kandak\" commando.\nA partire dal settembre 2009, 28 dei 31 \"kandak\" dell'esercito nazionale afghano erano pronti per le operazioni di combattimento e molti vi avevano gi\u00e0 partecipato. In questo momento erano previste almeno nove brigate, ciascuna composta da sei \"kandak\". Nel marzo 2007, met\u00e0 dell'ANA era stata raggiunta con 46 dei 76 \"kandak\" afgani pianificati che operavano in prima linea o di concerto con le forze NATO.\nSette \"kandak\" delle Forze di Reazione Rapida (QRF) vennero creati nel 2012-13, un \"kandak\" per ciascuno dei corpi d'armata e delle divisioni dell'ANA. Vennero creati convertendo i \"kandak\" di fanteria esistenti in \"kandak\" QRF presso la NMAA Armor Branch School. I \"kandak\" QRF vennero addestrati e messi in campo nel 2012 e nel 2013. I \"kandak\" QRF furono i primi grandi utilizzatori ANA di veicoli blindati.\nBrigate.\nPer il 2008 venne pianificato un totale di 14 brigate orientate a livello regionale. Secondo il Combined Security Transition Command \u2013 Afghanistan (CSTC-A) tredici di queste brigate dovevano essere di fanteria, una meccanizzata e una commando.\nCorpi d'armata.\nL'esercito nazionale afghano mantiene sette corpi d'armata; ogni corpo \u00e8 responsabile di una delle principali aree del paese. Ogni corpo d'armata ha da tre a quattro brigate subordinate e ogni brigata ha quattro \"kandak\" (battaglioni) di fanteria come unit\u00e0 di combattimento di base. Ad ogni \"kandak\" di fanteria viene assegnata un'area specifica di cui \u00e8 responsabile; la missione del \"kandak\" \u00e8 proteggere la propria area dalle minacce interne ed esterne. In origine, ai quattro corpi d'armata periferici erano assegnate una o due brigate, con la maggior parte del personale dell'esercito con sede nel 201\u00ba Corpo d'armata di Kabul. Ci\u00f2 venne sostituito da uno sviluppo in cui ogni corpo d'armata aggiunse brigate extra. L'istituzione del corpo d'armata inizi\u00f2 quando nel settembre 2004 sono stati nominati quattro comandanti dei corpi d'armata regionali e parte del loro stato maggiore.\nL'ANA dispone di sette comandi terrestri regionali:\nAlla fine del 2008 venne annunciato che l'ex area di responsabilit\u00e0 del 201\u00ba Corpo d'armata sarebbe stata divisa, con la formazione di una Divisione della Capitale a Kabul e il corpo d'armata che avrebbe concentrato i suoi sforzi pi\u00f9 avanti lungo il confine. La nuova divisione, denominata 111\u00aa Divisione della Capitale, divenne operativa nell'aprile 2009. Ha una 1\u00aa e una 2\u00aa Brigata (entrambe in formazione), nonch\u00e9 una brigata di sicurezza speciale del quartier generale.\nComando per le operazioni speciali dell'ANA.\nA partire dalla met\u00e0 del 2011, l'ANA inizi\u00f2 ad istituire un Comando per le operazioni speciali dell'ANA (ANASOC) per controllare la Brigata Commando ANA e le Forze Speciali ANA. Ha sede a Camp Moorehead nella provincia di Vardak, a sei miglia a sud di Kabul. Nel 2011 l'ANASOC era composto da 7.809 commando e 646 membri delle forze speciali.\nNel luglio 2012, il Comando per le operazioni speciali venne ufficialmente istituito come formazione di forze per le operazioni speciali delle dimensioni di una divisione, che include un comando e uno stato maggiore. Il comando, con lo status di divisione, vanta ora tra i 10.000 e gli 11.000 soldati delle operazioni speciali. In precedenza questo era organizzato come una brigata con 8 \"kandak\", tutti con un minimo di 6 compagnie. A causa delle dimensioni standard di una brigata nell'ANA, \u00e8 probabile che l'ANASOC sia diviso in 3-4 brigate, una delle quali sar\u00e0 una Brigata delle forze speciali. L'ANASOC ha ora uno Stormo per missioni speciali dell'aeronautica militare annesso che \u00e8 stato inaugurato nel luglio 2012. Con l'approvazione del dicembre 2017 del \"tashkil\" FY 2018, l'ANASOC ha autorizzato 16.040 soldati, organizzati in quattro Brigate di operazioni speciali (SOB) e una Brigata di missione nazionale (NMB).\nCorpo commando dell'ANA.\nNel luglio 2007 l'ANA diplom\u00f2 i suoi primi commando. I commando seguirono un estenuante corso di tre mesi addestrati dalle forze di operazioni speciali americane. Sono completamente equipaggiati con attrezzature statunitensi e hanno ricevuto un addestramento specializzato di fanteria leggera con la capacit\u00e0 di condurre incursioni, azioni dirette e ricognizioni a sostegno delle operazioni di controguerriglia; e forniscono una capacit\u00e0 di risposta strategica per il governo afghano. Entro la fine del 2008, i sei battaglioni di commando ANA dovevano essere di stanza nella regione meridionale dell'Afghanistan per assistere le forze canadesi. A partire dal 2017, la brigata di commando \u00e8 cresciuta fino a raggiungere le dimensioni di corpo d'armata con 21.000 commando, con il loro numero che alla fine ha raggiunto i 30.000 commando. La forza dei commando ANA comprende solo il 7% delle forze di sicurezza e di difesa nazionale afghane, ma fanno dal 70 all'80% dei combattimenti.\nForze speciali dell'ANA.\nLe Forze speciali dell'ANA vennero concepite per la prima volta nel 2009 e istituite nel 2010. La prima squadra delle forze speciali, i cui soldati vennero selezionati dai commando dell'ANA (questa pratica venne interrotta in seguito per preservare la capacit\u00e0 di comando), termin\u00f2 l'addestramento nel maggio 2010. L'organizzazione \u00e8 basata sulle forze speciali dell'esercito americano. Inizialmente tutti i candidati delle forze speciali dovevano provenire dal \"Kandak\" Commando (Battaglione Commando), richiedendo solo 10 settimane di addestramento. Tuttavia, dopo il periodo iniziale era previsto che il reclutamento delle forze speciali fosse condotto in tutto l'esercito e l'addestramento iniziale delle forze speciali doveva essere di 15 settimane. I laureati commando del corso delle forze speciali manterranno la loro scheda \"commando\", avranno anche una scheda \"forze speciali\" in cima alla scheda commando e riceveranno anche un berretto marrone chiaro. Questi candidati vengono normalmente selezionati dopo aver prestato servizio per quattro anni come Commando. Essi vennero assegnati a squadre delle forze speciali statunitensi che operarono nella provincia di Kandahar nell'operazione del 2010.\nNel maggio 2010 la prima classe delle Forze Speciali ANA si diplom\u00f2 dopo il corso di qualificazione di 10 settimane e pass\u00f2 alla parte operativa del proprio addestramento. Nel novembre 2010, le forze speciali ANA Classe 1 ricevettero i loro berretti marrone chiaro in una cerimonia a Camp Morehead, nella provincia di Kabul, dopo aver completato 26 settimane di addestramento sul lavoro in collaborazione con le forze speciali statunitensi. La selezione iniziale comport\u00f2 l'assunzione dei 145 commando che si erano offerti volontari, sottoponendoli a un processo di qualificazione di una settimana (simile a quello utilizzato negli Stati Uniti) e riscontrando, come negli Stati Uniti, che solo la met\u00e0 circa (69) era passata. Questi operatori delle forze speciali formarono i primi quattro A-Team (di 15 uomini ciascuno). Alcuni di loro che avevano superato la 1\u00aa classe vennero utilizzati per aiutare le forze per le operazioni speciali degli Stati Uniti ad addestrare la 2\u00aa classe di candidati. I soldati delle forze speciali sono addestrati per concentrarsi sull'interazione con la popolazione attraverso le \"jirga\" con gli anziani del villaggio, ma capaci di operazioni unilaterali. Una seconda classe delle forze speciali ANA complet\u00f2 l'addestramento nel dicembre 2010.\nLa forza contava 646 operatori delle forze speciali nel dicembre 2011. Questa unit\u00e0 dispone anche di operatori delle forze speciali femminili per interagire con le donne civili, come ricerche, interviste o visite mediche. Ci sono piani per creare un plotone delle forze speciali di sole operatori donne in modo che possano parlare con le famiglie (donne e bambini).\nOrganizzazioni di supporto al combattimento.\nPoich\u00e9 l'ANA \u00e8 cresciuto fino a raggiungere quasi le sue dimensioni complete, l'attenzione si \u00e8 ora spostata sull'ulteriore sviluppo della forza in modo che diventi autosufficiente. Lo sviluppo delle Organizzazioni di supporto al combattimento ANA, i \"Kandak\" del Corpo Logistico, o Battaglioni di supporto logistico, (KCL) e i \"Kandak\" di supporto al combattimento, o Battaglioni di supporto al combattimento, (KSC) \u00e8 vitale per l'auto-sostenibilit\u00e0.\nI \"Kandak\" di supporto al combattimento (KSC) forniscono servizi specializzati per i \"kandak\" di fanteria. Sebbene la maggior parte dei \"kandak\" dell'ANA abbia un KSC, essi sono sottosviluppati e non soddisfano i requisiti di un esercito in crescita. Il ruolo del KSC include la manutenzione della flotta a motore, le comunicazioni specializzate, la ricognizione, il Genio militare e le unit\u00e0 di artiglieria a lungo raggio. Alla fine un KSC completamente sviluppato verr\u00e0 assegnato a ciascuna delle 24 Brigate da combattimento dell'ANA.\nOgni KSC include una \"toli\" (compagnia) d'intelligence chiamata \"Cashf Tolai\". Ogni \"toli\" dei servizi segreti \u00e8 responsabile della raccolta di informazioni sull'area circostante e sulle attivit\u00e0 dei talebani. I membri dell'unit\u00e0 interagiscono a stretto contatto con i residenti locali nel tentativo di negare al nemico il controllo sull'area circostante.\nAl fine di consentire all'ANA di essere autosufficiente, le brigate formeranno un \"Kandak\" del Corpo Logistico (KCL) che avr\u00e0 il compito di fornire l'equipaggiamento ai 90 \"kandak\" di fanteria. Il KSC sar\u00e0 responsabile della manutenzione delle nuove apparecchiature pi\u00f9 pesanti, inclusi gli APC. Nell'area del 215\u00ba Corpo d'armata, il Combat Logistics Battalion 1 dei Marines degli Stati Uniti annunci\u00f2 nel gennaio 2010 che l'addestramento del 5\u00b0 Kandak logistico, 1\u00aa Brigata, 215\u00ba Corpo d'armata era andato molto bene e che l'unit\u00e0 era in grado di affrontare la maggior parte delle attivit\u00e0 quotidiane in proprio.\nComposizione etnica.\nNel 2003, gli Stati Uniti emanarono linee guida speciali per garantire l'equilibrio etnico nell'ANA. Alla fine del 2012, l'ANA era composta al 43% da pashtun, al 32% da tagiki, al 12% da hazara, all'8% da uzbeki e il resto erano gruppi etnici dell'Afghanistan pi\u00f9 piccoli. Tuttavia, l'esercito non tiene traccia dell'effettiva composizione etnica del corpo degli ufficiali, quindi \u00e8 difficile sapere se le quote sono davvero soddisfatte. Non ci sono quote per i soldati arruolati.\nEquipaggiamenti.\nA partire dai primi anni settanta, l'esercito afghano era equipaggiato principalmente con fucili d'assalto russi AK-47. Oggi, tuttavia, il fucile M16 americano viene aggiunto all'uso con l'AK-47. In qualit\u00e0 di principale alleato non NATO degli Stati Uniti, l'Afghanistan continua a ricevere miliardi di dollari in assistenza militare. Ci\u00f2 include la costruzione di un centro di comando militare nazionale, con strutture di addestramento in tutto il paese. Alcune delle armi includevano Humvee americani e altri camion, fucili M16 e giubbotti antiproiettile. L'ANA ha un contratto con International Trucks. Essa fornir\u00e0 una flotta di 2.781 camion che possono essere utilizzati per il trasporto di personale, acqua, petrolio e un camion di recupero.\nOltre alla NATO, l'Afghanistan si \u00e8 sempre pi\u00f9 rivolto ai suoi alleati regionali, India e Russia, per aiuti e rifornimenti militari. Entrambi i paesi hanno sostenuto l'Alleanza del Nord, con finanziamenti, addestramento, forniture e cure mediche ai combattenti feriti, contro i talebani per anni prima dell'intervento guidato dagli Stati Uniti nel 2001.\nDopo la rimozione del governo talebano alla fine del 2001, l'India ha contribuito con diversi miliardi di dollari investiti in progetti di sviluppo delle infrastrutture in Afghanistan oltre alla formazione di ufficiali afgani in India. Ma l'India non \u00e8 stata disposta a fornire aiuti militari se non nell'ambito di una missione di mantenimento della pace autorizzata dalle Nazioni Unite. Nel 2014, l'India ha firmato un accordo con la Russia e l'Afghanistan dove avrebbe pagato la Russia per tutte le attrezzature pesanti richieste dall'Afghanistan invece di fornirle direttamente. L'accordo include anche la ristrutturazione delle armi pesanti lasciate dopo la guerra sovietica.\nVeicoli della Forze di Reazione Rapida.\nI kandak delle Forze di Reazione Rapida vengono organizzati come fanteria motorizzata equipaggiata con 352 veicoli mobili della forza d'attacco (MSFV). Le spedizioni dei veicoli iniziarono nel novembre 2011 e l'ANA avrebbe preso possesso dei primi 58 nel marzo 2012.\nC'\u00e8 una certa confusione sulla quantit\u00e0 e il tipo esatti di veicoli nella QRF con varie fonti che forniscono cifre diverse. Mentre alcune fonti che riferiscono sulla formazione della QRF affermano che sono stati ordinati 440\u2013490 M1117, non \u00e8 chiaro se tutti questi saranno assegnati alla QRF. I primi 18 M1117 vennero inviati in Afghanistan nel novembre 2011. Nel marzo 2012 l'ANA avrebbe preso in consegna i primi 58 dei 352 MSFV che avranno incluso alcuni o tutti gli M1117.\nAltre fonti riferiscono che saranno forniti all'ANA 352 MSFV (che includono M1117).\n\u00c8 probabile che 281 dei 352 MSFV saranno M1117 mentre gli altri 71 saranno altri tipi di veicoli tra cui i veicoli tattici medi (MTV) Navistar 7000, il cui telaio 4x4 \u00e8 utilizzato per MRAP. Gli Stati Uniti hanno ordinato 9900 unit\u00e0 della configurazione International MaxxPro MRAP solo per l'Esercito nazionale afghano e per l'esercito iracheno."}
{"id": "3138988", "revid": "599013", "url": "https://it.wikipedia.org/wiki?curid=3138988", "title": "Jovan Tanasijevi\u0107", "text": ""}
{"id": "3138990", "revid": "1133149", "url": "https://it.wikipedia.org/wiki?curid=3138990", "title": "Capanna Ribia", "text": "La capanna di Ribia \u00e8 un rifugio alpino situato nel comune di Onsernone, nel Canton Ticino, nelle Alpi Lepontine a 1.996\u00a0m s.l.m.\nStoria.\nFu inaugurata nel 1993.\nCaratteristiche e informazioni.\nLa capanna \u00e8 disposta su un piano, con refettorio unico per un totale di 15 posti. Piano di cottura sia a legna, che a gas completa di utensili di cucina. Illuminazione con pannelli solari. Posti letto suddivisi in una stanza. Ampio piazzale esterno con tavoli e fontana."}
{"id": "3138993", "revid": "767487", "url": "https://it.wikipedia.org/wiki?curid=3138993", "title": "Coxiella burnetii", "text": "La Coxiella burnetii \u00e8 una Coxiella, affine alle Rickettsia, ed \u00e8 l'agente eziologico della febbre Q, malattia che si manifesta con febbre accompagnata da mialgia, cefalea, vomito ed eventuale esantema cutaneo.\nIl batterio \u00e8 presente nelle zecche, che sono il principale vettore, da esse si trasmette sia ad animali selvatici sia ad animali domestici e da allevamento (bovini e ovini).\nL'infezione umana si verifica in seguito all'inalazione di aerosol contaminato proveniente da feci o urine essiccate; tramite il contatto con il muco vaginale o lo sperma di animali infetti oppure tramite l'ingestione di latte non pastorizzato.\nI microrganismi del genere \"Coxiella\" proliferano nelle vie respiratorie e si disseminano poi ad altri organi.\nUna volta endocitato, questo piccolo microrganismoo bastoncellare si moltiplica all'interno del fagolisosoma in cui il pH acido favorisce la moltiplicazione."}
{"id": "3138994", "revid": "1543377", "url": "https://it.wikipedia.org/wiki?curid=3138994", "title": "Marco Valerio Massimo Messala", "text": "Biografia.\nCon tutta probabilit\u00e0 fu il figlio di Manio Valerio Massimo Messalla, console nel 263 a.C.\nEletto console per l'anno 226 a.C. con Lucio Apustio Fullone. Messala viene ricordato perch\u00e9 impieg\u00f2 l'anno del consolato per l'organizzazione di una leva generale in tutta Italia, cos\u00ec da affrontare una prevista invasione di popolazioni galliche provenienti dalla Gallia cisalpina ed anche da oltralpe."}
{"id": "3138995", "revid": "125393316", "url": "https://it.wikipedia.org/wiki?curid=3138995", "title": "Krist\u00edna Ku\u010dov\u00e1", "text": "Biografia.\nSorella di Zuzana Ku\u010dov\u00e1 anch'essa giocatrice professionista di tennis, nel 2006 si ferm\u00f2 al terzo turno nel torneo di Wimbledon venendo sconfitta da Naomi Cavaday.\nL'anno dopo, nel 2007, vinse l'US Open 2007 Junior sconfiggendo in finale Urszula Radwa\u0144ska con il punteggio di 6-3, 1-6, 7-6(4). Nello stesso anno partecip\u00f2 anche al torneo di Wimbledon 2007.\nNel 2009 disputa il primo torneo slam della carriera a Wimbledon, dove ottiene anche il primo successo in un major al primo turno sulla qualificata Nakamura. Al secondo turno viene battuta dalla campionessa del 2006 Amelie Mauresmo in 2 set.\nNel 2009 partecip\u00f2 al Tashkent Open con Kathrin W\u00f6rle non riuscendo a superare il primo turno.\n2010.\nNel 2010 Krist\u00edna partecipa alle qualificazioni dei WTA di Auckland e Hobart, senza tuttavia riuscire ad entrare nel tabellone principale. Riesce a partecipare invece agli Australian Open dove perde all'esordio dalla 9\u00aa testa di serie Vera Zvonar\u00ebva, per 6-2 6-0. Dopodich\u00e9 viene chiamata dalla Nazionale slovacca di Fed Cup per disputare lo spareggio per accedere al gruppo 1 della Fed Cup 2011. Ku\u010dov\u00e1 perde il suo match contro la cinese Han ma nonostante questo la sua nazionale vince 3-2. A Memphis perde all'esordio da Ajla Tomljanovi\u0107, per 6-4 6-4. Non riesce a qualificarsi nel main draw di Indian Wells, Miami e Parigi mentre a fine maggio arriva in finale all'ITF di Brno, perdendo da Zuzana Ondr\u00e1\u0161kov\u00e1 in tre set. A Wimbledon si ferma al primo di qualificazione, battuta nuovamente dalla Tomljanovic. Dopodich\u00e9 disputa il primo turno del WTA di Bastad, eliminata al primo turno da Caterina Casta\u00f1o per 6-0 6-3. A livello ITF non raggiunge risultati eclatanti, se non una semifinale a Tallinn e una finale a Bucharest. Non passa le qualificazioni n\u00e9 agli US Open, n\u00e9 a Linz n\u00e9 a Mosca. Chiude l'anno alla posizione numero 232 del ranking mondiale.\n2011.\nLa slovacca comincia l'anno con due sconfitte in altrettanti ITF al primo turno. Partecipa poi al WTA di Parigi GDF dove passa le qualificazioni e batte al primo turno Ekaterina Makarova (numero 41 del mondo) prima di uscir sconfitta nel match di secondo turno contro Andrea Petkovi\u0107 (6-4 6-2). A Kuala Lumpur si arrende all'ultimo turno di qualificazioni, sconfitta da Tetjana Lu\u017eans'ka in 3 set. Sulla terra non si qualifica per il WTA di Stoccarda mentre al Roland Garros viene superata al primo turno di quali da Laura Siegemund in 2 tie-break. Anche a Wimbledon non si qualifica per il main-draw cos\u00ec come a B\u00e5stad. A Baku batte al primo turno Tetyana Arefyeva con un doppio 6-3 mentre al secondo turno raccoglie le briciole contro Vera Zvonar\u00ebva. Chiude la sua stagione WTA agli US Open, dove sconfigge al primo turno delle qualificazioni l'argentina Molinero per 6-4 6-1 mentre al secondo turno si ferma contro St\u00e9phanie Foretz (7-5 al terzo). A livello ITF non ottiene nemmeno una semifinale durante l'anno. Conclude la stagione al numero 205 del mondo.\n2012.\nKu\u010dov\u00e1 inizia la stagione disputando le qualificazioni per l'Australian Open. Nella circostanza viene eliminata subito da Hlavackova per 1-6 1-6. Tenta le quali anche a Parigi GDF: dopo aver battuto Anna Floris per 6-4 6-2 cede ad Alberta Brianti in due set. Subito dopo, cerca di qualificarsi anche in quel di Copenaghen; dopo aver eliminato Richel Hogenkamp per 4-6 6-4 6-2, viene nettamente sconfitta dalla Tsurenko (2-6 0-6). La slovacca non riesce a qualificarsi nemmeno al Brussels Open, subito estromessa da Alexa Glatch. A Giugno, raggiunge la prima finale ITF dell'anno, nel torneo di Alkmaar; nell'ultimo atto si impone sull'austriaca Toljan per 6-3 6-4. Nel mese successivo, ottiene la seconda finale ITF dell'anno in quel di Denain, come testa di serie numero 5. Riesce a conquistare il titolo battendo Michaela Honcova in tre set. La settimana dopo centra la semifinale nell'ITF belga di Zwevegem, estromessa dalla lettone Anastasija Sevastova. L'ultimo risultato di rilievo lo ottiene nell'ITF di Koksijde, dove arriva sino ai quarti, perdendo da Annika Beck. Chiude l'anno al numero 287 del mondo.\n2013.\nI primi risultati significativi della stagione della slovacca giungono ad Aprile: raggiunge i quarti all'ITF di Istanbul (sconfitta da Vekic) e i quarti nel torno di casa di Trnava, partendo dalle qualificazioni e venendo battuta solo da Paula Ormaechea. Dopo aver fallito la qualificazione al Brussels Open, coglie a Maribor la prima semifinale ITF dell'anno, perdendo da Polona Hercog per 3-6 0-6. Replica la semifinale nell'ITF di Padova, dove si arrende alla padrona di casa Patricia Mayr-Achleitner. A Zlin, Ku\u010dov\u00e1 raggiunge la prima finale ITF dell'anno da testa di serie numero 4; nell'ultimo atto viene battuta dall'austriaca Melanie Klaffner in due set. A fine luglio centra il primo successo ITF in quel di Les Contaimines Montjoie, eliminando in finale la francese De Bernardi. A Craiova arriva il secondo successo ITF dell'anno, estromettendo in finale la Brianti (7-5 3-6 6-4). Grazie a questo risultato, la slovacca riesce a rientrare tra le prime 200 del mondo, al numero 182. In seguito, ottiene la semifinale all'ITF di Fleurus (perdendo da Diana Marcinkevica) e la finale all'ITF di Sofia (battuta da Mayr-Achleitner). Al BGL Luxembourg Open riesce a passare le qualificazioni, centrando il primo main-draw WTA del suo 2013: nella circostanza viene estromessa da Su Wei Hsieh in tre set lottati. L'ultimo risultato rilevante della stagione arriva all'ITF di Herzlia, dove arriva in finale; qui \u00e8 costratta al ritiro sul 3-6 6-4 2-5 contro Yuliya Beygelzimer. \nTermina la stagione al numero 154 del mondo, mentre, nel corso dell'anno, raggiunge il suo best-ranking al numero 147.\n2014 - prima semifinale WTA della carriera.\nKu\u010dov\u00e1 inizia l'anno provando le qualificazioni di tre eventi WTA: non ha fortuna in nessuno di questi, poich\u00e9 viene battuta all'esordio a Sydney (da Misaki Doi), all'Australian Open (da Paula Kania) e a Doha (da Lucic-Baroni). Dopodich\u00e9, centra 2 quarti di finale in altrettanti ITF brasiliani: uno a Campinas (sconfitta da Panova in 2 set) e uno a Sao Paolo (eliminata da Maria Irigoyen). Ad Aprile, riesce a qualificarsi al suo primo torneo WTA dell'anno, in quel di Katowice: supera i 2 turni di quali battendo Bondarenko e Beygelzimer, mentre al primo turno si trova di fronte la rumena Monica Niculescu. Krist\u00edna estromette la sua avversaria addirittura per 6-1 6-1, accedendo al secondo turno di un torneo WTA per la terza volta in carriera (dopo Parigi GDF e Baku 2011). Ai sedicesimi viene eliminata dalla francese Aliz\u00e8 Cornet (numero 22 del mondo), per 3-6 6-4 3-6. \nKu\u010dov\u00e1 viene chiamata dalla Slovacchia per disputare il secondo singolare della sfida contro il Canada di Eugenie Bouchard, valevole per lo spareggio per il gruppo mondiale. Krist\u00edna affronta proprio Bouchard, dalla quale viene sconfitta in tre set (6(0)-7 6-2 1-6). La Slovacchia perder\u00e0 il confronto per 3-1.\nN\u00e9 al Roland Garros n\u00e9 a Wimbledon passa il primo turno qualificatorio, estromessa da Ramialison e da Zanevska. A fine luglio raggiunge la prima semifinale ITF dell'anno a Siofok, venendo battuta da Denisa Allertova in due set.\nA Bucharest viene, per la seconda volta in carriera, ammessa direttamente in un tabellone WTA. La slovacca vince il derby contro Anna Karolina Schmiedlova al primo turno, mentre al secondo turno elimina la padrona di casa Cristina Dinu (6-2 6-3). Raggiunge cos\u00ec il primo quarto WTA in assoluto, dove ad attenderla c'\u00e8 la montenegrina Danka Kovinic. Krist\u00edna riesce a superare l'ostacolo e a spuntarla per 6-4 1-6 6-3, centrando la prima semifinale WTA della sua vita. Nella circostanza, si arrende alla testa di serie numero 2 Roberta Vinci, con lo score di 1-6 3-6. Grazie a questo exploit, ottiene il best ranking al numero 129 del mondo.\nNella settimana successiva alla semifinale di Bucharest, la slovacca vince il primo ITF dell'anno a Sobota, superando in finale Sesil Karatantcheva in tre set. Non centra le qualificazioni allo US Open (subito fuori contro Sofia Shapatava) ma riesce a vincere il secondo ITF dell'anno a Fleurus (migliorando la semifinale ottenuta nel 2013) sconfiggendo Evgenija Rodina nell'ultimo atto. Partecipa al Tashkent Open, dove soccombe alla russa Panova al primo turno.\nNegli ultimi tornei, centra un quarto nell'ITF di Podgorica (battuta da Gatto-Monticone) ma non riesce a qualificarsi a Linz e perde subito nel WTA 125K di Limoges (contro la qualificata Piter).\nChiude l'anno al numero 143 della classifica, ma nel corso dell'annata riesce ad arrivare a ridosso della top-100, fino a issarsi al numero 103 del mondo.\n2015.\nLa slovacca inizia l'anno tentando le qualificazioni in 4 eventi WTA: Brisbane, Sydney, Australian Open e Dubai. In tutte e quattro le circostanze, tuttavia, non riesce a entrare nel tabellone principale, racimolando appena una vittoria su 5 match giocati. Si risolleva all'ITF di Beinasco, dove riesce a trionfare battendo in finale la ceca Krejcikova per 6-4 7-6(3). Ad aprile riesce ad accedere al primo main draw dell'anno, in quel di Charleston: nelle qualificazioni, elimina le americane Samantha Crawford e Maria Sanchez, mentre nel tabellone principale si impone su Mirjana Lucic-Baroni in tre set al primo turno. Quella contro la croata \u00e8 la prima vittoria in un evento WTA premier della carriera per Ku\u010dov\u00e1. Al secondo turno si arrende alla ceca Lucie Hradecka, per 5-7 3-6. Alla Claro Open Colsanitas di Bogot\u00e0 viene estromessa subito da Sachia Vickery, per 0-6 7-5 4-6. In seguito, non riesce a qualificarsi n\u00e9 per Stoccarda, n\u00e9 per Parigi e nemmeno per Wimbledon. In compenso, riesce a ottenere il secondo trionfo ITF dell'anno in quel di Torun, sconfiggendo in finale Giulia Gatto-Monticone in rimonta, per 4-6 6-1 6-4. A Bucharest non riesce a replicare la brillante cavalcata offerta un anno prima e viene subito eliminata da Teliana Pereira per 3-6 7-6(4) 6(6)-7. Successivamente, non riesce a entrare nei tabelloni principali di Bad Ganstein (subito battuta da Ana Bogdan) e degli US Open (estromessa immediatamente da Tereza Mrdeza).\nChiude positivamente l'anno nel circuito ITF con un altro titolo a Bucha (battendo in finale Cadantu), una semifinale a Suzhou e due quarti a Nanjing e Dubai.\nTermina l'annata al numero 147 della classifica mondiale.\n2016: semifinale in un Premier 5 e top-100.\nKrist\u00edna inizia l'anno provando le quali a Brisbane e all'Australian Open: in entrambi i casi arriva all'ultimo turno, fermandosi per\u00f2 contro la connazionale Jana Cepelova nel premier e contro Yafan Wang nello slam. Al Taiwan Open viene subito estromessa da Anastasija Sevastova, con lo score di 6-4 6(0)-7 6(3)-7. A Kuala Lumpur, torna a raggiungere un quarto di finale WTA, a distanza di quasi 2 anni dall'ultima volta (Bucharest 2014): per arrivarci, elimina Stefanie Voegele (7-6(4) 6-4) e la testa di serie numero 7 Su Wei Hsieh per 6-1 3-6 6-3. nei quarti viene battuta dalla top-20 Elina Svitolina, per 6-1 1-6 1-6. A Charleston, migliora il risultato colto qui l'anno prima: supera le qualificazioni senza cedere set e, nel tabellone principale, si impone su Madison Brengle (7-5 6-2) e Kateryna Bondarenko (0-6 6-3 6-3), perdendo solo al terzo turno da Angelique Kerber (numero 2 del mondo) con lo score di 2-6 3-6. Riesce a passare le qualificazioni anche ad Istanbul, battendo Valeriya Strakhova e Marina Erakovic; Nel main draw ha la meglio su Julia Glushko e, ancora una volta, su Kateryna Bondarenko, cogliendo il secondo quarto WTA dell'anno. Nella circostanza, viene estromessa da Stefanie Voegele per 5-7 2-6. Al Roland Garros, passa i primi due turni qualificatori contro Cetkovska e Kat\u014d, prima di cedere a Maryna Zanevska in tre set (2-6 6-3 2-6). Ne 125K di Bol, raggiunge il terzo quarto di finale di livello WTA, eliminando Schmiedlova e Tatishvili e perdendo da Polona Hercog (n\u00b07 del seeding, per 4-6 1-6). La stagione sull'erba non arride a Ku\u010dov\u00e1 (non si qualifica a Birmingham e a Wimbledon) mentre esce subito a Bucharest (contro Buyukakcay) e a Washington (contro Lisicki).\nKrist\u00edna si presenta alla Rogers Cup di Montreal come numero 121 del mondo. Supera i due turni di qualificazioni contro Erin Routliffe (6-1 6-2) e contro Christina McHale (6-0 6-4), accedendo al tabellone principale. Al primo turno vince contro Yanina Wickmayer per 4-6 6-2 6-3, centrando il primo successo su una top-40 in carriera. Al secondo turno si trova davanti a Carla Suarez Navarro, numero 9 del mondo; nel primo set, Carla ottiene un break nel 4\u00b0 gioco, che restituisce subito nel game successivo. La spagnola, per\u00f2, riesce a ri-strappare il servizio alla slovacca, mantenendo il break fino alla fine e chiudendo il primo parziale in suo favore per 6-3. Nel secondo parziale, Krist\u00edna ottiene subito un break nel secondo game, che mantiene fino al 5-2. Carla risale fino al 4-5 ma poi, nel 10\u00b0 game, ri-perde la battuta, cedendo il set alla slovacca per 6-4. Nel terzo parziale, c'\u00e8 un iniziale scambio di break; nel terzo game, Carla ottiene un altro break e sale 3-1; Ku\u010dov\u00e1 annulla 4 palle break nel quinto game e impatta sul 2-3. Nel sesto game, Suarez cede la battuta e la slovacca pareggia 3-3. Le due tengono il servizio fino al 4-4; Ku\u010dov\u00e1 vince il nono game e, nel 10\u00b0, Carla serve per rimanere nell'incontro. Sale 40-30 ma, da qui, la slovacca vince 3 punti di fila e sfrutta il primo match point, chiudendo l'incontro in suo favore per 3-6 6-4 6-4. Questo successo rappresenta la prima vittoria in carriera di Krist\u00edna su una top-10.\nAl terzo turno affronta la numero 42 del mondo e padrona di casa, Eugenie Bouchard. Similmente a quanto successo contro Suarez-Navarro, Ku\u010dov\u00e1 vince in rimonta per 3-6 6-4 6-3, centrando il 4\u00b0 quarto di finale WTA dell'anno. \u00c8 il primo ottenuto a livello Premier 5 in carriera. \nNei quarti trova Johanna Konta, n\u00b0 14 del mondo. Nel primo parziale, la slovacca ottiene un break sul 3-2 e sale 5-2. Konta recupera fino al 4-5 ma cede il servizio alla 5\u00aa palla break, cedendo anche il set per 6-4. Nel secondo set, Krist\u00edna ottiene un break decisivo sul 2-1, che manterr\u00e0 fino alla fine, chiudendo 6-4 6-3 in un'ora e 34 minuti.\nKu\u010dov\u00e1 accede alla prima semifinale Premier 5 della carriera, dove trova la numero 12 del mondo Madison Keys. L'americana ha agevolmente la meglio, battendo la slovacca per 6-2 6-1. Nonostante la netta sconfitta, Krist\u00edna riesce a sfondare il muro della top-100 e a salire fino al numero 77 del mondo, suo best-ranking.\nDopo non aver passato le qualificazioni a New Haven, riesce a passarle agli US Open (battendo Vickery, Panova e Sorribes Tormo). Al primo turno si arrende a Andrea Petkovic in due set. \nChiude l'anno al numero 80 del mondo, ma riesce a spingersi fino alla posizione numero 71 (il 12 settembre), suo attuale best ranking.\n2017.\nInizia l'anno allo Shenzhen Open, dove viene subito estromessa da Sorana Cirstea per 3-6 6-4 4-6. Non riesce a qualificarsi a Sydney, battuta all'ultimo turno da Christina McHale. Gioca l'Australian Open, accedendo al tabellone principale direttamente per la prima volta in carriera; nella circostanza, ottiene il primo successo a Melbourne in carriera contro Christina McHale (6-4 6-0), prima di cedere alla Sevastova in due parziali. A Miami si arrende subito a Naomi \u014csaka con lo score di 2-6 3-6.\nAl Volvo Car Open, si impone all'esordio su Silvia Soler Espinosa, per 5-7 7-5 7-6(2). Al secondo turno cede a Irina-Camelia Begu per 6-4 2-6 6(6)-7.\nKu\u010dov\u00e1 viene chiamata dalla Slovacchia per disputare gli spareggi valevoli per l'accesso al gruppo mondiale contro l'Olanda. Krist\u00edna perde il singolare contro Richel Hogenkamp e, nonostante vinca il doppio, non aiuta la sua nazionale a vincere. Passa l'Olanda 3-2, condannando la Slovacchia alla retrocessione nel Gruppo Mondiale II.\nLa slovacca va incontro a cinque sconfitte consecutive all'esordio a Istanbul, Praga, Bol, Parigi e Nottingham. A Eastbourne passa il primo turno qualificatorio contro Minella prima di perdere da Mona Barthel in 2 set. Viene per\u00f2 ripescata come lucky loser al posto della Goerges: la slovacca viene per\u00f2 eliminata da Lauren Davis (altra lucky loser). Partecipa al torneo di Wimbledon, dove batte la qualificata Andreescu al primo turno (6-4 6-3) prima di perdere da Timea Bacsinszky per 1-6 0-6. La sua stagione si chiude qui, a causa di un infortunio che la tiene ai box per tutto il resto della stagione.\nA causa di questo stop, precipita al numero 243 del mondo, posizione con cui chiude l'anno.\n2018.\nKu\u010dov\u00e1 inizia l'anno disputando le qualificazioni nel torneo di Sydney, dove riesce a battere Zhaoxuan Yang in due set prima di cedere a Cici Bellis per 5-7 2-6. Usufruisce del \"protected ranking\" per partecipare all'Australian Open. Tuttavia, viene sconfitta subito da Naomi \u014csaka, con lo score di 5-7 2-6. Prova le qualificazioni a Doha; dopo aver superato Oceane Dodin per 6-4 6-1, viene estromessa da Marketa Vondrousova in due netti set. Dopo non essere riuscita ad accedere al main draw di Dubai e Indian Wells, gioca l'ITF di Irapuato, dove raggiunge la finale in cui viene battuta da Marie Bouzkova per 4-6 0-6. A Rabat usufruisce ancora del ranking protetto ma, al primo turno, subisce una sonora sconfitta dalla futura vincitrice Elise Mertens (0-6 0-6). A Norimberga, riesce a superare le quali battendo le due tedesche Gabric e Schaefer; al primo turno si arrende a Nadia Podoroska in due set. Partecipa al Roland Garros (sempre con il PR) ma viene subito fermata da Shuai Zhang (tds n\u00b027). A Bol viene subito eliminata da Sofia Zhuk.Nel frattempo, esce dalle prima 300 del mondo. All'ITF di Braunschweug raggiunge i quarti di finale perdendo dalla tedesca Julie Niemeier in tre parziali. In seguito, rggiunge la semifinale all'ITF di Santa Maria di Pula, venendo battuta da Zarycka con un doppio 6-4. Con il \"PR\", partecipa al torneo International di Hong Kong; al primo turno elimina la testa di serie numero 3 Jelena Ostapenko con lo score di 5-7 6-3 6-2, tornando a battere una top-20 da Montreal 2016. Al secondo turno sconfigge la lucky loser Tomova con un perentorio 6-1 6-0; la sua corsa si arresta ai quarti, dove cede alla futura campionessa Dayana Yastremska in due parziali. Chiude l'anno superando le qualificazioni al WTA 125K di Houston e perdendo al primo turno contro Lauren Davis. \nTermina l'anno al numero 265 della classifica mondiale.\n2019.\nDopo non aver superato le qualificazioni ad Auckland, riesce a raggiungere la finale all'ITF di Trnava, dove cede a Lucie Hradecka in tre set. Riesce a passare le qualificazioni a Monterrey, battendo McHale (6-2 6-4), Guarachi (6-1 6-0) e Ruse (6-2 6-3). Al primo turno si arrende alla testa di serie numero 1 Angelique Kerber, per 6(4)-7 2-6. Nell'ITF 80K di Dothan, partendo dalle qualificazioni, riesce a vincere il titolo battendo in finale Lauren Davis in tre set (annullando anche un match point). Al Roland Garros, passa le qualificazioni senza cedere un set a Allertova, Korpatsch e Swan. Nel main-draw, riesce a ottenere la sua prima vittoria in carriera in questo slam contro l'ex campionessa del 2009 Svetlana Kuznetsova (6-4 6-2). Al secondo turno viene sconfitta da Karolina Pliskova (n\u00b0 2 del mondo) per 2-6 2-6. Non riesce a passare le quali a Wimbledon (fermata da Sharipova) mentre riesce a entrare nel tabellone principale di Losanna battendo Kathinka Von Deichmann e Giulia Gatto-Monticone. Al primo turno si arrende ad Anastasia Potapova per 3-6 1-6. E' costretta al ritiro al Baltic Open nel match di primo turno contro Ormaechea mentre a settembre prova le quali agli US Open: al primo turno si impone su Greet Minnen in due set; al secondo turno elimina Bibiane Schoofs in tre parziali mentre nell'ultimo turno viene sconfitta da Tereza Martincova, per 6-4 2-6 2-6. Chiude la stagione non passando le qualificazioni a Osaka (perdente dalla wild card Okamura) e con un primo turno a Hiroshima (battuta da Varvara Flink per 3-6 2-6).\nTermina la stagione in risalita nel ranking, al numero 169 del mondo.\n2020: primo titolo WTA 125.\nKrist\u00edna inizia l'anno provando le qualificazioni all'Australian Open; viene tuttavia sconfitta al primo turno da Barbara Haas per 6-2 4-6 4-6. Non riesce a qualificarsi n\u00e9 a Dubai (battuta nell'ultimo turno da Van Uytvanck) n\u00e9 ad Acapulco (eliminata subito da Anhelina Kalinina). A Monterrey riesce a qualificarsi al primo main draw dell'anno da lucky loser (dopo aver perso da Govortsova nell'ultimo turno). Al primo turno viene fermata da Marie Bouzkova, per 4-6 2-6. A livello ITF riesce a ottenere tre quarti di finale.\nDa marzo a settembre \u00e8 costretta a una pausa forzata dovuta alla pandemia di COVID-19, che blocca tutto il mondo del tennis.\nKu\u010dov\u00e1 partecipa al WTA 125K di Praga come primo torneo giocato dopo il rientro. Accreditata della testa di serie numero 18, supera in due set Mrdeza e Paar. Al terzo turno si impone su Kyoka Okamura per 6-2 6-1 mentre agli ottavi vince in rimonta contro Clara Tauson per 1-6 6-1 6-3. Ai quarti lascia 2 giochi a Francesca Jones, accedendo alla semifinale. Nel penultimo atto affronta la serba Ivana Jorovic: la slovacca vince nettamente per 6-3 6-1, regalandosi la prima finale WTA della carriera. Nell'ultimo atto sfida l'italiana Elisabetta Cocciaretto, numero 2 del seeding: a sorpresa, Ku\u010dov\u00e1 la spunta per 6-4 6-3, conquistando cos\u00ec il primo titolo WTA della carriera.\nQuesto successo le consente di salire dal numero 173 del mondo al numero 139 delle classifiche. Chiude l'anno disputando le qualificazioni al Roland Garros e all'ITF 100K di Charleston, in entrambi i casi senza successo.\nTermina l'annata al numero 147 del mondo.\n2021 - prima finale in un WTA 250.\nKrist\u00edna prova le qualificazioni per l'Australian Open: cede all'esordio a Olga Danilovic (2-6 2-6). Non passa le qualificazioni a Guadalajara mentre a Monterrey riesce a centrare il primo main-draw stagionale, battendo Bolsova e Curenko; al primo turno, riesce a estromettere la 1\u00b0 testa di serie del torneo Sloane Stephens (6-2 6-2). Al secondo turno, perde dalla futura campionessa Leylah Fernandez (1-6 4-6). A Miami, la slovacca riesce nuovamente a passare il tabellone cadetto, grazie ai due successi su Wang e sulla connazionale Schmiedlov\u00e1; al primo turno, elimina l'americana Hailey Baptiste (6-4 2-6 7-5) prima di cedere in tre set alla n\u00b01 del mondo Ashleigh Barty (3-6 6-4 5-7, non sfruttando un match-point). Dopo un ritiro nel match di primo turno del WTA 250 di Charleston, la slovacca raggiunge i quarti nei due ITF di Zagabria e Saint Gaudens; in entrambe le circostanze, esce di scena contro Alexandra Dulgheru. Anche all'Open di Francia, come successo in Australia, Krist\u00edna non riesce a centrare il main draw, cedendo il passo a Zavatska in tre set. A Bol, Ku\u010dov\u00e1 batte la spagnola Parrizas-Diaz (4-6 7-5 6-3) e la padrona di casa Mrdeza (3-6 6-4 6-3). Tra le ultime otto, si arrende nettamente alla futura campionessa Jasmine Paolini (1-6 1-6). Come nei precedenti due appuntamenti slam, anche a Wimbledon la slovacca non accede al tabellone principale, fermandosi contro Astra Sharma al secondo turno (7-6(4) 4-6 3-6). In seguito, Krist\u00edna si presenta sulla terra di Amburgo, dove prova le qualificazioni: elimina la tedesca Stephanie Wagner (6-1 4-6 6-4) prima di essere estromessa da Mandy Minella (3-6 3-6); tuttavia, viene ripescata come lucky-loser e, al primo turno, si impone su Mona Barthel per 6-3 7-6(4). Agli ottavi, cede il passo a Danielle Collins per 6-1 2-6 3-6. \nIn seguito, Ku\u010dov\u00e1 si presenta al BNP Paribas Poland Open: al primo turno, batte nettamente Urszula Radwa\u0144ska (6-2 6-1) mentre al secondo turno ingaggia una battaglia contro Irina Bara, vinta solo per 6-4 al terzo parziale. Ai quarti di finale, sconfigge Ekaterine Gorgodze con lo score di 6(4)-7 7-6(7) 7-6(3), in una partita durata 3 ore e 57 minuti (la pi\u00f9 lunga dell'anno) in cui ha anche annullato 4 match point. In semifinale, lascia tre giochi a Korpatsch, approdando cos\u00ec alla sua prima finale in un WTA 250 in carriera; nella circostanza, si arrende a Maryna Zanevs'ka per 4-6 6(4)-7. La settimana successiva, gioca a Cluj-Napoca, dove \u00e8 accreditata dell'ottava testa di serie: si impone agevolmente su \u00c7a\u011fla B\u00fcy\u00fckak\u00e7ay (6-1 6-1) per poi battere nuovamente Irina Bara in tre set; ai quarti, si fa sorprendere dall'egiziana Sherif, che la elimina con un netto 3-6 1-6. Grazie a questi risultati, risale nel ranking, piazzandosi tra le prime 120.\nIn seguito, tenta le qualificazioni per lo US Open: sconfigge Daniela Seguel (6-3 6-2), Hanna Chang (7-5 7-6(5)) e poi perde da Katie Boulter (5-7 6-2 4-6) nel turno decisivo. Viene poi ripescata come lucky loser: al primo turno, supera Ann Li (7-5 6-1), cogliendo il secondo turno a New York per la prima volta in carriera; nella circostanza, viene eliminata da Simona Halep, con lo score di 3-6 1-6. Dopo un primo turno a Portorese, prende parte al torneo di Indian Wells, dove si arrende al secondo turno del tabellone cadetto contro Mai Hontama; viene ripescata nel main-draw come lucky-loser ma, all'esordio, cede a Shelby Rogers (2-6 2-6). \nRisultati in progressione.\nDoppio nei tornei del Grande Slam.\n\"Nessuna partecipazione\"\nDoppio misto nei tornei del Grande Slam.\n\"Nessuna partecipazione\""}
{"id": "3138998", "revid": "118993262", "url": "https://it.wikipedia.org/wiki?curid=3138998", "title": "Goran Vujovi\u0107", "text": "Carriera.\nClub.\nIl 1\u00ba luglio 2017 viene acquistato a titolo definitivo dalla squadra albanese dello , con cui firma un contratto biennale con scadenza il 30 giugno 2019."}
{"id": "3139000", "revid": "329581", "url": "https://it.wikipedia.org/wiki?curid=3139000", "title": "Marco Valerio Messala (console 226 a.C.)", "text": ""}
{"id": "3139006", "revid": "599013", "url": "https://it.wikipedia.org/wiki?curid=3139006", "title": "Mitar Novakovi\u0107", "text": ""}
{"id": "3139008", "revid": "767487", "url": "https://it.wikipedia.org/wiki?curid=3139008", "title": "Hellbound - All'inferno e ritorno", "text": "Hellbound - All'inferno e ritorno \u00e8 un film del 1994 diretto da Aaron Norris, con protagonista Chuck Norris. \u00c8 stata l'ultima pellicola prodotta dalla casa di produzione Cannon Films, in seguito acquistata dalla MGM.\nTrama.\nAnno 1186 d.C.: il re Riccardo Cuor di Leone giunge in terra santa per salvare un neonato figlio di re dall'emissario di Satana, Prosatanos, un potente essere malvagio. Con l'ausilio dei suoi uomini entra in un castello, e combatte creature mostruose prima di poter imprigionare in un sepolcro il malvagio Prosatanos. Tuttavia quest'ultimo gli ricorda la profezia che dice che un giorno sar\u00e0 liberato e porter\u00e0 la morte di nuovo sulla Terra. Tenendo conto delle sue parole, il re Riccardo fa murare tutte le stanze che portano alla tomba, per fare in modo che nessuno si possa avvicinare per liberarlo. Inoltre divide in nove pezzi lo scettro di Prosatanos, fonte del suo potere.\nAnno 1951 d.C.: due uomini spinti dall'avidit\u00e0 riescono ad entrare nella tomba di Prosatanos, ma a causa della loro ignoranza liberano il malvagio essere come scritto nelle profezie, e vengono barbaramente uccisi da lui.\nChicago, Presente: Frank Shatter (Chuck Norris) e Calvin Jackson (Calvin Levels) sono due poliziotti americani che amano giocare al poliziotto buono e al poliziotto cattivo, e una notte mentre sono in servizio vedono una donna volare gi\u00f9 dalla finestra di un albergo. I due poliziotti si precipitano nella stanza dove \u00e8 accaduto l'avvenimento, e oltre a trovare il corpo di un uomo brutalmente ucciso strappandogli il cuore, rimangono colpiti dal fatto che nel buio Shatter aveva sparato nel pieno petto all'uomo che ha commesso l'omicidio, esso non muoia e riesca a fuggire. Essendo del tutto ignari che il rabbino ucciso fosse a conoscenza di chi fosse Prosatanos e che abbia cercato in qualche modo di annientarlo, i due cercano di scoprire perch\u00e9 fosse l\u00ec; tra gli oggetti ritrovati trovano un pezzo di scettro e un indizio che porta il nome di Krieger, esperto d'antichit\u00e0, e del professor Lockley della Mathers University. Si dirigono cos\u00ec alla Mathers University dove conoscono Leslie (Sheree J. Wilson), alla quale mostrano il reperto ritrovato nella stanza dove \u00e8 stato ucciso il rabbino. Leslie gli riferisce che si tratta di un pezzo dello scettro di Prosatanos; gli racconta anche le leggende su questo personaggio mitologico, tra cui quella che lo scettro venne diviso in nove pezzi dal re Riccardo Cuor di Leone e sepolto in altrettanti luoghi sacri, e come se non bastasse riferisce anche che il professor Lockley se ne occupa al riguardo. Nel frattempo Prosatanos commette nuovi omicidi nel tentativo di recuperare i pezzi del suo scettro.\nEssendo anche la polizia israeliana interessata agli omicidi, Shatter e Jackson vengono ospitati in Israele per poter essere interrogati. Ma una volta giunti sul posto i due hanno intenzione di svolgere indagini per conto proprio; a gran sorpresa trovano la signorina Leslie e fanno visita prima a Krieger, poi al professor Lockley. Alla sera Shatter e Jackson vengono aggrediti nell'albergo dove alloggiano e vengono derubati dell'oggetto che si portano appresso da Krieger. Tornato a casa Krieger mostra a Lockley il pezzo da lui ritrovato, ma Lockley furioso sia del fatto che il pezzo di scettro da lui consegnato \u00e8 un falso che per essersi fatto scoprire lo uccide. Shatter e Jackson giungono a casa di Krieger, e trovano il suo corpo mutilato. Inoltre rinvengono una pergamena che riporta il famoso scettro con in parte dei nomi cancellati eccetto uno: El Kazor. Vengono a sapere da un bambino di nome Bezi del posto, dove ci vive un frate, cos\u00ec si dirigono da quest'ultimo. Il frate li mette al corrente di Prosatanos e li invita a fuggire. Tempo che lasciano la casa, Prosatanos fa visita al frate, lo uccide e ruba il pezzo dello scettro mancante. Shatter e Jackson sentono le urla del frate, ma quando arrivano trovano il corpo senza vita. Arrivati a questo punto, Shatter e Jackson decidono di dare un'occhiata agli archivi della polizia israeliana e trovano dei documenti al riguardo della morte del rabbino insieme a morti analoghe, e con un colpo di telefono alla signorina Leslie, le chiedono gli spostamenti del professor Lockley negli ultimi tempi e notano che i suoi movimenti coincidono con i luoghi e i tempi degli omicidi. Compreso che Lockley \u00e8 il mitologico Prosatanos, Shatter dice a Leslie di farsi trovare l\u00ec, ma Prosatanos che si trovava con lei a sentire la telefonata la rapisce. Arrivati al luogo d'appuntamento Shatter e Jackson non vedono Leslie, e vengono a sapere che si \u00e8 diretta col professore sul luogo degli scavi. I due poliziotti si precipitano sul posto, dove Prosatanos intende sacrificare Leslie in quanto figlia di un duca, ma devono affrontare le stesse creature che dovette affrontare il re Riccardo secoli precedenti prima di poter combattere l'emissario di Satana. Leslie ricorda le leggende mitologiche su di lui, e gli riferisce che pu\u00f2 essere annientato col suo stesso scettro; cos\u00ec Shatter trafigge l'emissario con lo scettro venendo distrutto e libera Leslie.\nDistribuzione.\nDate di uscita.\nDi seguito sono elencate le date di uscita del film, e il titolo (talvolta modificato) in alcuni stati del mondo\nDVD.\nIl film \u00e8 stato distribuito in DVD a partire dal 21 gennaio 2005.\nAccoglienza.\nCritica.\nIl film si \u00e8 rivelato un discreto successo al botteghino, ma la critica lo accolse tiepidamente."}
{"id": "3139011", "revid": "1318658", "url": "https://it.wikipedia.org/wiki?curid=3139011", "title": "Gens Quintia", "text": "La gens Quintia, o Quinctia, in italiano traslitterato in Quinzia, era una delle pi\u00f9 antiche gens romane. Di origine patrizia annovera fra i suoi membri molti illustri rappresentanti sia nel periodo repubblicano che in quello imperiale fra cui Cincinnato ed il generale Tito Quinzio Flaminino.\nOrigini.\nSecondo quanto indicato da Livio, la gens Quintia fu cooptata da Roma, insieme ad altre, quando la citt\u00e0 di Alba Longa fu conquistata dai romani guidati da Tullo Ostilio. Il primo membro della famiglia che viene nominato fu Tito Quinzio Capitolino Barbato, che fu console per sei volte tra il 471 ed il 439 a.C.; conseguentemente fin\u00ec per essere considerata nel novero delle \"gentes minores\".\n\"Tria nomina\".\nI \"praenomina\" utilizzati sono \"Titus\", \"Gnaeus\", \"Gaius\", \"Quintus\", \"Lucius\" ed \u00e8 particolare l'impiego del ben pi\u00f9 raro \"Caeso\", in italiano \"Cesone\".\nLe principali famiglie della gens hanno i \"cognomina\" \"Capitolinus\", \"Cincinnatus\", \"Poenus\", \"Crispinus\" e \"Flamininus\". Sono attestati anche \"Claudus\" e \"Plancinus\". Durante l'impero apparvero anche i \"Ceserni Statii\"."}
{"id": "3139015", "revid": "1305772", "url": "https://it.wikipedia.org/wiki?curid=3139015", "title": "Discografia dei Journey", "text": "La seguente \u00e8 una discografia comprensiva del gruppo musicale statunitense Journey."}
{"id": "3139016", "revid": "709829", "url": "https://it.wikipedia.org/wiki?curid=3139016", "title": "Jessica Moore (tennista)", "text": "Carriera.\nDa junior partecip\u00f2 nel 2007 al torneo di Wimbledon nel doppio in coppia con Yi-Miao Zhou arrivando ai quarti di finale, nello stesso anno si ferm\u00f2 al terzo turno perdendo contro Anastasija Pavlju\u010denkova al Roland Garros e ai quarti di finale all'US Open.\nL'anno seguente ricevette una wild card per il tabellone principale degli Australian Open dove sconfisse al primo turno Julie Ditty diventando la pi\u00f9 giovane australiana a vincere un incontro dello slam di casa dai tempi di Jelena Doki\u0107 nel 1999, raggiunse inoltre la finale del torneo juniores dove venne sconfitta da Arantxa Rus. Nel febbraio di quell'anno fece anche il suo debutto in Federation Cup. Vinse il torneo di doppio Wimbledon in coppia con Polona Hercog sconfiggendo in finale per 6\u20133, 1\u20136, 6\u20132 Isabella Holland e Sally Peers. Con la stessa Hercog vinse anche il Roland Garros avendo la meglio in finale su Lesley Kerkhove e Arantxa Rus con il punteggio di 5\u20137, 6\u20131, 10\u20137. Ottenne poi un'altra wild card per gli US Open uscendo nuovamente sconfitta al secondo turno contro la tedesca Anna-Lena Gr\u00f6nefeld.\nNel 2009 ricevette ancora una wild card per il tabellone principale degli Australian Open dove al primo turno batt\u00e9 l'altra wild card Christina McHale prima di arrendersi in due set a Flavia Pennetta."}
{"id": "3139018", "revid": "1928529", "url": "https://it.wikipedia.org/wiki?curid=3139018", "title": "Pier Capponi (sommergibile)", "text": "Il Pier Capponi \u00e8 stato un sommergibile della Regia Marina.\nStoria.\nAll'inizio degli anni '30 comp\u00ec assieme ai gemelli una crociera nel Mediterraneo orientale, con tappa a Salonicco, Lero e Rodi ed il contemporaneo svolgimento di esercitazioni aeronavali.\nPartecip\u00f2 clandestinamente alla guerra di Spagna operando in Egeo. \nIl 3 settembre 1937 part\u00ec da Lero per la prima missione; svolse una manovra d'attacco senza poterla portare a termine e dopo un giorno dovette tornare in porto per un'avaria. Il 5 settembre usc\u00ec in mare per altri due giorni ma non avvist\u00f2 nulla. \nCon l'entrata dell'Italia nella seconda guerra mondiale comp\u00ec la prima missione dal 21 al 25 giugno 1940, fra Pantelleria e la Tunisia, al comando del t.v. Romeo Romei. Durante tale missione, alle 00.35 del 22 giugno, avvist\u00f2 il piroscafo armato svedese \"Helge\" (1888 tsl), noleggiato dagli Alleati, in navigazione dalla Tunisia a Malta; dopo aver lanciato un primo siluro che la nave riusc\u00ec a evitare, inizi\u00f2 a cannoneggiarla dovendosi interrompere per guasto al cannone e la colp\u00ec poi con altri due siluri, accelerandone l'affondamento con una terza arma: l\u2019\"Helge\" affond\u00f2 intorno all'1.50, nel punto 36\u00b039' N e 11\u00b012' E. \nIl 6 luglio fu inviato in agguato al largo di Malta e alle 23.20 dell'11 luglio avvist\u00f2 tre corazzate britanniche scortate e alle 23.40 lanci\u00f2 due siluri stando in superficie, mancando i bersagli; si allontan\u00f2 poi immergendosi ma fu sottoposto a caccia antisommergibile riportando alcuni danni. Terminato il bombardamento, emerse per ricaricare le batterie ma avvist\u00f2 un dragamine della vigilanza costiera maltese: gli uomini del \"Capponi\" \u2013 scambiato per un'unit\u00e0 francese intenzionata a consegnarsi \u2013 lasciarono avvicinare la nave finch\u00e9 fu a tiro delle mitragliere, poi aprirono il fuoco colpendo l'equipaggio in coperta; il \"Capponi\" fu per\u00f2 bersagliato dalle batterie costiere e costretto ad immergersi, potendosi poi allontanare con il buio. \nFra il 1\u00b0 ed il 4 settembre rimase in agguato una trentina di miglia a sudest di Malta; il primo giorn\u00f2 attacc\u00f2 infruttuosamente un cacciatorpediniere dovendosi poi immergere per la sua reazione.\nVerso la mezzanotte del 9 novembre avvist\u00f2 a 10.000 metri di distanza due corazzate, una portaerei, qualche incrociatore e numerosi cacciatorpediniere (era in corso l'operazione inglese \u00abCoat\u00bb); lanci\u00f2 tre siluri da 4000 metri e ne avvert\u00ec le esplosioni, che per\u00f2, secondo fonti britanniche, furono semplicemente dovute alla fine corsa dei siluri. \nIl 24 febbraio 1941 part\u00ec da Messina per una nuova missione ma dovette subito fare ritorno causa guasto. \nIl 31 marzo lasci\u00f2 nuovamente Messina diretto a La Spezia, ma fu avvistato dal sommergibile britannico \"Rorqual\" che gli lanci\u00f2 alcuni siluri: due centrarono il \"Capponi\" che s'inabiss\u00f2 in pochi istanti con tutto l'equipaggio, nel punto 38\u00b032' N e 15\u00b015' E (circa 17 miglia a sud di Stromboli). \nCon il sommergibile s'inabissarono 5 ufficiali e 33 fra sottufficiali e marinai. Alla memoria del comandante Romei fu conferita la Medaglia d'oro al valor militare."}
{"id": "3139019", "revid": "110157", "url": "https://it.wikipedia.org/wiki?curid=3139019", "title": "Kamisunagawa", "text": " \u00e8 una cittadina del Giappone della prefettura di Hokkaid\u014d. Fa parte della sottoprefettura di Sorachi e dell'omonimo distretto di Sorachi."}
{"id": "3139022", "revid": "30445", "url": "https://it.wikipedia.org/wiki?curid=3139022", "title": "Gens Quinctia", "text": ""}
{"id": "3139031", "revid": "156341", "url": "https://it.wikipedia.org/wiki?curid=3139031", "title": "Pallacanestro ai I Giochi olimpici giovanili estivi", "text": "Gli incontri di Pallacanestro ai I Giochi olimpici giovanili estivi si sono svolti dal 15 al 21 agosto 2010 presso lo *scape di Singapore, nel formato 3x3.\nFormato dei tornei.\nAi tornei hanno partecipato 40 squadre suddivise equamente tra maschili e femminili. Quattro selezionate per genere erano selezionate sulla base del ranking FIBA, le restanti sono state scelte sulla base dei risultati raggiunti delle varie rappresentative nazionali a livello giovanile e senior, della partecipazione in competizioni ufficiali di carattere internazionale e del grado di sviluppo della pallacanestro nei rispettivi paesi.\nLa pallacanestro 3x3 prevede due squadre formate da tre cestisti che, come nello streetball, hanno a disposizione met\u00e0 di un campo da pallacanestro regolamentare e uno solo canestro. La squadra che raggiungeva per prima 33 punti o si trovava in vantaggio al termine del tempo regolamentare (composto da due tempi da cinque minuti) o dei supplementari (della durata di due minuti), si aggiudicava l'incontro."}
{"id": "3139032", "revid": "106790396", "url": "https://it.wikipedia.org/wiki?curid=3139032", "title": "No flow point", "text": "In uno strato di vernice, il no flow pont (in italiano punto di immobolit\u00e0) corrisponde alla condizione in cui lo strato di vernice diventa immobile.\nDopo l'applicazione della vernice, fino al raggiungimento del no flow point \u00e8 possibile la riorganizzazione spaziale delle macromolecole, dopo di che si ha solo la diminuzione di spessore dello strato. Da questo punto lo strato di vernice si \"adager\u00e0\" sullo strato sottostante adattandosi alla sua superficie.\nMaggiore \u00e8 la quantit\u00e0 di solvente presente al no flow point, maggiore sar\u00e0 l'aderenza alla superficie sottostante."}
{"id": "3139034", "revid": "287204", "url": "https://it.wikipedia.org/wiki?curid=3139034", "title": "Abrazame", "text": ""}
{"id": "3139035", "revid": "1418004", "url": "https://it.wikipedia.org/wiki?curid=3139035", "title": "Premio Barry per il miglior libro tascabile", "text": "Il premio Barry per il miglior libro tascabile (in inglese Best Paperback Original / Best Paperback Novel), \u00e8 una delle sei categorie in cui viene assegnato regolarmente, durante il premio letterario statunitense \"Barry Award\" dal 1997 in omaggio al lavoro dell'anno prima di un autore del genere mistero negli Stati Uniti o in Canada, stampato nella versione formato tascabile (in contrasto con la categoria per il miglior romanzo)."}
{"id": "3139036", "revid": "1543377", "url": "https://it.wikipedia.org/wiki?curid=3139036", "title": "Capanna Alpe Salei", "text": "La capanna Alpe Salei \u00e8 un rifugio alpino situato nel comune di Comologno, nel Canton Ticino, nelle Alpi Lepontine a 1.777\u00a0m s.l.m.\nStoria.\nFu inaugurato nel 1993.\nCaratteristiche e informazioni.\nLa capanna \u00e8 gestita privatamente. L'edificio \u00e8 disposto su due piani, con refettorio unico per un totale di 20 posti. Piano di cottura sia a legna, che a gas completa di utensili di cucina. La cucina \u00e8 utilizzata solo dai gestori della capanna che preparano piatti tipici per gli ospiti. Illuminazione con pannelli solari. Posti letto suddivisi in 3 stanze. Piazzale esterno con tavoli e fontana."}
{"id": "3139037", "revid": "219355", "url": "https://it.wikipedia.org/wiki?curid=3139037", "title": "No-flow-point", "text": ""}
{"id": "3139038", "revid": "125303376", "url": "https://it.wikipedia.org/wiki?curid=3139038", "title": "Puccinia graminis", "text": "La ruggine del grano \u00e8 un'avversit\u00e0 causata dal fungo Puccinia graminis Pers., (1794).\nBiologia.\nLa \"P. graminis\" presenta molte altre \"forma specialis\", che si caratterizzano per infestare determinate piante ospiti.\nCome altre specie del genere \"Puccinia\", la \"P. graminis\" ha un complesso ciclo biologico che comprende l'alternarsi di generazioni.\nIl P. graminis \u00e8 un fungo uredinale eteroico con un ciclo di vita su due ospiti con cinque tipi di sporulazione: basidiospore (monocariotiche), picnidiospore (spermazi aploidi), ecidiospore (dicariotiche), uredospore (dicariotiche) e teleutospore (prima dicariotiche poi aploidi).\nLe basidiospore si sviluppano nella primavera sull'ospite secondario Berberis vulgaris. Tramite un micelio parassita intercellulare, le basidiospore inseriscono nelle foglie i tubetti germinativi con cellule aploidi uninucleate. Ogni micelio, che \u00e8 stato prodotto da una basidiospora, produce dei picnidi (sacche ad anfora) sulla parte superiore delle foglie. In prossimit\u00e0 della faccia inferiore sviluppa una serie di ife subsferiche che formano successivamente l'ecidio.\nI picnidi avviano la fase sessuata trasferendo i nuclei attraverso la picnidiospora (spermazi uninucleati).\nUn picnidio sviluppa anche delle ife ricettive sulla foglia che si fondono con gli spermazi, di segno opposto, trasportati dal vento o dagli insetti. Dato che le ife non presentano setti divisori con i nuclei corrispondenti delle picnidiospore, gli spermazi vengono trasportati fino al nucleo che diventa dicariotico.\nLe cellule diventate dicariotiche si trasformano in ecidi che si aprono sulla faccia inferiore della foglia rilasciando filamenti di ecidiospore dicariotiche che possono essere sparse dal vento.\n Con la formazione delle ecidiospore cambia l'ospite, poich\u00e9 le ecidiospore sono in grado di infettare solo le graminacee bersaglio della specie.\nle ecidiospore penetrano attraverso le aperture stomatiche formando un micelio intercellulare dicariotico che forma successivamente dei conidi dicariotici detti uredospore.\nLe uredospore sviluppandosi in ife raggruppate in sori (uredosori) allineati di color ruggine, lacerano la superficie della pianta fuoriuscendo.\nLe uredospore propagano l'infezione nella stagione estiva, raggiungendo altre piante e formando nuovi uredosori.\nCon l'autunno, negli uredosori, il micelio dicariotico produce le teleutospore bicellulari dove si fondono due nuclei (cariogamia). L'aspetto esteriore di questa nuova fase di sporulazionione \u00e8 rappresentato da pustole brune e polverulente.\nLe teleutospore sono adattate a superare, in quiescienza, i rigori dell'inverno avendo una spessa parete cellulare che le protegge.\nAll'arrivo della primavera le teleutospore, attraverso la meiosi, formano un basidio tubolare che esce attraverso un foro germinativo preesistente.\nIl basidio contiene quattro nuclei aploidi separati da setti. Ciascuno forma una basidiospora che si stacca e viene trasportata dal vento su di una nuova pianta bersaglio di Berberis vulgaris.\nStoria.\nI due italiani Fontana e Tozzetti per primi descrissero il fungo della ruggine del grano nel 1767. La ruggine del grano fu studiata anche da Giuseppe Maria Giovene (1753-1837) nel suo lavoro \"Lettera al dottor Cosimo Moschettini su la ruggine\".\nI progenitori della ruggine del grano si sono sviluppati per milioni di anni sulle graminacee selvatiche e sui campi di grano dagli albori della loro coltivazione. \nSecondo le stime di Jim Peterson, professore di genetica presso la Oregon State University, \"La ruggine del grano ha distrutto pi\u00f9 del 20% dei raccolti di grano negli Stati Uniti diverse volte fra il 1917 ed il 1935, e le perdite hanno raggiunto il 9% due volte negli anni '50\", con l'ultima epidemia registrata nel 1962 che distrusse il 5.2% dei raccolti.\nFitopatologia.\nLa ruggine del grano attacca la parte aerea della pianta. Il vento trasporta le spore che, se condizioni climatiche lo consentono, sviluppano delle galle ellittiche dette uredia. Le piante colpite si sviluppano meno e si rachitizzano, in caso di forte sviluppo del parassita, la pianta pu\u00f2 morire."}
{"id": "3139048", "revid": "729019", "url": "https://it.wikipedia.org/wiki?curid=3139048", "title": "Centrale nucleare di Tomari", "text": "La \u00e8 una centrale nucleare giapponese situata presso la citt\u00e0 di Tomari nella Prefettura di Hokkaid\u014d. L'impianto \u00e8 composto da 3 reattori per complessivi 1966 MW.\nI reattori.\nReattore 3.\nLa Areva ha firmato un contratto per la fornitura di combustibile MOX per il reattore, questo pu\u00f2 essere caricato con fino a 40 elementi per volta di combustibile. In questo modo \u00e8 possibile estrarre il 12% in pi\u00f9 di energia dalla quantit\u00e0 iniziale di combustibile usato."}
{"id": "3139055", "revid": "545945", "url": "https://it.wikipedia.org/wiki?curid=3139055", "title": "Mozarabico", "text": ""}
{"id": "3139058", "revid": "1305772", "url": "https://it.wikipedia.org/wiki?curid=3139058", "title": "Angels We Have Heard on High", "text": "Angels we have heard on high \u00e8 la versione inglese del canto natalizio \"Les anges dans nos campagnes \".\n&lt;br&gt;Inoltre pu\u00f2 riferirsi a vari album natalizi, quali:"}
{"id": "3139061", "revid": "1418004", "url": "https://it.wikipedia.org/wiki?curid=3139061", "title": "Karl Krolow", "text": "Biografia.\nCresciuto nella citt\u00e0 di Hannover, Karl Krolow ha studiato germanistica, romanistica, filosofia e storia dell'arte presso le Universit\u00e0 di Gottinga e Breslavia (1935-1942). Membro della \u201cGiovent\u00f9 hitleriana\u201d dal 1934, si iscrive nel 1937 al Partito Nazionalsocialista. \nGi\u00e0 scrittore professionista a Gottinga fin dal 1942, Krolow si trasferisce poi nella citt\u00e0 di Hannover (1952) e infine a Darmstadt (1956), dove vive fino alla morte.\nKrolow \u00e8 considerato, gi\u00e0 dagli anni Cinquanta, uno dei pi\u00f9 significativi poeti della Germania postbellica. Si \u00e8 inoltre fatto conoscere come autore di testi in prosa e come traduttore dal francese e dallo spagnolo.\n\u00c8 stato membro del P.E.N. tedesco, della \u201cAccademia per la lingua e la letteratura\u201d e di vari altri organismi scientifico-culturali.\nInsignito del \u201cPremio Georg B\u00fcchner\u201d nel 1956, ha ricevuto in seguito numerosi riconoscimenti ufficiali, tra i quali il \u201cPremio Rainer Maria Rilke per la Poesia\u201d nel 1975 e il \u201cPremio Friedrich-H\u00f6lderlin\u201d nel 1988."}
{"id": "3139062", "revid": "35157691", "url": "https://it.wikipedia.org/wiki?curid=3139062", "title": "Angels We Have Heard On High", "text": ""}
{"id": "3139063", "revid": "553803", "url": "https://it.wikipedia.org/wiki?curid=3139063", "title": "Open de Moselle 2010 - Singolare", "text": "Il singolare dell'Open de Moselle 2010 \u00e8 stato un torneo di tennis facente parte dell'ATP World Tour 2010.\nGa\u00ebl Monfils era il detentore del titolo ma ha deciso di ritirarsi dal torneo prima del suo incontro inaugurale. In finale Gilles Simon ha battuto Mi\u0161a Zverev per 6-3, 6-2.\nTeste di serie.\nLe prime quattro teste di serie hanno ricevuto un bye per il secondo turno"}
{"id": "3139064", "revid": "1543377", "url": "https://it.wikipedia.org/wiki?curid=3139064", "title": "Shippingport", "text": "Shippingport \u00e8 una borough degli Stati Uniti d'America, nella contea di Beaver nello Stato della Pennsylvania. Secondo il censimento del 2000 la popolazione \u00e8 di 237 abitanti."}
{"id": "3139076", "revid": "830939", "url": "https://it.wikipedia.org/wiki?curid=3139076", "title": "Gennadij Ajgi", "text": "Trascorsa l'infanzia nella Repubblica dei Ciuvasci, cui \u00e8 sempre rimasto culturalmente e linguisticamente legato, e completati gli studi a Mosca, esord\u00ec in campo poetico con una prima raccolta di liriche nella sua lingua materna. Per le sue traduzioni nel 1972 \u00e8 stato insignito del premio \"Paul Desfeuilles\" dall'Acad\u00e9mie fran\u00e7aise.\nLa sua poesia ciuvascia \u00e8 caratterizzata da un vivo impressionismo animistico, vicino alla tradizione lirica del suo popolo, e da una forte valorizzazione della ritmicit\u00e0 della lingua. \u00c8 anche autore di numerose traduzioni in ciuvascio di poesia russa, francese, ungherese e polacca, e della prima versione ciuvascia dei sonetti danteschi."}
{"id": "3139079", "revid": "1305772", "url": "https://it.wikipedia.org/wiki?curid=3139079", "title": "Province della Mongolia", "text": "La Mongolia \u00e8 amministrativamente suddivisa in 21 ajmag (lingua mongola: \u0430\u0439\u043c\u0430\u0433). Ogni \"ajmag\" \u00e8 suddiviso in \"sum\" (\u0441\u0443\u043c), che si suddividono a loro volta in \"bag\". La capitale della Mongolia, Ulaanbaatar, \u00e8 una municipalit\u00e0 indipendente, separata dalla provincia del T\u00f4v in cui si trova.\nCollegamenti esterni.\nMappe delle precedenti divisioni amministrative della Mongolia:"}
{"id": "3139085", "revid": "35158044", "url": "https://it.wikipedia.org/wiki?curid=3139085", "title": "Videogioco di tattica in tempo reale", "text": ""}
{"id": "3139096", "revid": "35158203", "url": "https://it.wikipedia.org/wiki?curid=3139096", "title": "Videogioco di strategia a turni", "text": ""}
{"id": "3139098", "revid": "309289", "url": "https://it.wikipedia.org/wiki?curid=3139098", "title": "Provincia H\u00f6vsg\u00f6l", "text": ""}
{"id": "3139103", "revid": "182396", "url": "https://it.wikipedia.org/wiki?curid=3139103", "title": "Basilica Martyrum", "text": ""}
{"id": "3139106", "revid": "182396", "url": "https://it.wikipedia.org/wiki?curid=3139106", "title": "Basilica virginum", "text": ""}
{"id": "3139108", "revid": "1543377", "url": "https://it.wikipedia.org/wiki?curid=3139108", "title": "H\u00f4vsg\u00f4l Nuur", "text": "Il lago H\u00f4vsg\u00f4l o H\u00f4vsg\u00f4l nuur (mongolo \u0425\u04e9\u0432\u0441\u0433\u04e9\u043b \u043d\u0443\u0443\u0440; la parola \"nuur\" in mongolo significa lago; Kh\u00f6vsg\u00f6l nella traslitterazione anglosassone, e nella scrittura mongola tradizionale) \u00e8 un lago della Mongolia e si trova a nord del paese nell'omonima provincia del H\u00f4vsg\u00f4l. Localmente \u00e8 conosciuto anche come \"H\u00f4vsg\u00f4l dalaj\" (\u0425\u04e9\u0432\u0441\u0433\u04e9\u043b \u0434\u0430\u043b\u0430\u0439, \"oceano H\u00f4vsg\u00f4l\") o \"Dalaj \u00c8\u00e8\u017e\" (\u0414\u0430\u043b\u0430\u0439 \u044d\u044d\u0436, \"oceano madre\").\nGeografia.\n\u00c8 il pi\u00f9 grande lago del paese per volume d'acqua e il secondo per superficie. Si trova ai piedi dei monti Saiani Orientali, a un'altitudine di 1.645 m s.l.m. Misura una lunghezza massima di 136\u00a0km e 36,5\u00a0km nel punto pi\u00f9 largo e ha una profondit\u00e0 massima di 262\u00a0m. \u00c8 il secondo pi\u00f9 grande bacino d'acqua in Asia e contiene circa il 70% dell'acqua dolce della Mongolia. Ha circa 100 immissari ma un solo emissario, l'\u0116gijn gol. \nL'H\u00f4vsg\u00f4l \u00e8 uno dei diciassette pi\u00f9 antichi laghi del pianeta: ha tra i 2 e i 5 milioni di anni.\nIl lago \u00e8 circondato da varie catene montuose, la cima pi\u00f9 alta (3.491\u00a0m), a nord, \u00e8 il M\u00f4nh sar'dag (\u041c\u04e9\u043d\u0445 \u0441\u0430\u0440\u044c\u0434\u0430\u0433) che si trova esattamente sul confine con la Russia. Alla sua estremit\u00e0 meridionale si trova il villaggio di Hatgal. Sul lago ci sono 4 isole: Modon Khui, Khadan Khui, Dalain Khui e Baga Khui. A nord-ovest del lago vive il popolo degli tsaatan, conosciuti anche come uomini-renna.\nClima.\nData la posizione geografica il clima \u00e8 prevalentemente sub-artico e pu\u00f2 raggiungere i - 40\u00a0\u00b0C d'inverno quando la sua superficie \u00e8 completamente gelata per quattro mesi, a tal punto che veniva usata come scorciatoia dai camion di trasporto. Ora questa pratica \u00e8 proibita per impedire l'inquinamento delle acque. Si stima che 30-40 camion siano sprofondati nel lago lungo il corso degli anni.\nFauna.\nNelle acque del lago si trova il pesce persico (\"Perca fluviatilis\"), la bottatrice (\"Lota lota\"), la trota lenok (\"Brachymystax lenok\"), e l'endemico temolo (\"Thymallus nigrescens\", famiglia: \"Thymallinae\") a rischio d'estinzione.\nTutta l'area del lago fa parte del Parco nazionale del H\u00f4vsg\u00f4l ed \u00e8 zona protetta; \u00e8 popolata dalla capra sibirica, dall'argali, da cervi, lupi, ghiottoni, moschidi, zibellini, orsi bruni, alci siberiane e renne."}
{"id": "3139110", "revid": "228587", "url": "https://it.wikipedia.org/wiki?curid=3139110", "title": "Aiglerio", "text": ""}
{"id": "3139114", "revid": "767487", "url": "https://it.wikipedia.org/wiki?curid=3139114", "title": "Ruggine (grano)", "text": ""}
{"id": "3139119", "revid": "309289", "url": "https://it.wikipedia.org/wiki?curid=3139119", "title": "Provincia Arhangay", "text": ""}
{"id": "3139122", "revid": "729019", "url": "https://it.wikipedia.org/wiki?curid=3139122", "title": "Kenji Doihara", "text": "Era soprannominato \"il Lawrence della Manciuria\".\nRicopr\u00ec numerosi e svariati incarichi nell'abito dell'esercito: fu a capo del Servizio Speciale in Manciuria (dal settembre 1931), addetto allo Stato Maggiore dell'Esercito del Kwangtung (1933), consigliere capo del Governo Provvisorio della Cina; Comandante della V Armata in Manciuria (1938 - 1940), membro del Consiglio Supremo della Guerra (1940-1943), Ispettore Generale dell'Aeronautica Imperiale (1941), comandante in capo dell'Esercito dell'Est in Giappone (1943).\nNel 1945, verso la conclusione della seconda guerra mondiale, ritorn\u00f2 in Giappone dove ricopr\u00ec l'incarico di \"Ispettore Generale dell'addestramento militare\", una delle posizioni pi\u00f9 prestigiose all'interno dell'esercito.\nDopo la resa del Giappone fu catturato dalle forze di occupazione ed accusato di crimini di guerra durante il Processo di Tokyo.\nRiconosciuto colpevole, fu condannato alla pena capitale tramite impiccagione presso la prigione di Sugamo."}
{"id": "3139123", "revid": "1305772", "url": "https://it.wikipedia.org/wiki?curid=3139123", "title": "Istituto Leone Dehon", "text": "L'Istituto Leone Dehon \u00e8 un istituto scolastico paritario situato a Monza. In esso trovano luogo un liceo classico dal 1969, un liceo sociopsicopedagogico (oggi liceo delle scienze umane) dal 2002 e un Istituto Professionale per i Servizi Socio-Sanitari dal 2012.\nSi contraddistingue per l'antichit\u00e0 delle sue strutture: in passato \u00e8 stato un convento e in seguito divenne anche una villa privata.\nDurante la XVIII Giornata FAI di Primavera, svoltasi il 27 e il 28 marzo 2010, .\nStoria.\nL'edificio ha una storia antichissima, che risale al 1250.\nSi trova a pochi passi dal centro storico di Monza, nella zona che una volta costituiva il \"castrum\", ossia la periferia urbana, nota come \"Ripalta\" o \"Riva Alta\" in quanto collocata in una posizione sopraelevata rispetto al Lambro.\nLa storia dell'edificio pu\u00f2 essere ripartita in quattro periodi, che influenzarono l'assetto architettonico a seconda delle necessit\u00e0 cui era adibito e delle differenti correnti artistiche in voga.\n1250-1571: Convento degli Umiliati.\nIntorno al 1250 nel luogo dell'odierno Istituto Leone Dehon si stabil\u00ec una comunit\u00e0 di Umiliati, un movimento evangelico sorto con finalit\u00e0 religiose e sociali tra i lavoratori di lana nei sobborghi delle citt\u00e0 lombarde. L'edificio all'epoca era conosciuto con il nome di \"Casa dei SS. Filippo e Giacomo\"\nDurante la loro permanenza venne edificata una piccola chiesa, la cui cuspide \u00e8 ancora oggi visibile nella parte superiore dell'edificio.\nA seguito di forti contrasti con San Carlo Borromeo, durante i quali quest'ultimo sub\u00ec un attentato, rimanendone miracolosamente illeso, l'ordine (di cui all'epoca facevano parte sacerdoti, suore e laici che prestavano il voto di povert\u00e0, obbedienza e castit\u00e0) venne sciolto dal Papa Pio V il 7 agosto 1571.\n1579-1810: Convento di Sant'Orsola.\nNel convento subentrarono nel 1579 le Orsoline, un nuovo ordine fondato cinque anni dopo lo scioglimento degli Umiliati (1576); la loro presenza \u00e8 testimoniata dal fatto che, dietro all'edificio, esiste oggi \"Via delle Orsole\".\nLe Orsoline dettero all'edificio la fisionomia di istituto religioso, creando un collegio in cui si dedicavano all'educazione delle trovatelle.\nCon l'Editto di Compi\u00e8gne del 25 aprile 1810 la Congregazione religiosa delle Suore Orsoline venne sciolto, cos\u00ec come tutti gli altri ordini e le congregazioni religiose; tutti i loro beni entrarono nella disponibilit\u00e0 di Napoleone Bonaparte.\n1813-1904: Residenza dei Conti Masciaga.\nIl 18 ottobre 1813 l'edificio venne acquistato dal Conte Luigi Masciaga, il quale si adoper\u00f2 affinch\u00e9 l'antico convento religioso venisse trasformato in villa nobiliare.\nVenne modificata la chiesa, che venne ridotta; la decorazione delle pareti e dei soffitti venne realizzata secondo il gusto neoclassico, senza manomettere le strutture murarie preesistenti.\nNell'ala a est venne ricavata una grande sala con parquet, con soffitto affrescato a motivi geometrici e naturalistici, come \u00e8 emerso dagli ultimi restauri del 1987.\nDurante la permanenza dei Conti Masciaga nella villa furono collocate alcune statue del Canova.\n1904-1946: Residenza della famiglia Cambiaghi.\nIl 24 settembre 1904 \"Villa Masciaga\", con annesso parco, fu acquistata dall'imprenditore Giuseppe Cambiaghi.\nCon l'avvento della Seconda Guerra Mondiale e la crisi dell'industria del cappello, di cui la famiglia Cambiaghi era un affermato esponente, la villa fu occupata dai nazifascisti e sub\u00ec un periodo di pesante degrado; nel frattempo, i Cambiaghi, comunque ancora proprietari, si ritirarono in un'altra loro villa, situata a Moltrasio, sul lago di Como.\nAl termine della guerra, venne decisa la vendita a prezzi molto convenienti ai Sacerdoti del Sacro Cuore (Dehoniani): \"Villa Cambiaghi\" tornava ad essere una dimora di religiosi dopo un secolo e mezzo.\n1946-oggi: i Padri Dehoniani.\nCon l'acquisto da parte dei Dehoniani la villa venne trasformata in seminario.\nNel 1948 venne innalzata l'ala a nord, dove furono realizzati una nuova cappella, il refettorio, gli studi e i dormitori. Nel 1954 venne costruito un secondo piano, dove vennero allestite delle stanzette per i singoli studenti religiosi.\nNel parco si realizz\u00f2 una grotta dedicata alla Madonna di Lourdes.\nNel 1969 venne ufficialmente istituito il \"Liceo Classico Leone Dehon\" e vennero ammessi alla frequenza di tale liceo anche alunni esterni. Dieci anni pi\u00f9 tardi, nel 1979, si apr\u00ec una sezione femminile. Nel 1989 la sezione maschile e la sezione femminile si unirono in un solo liceo misto. Nel 1990 i Dehoniani decisero la chiusura dei loro seminari minori: di conseguenza, il liceo continu\u00f2 con soli alunni esterni.\nNel 2002 \u00e8 stato istituito anche l'indirizzo sociopsicopedagogico e la denominazione ufficiale \u00e8 stata modificata in \"Istituto Leone Dehon\".\nDal mese di settembre 2010 il liceo sociopsicopedagogico si chiama liceo delle scienze umane, in ottemperanza alle disposizioni della Riforma Gelmini.\nNel mese di settembre 2012 ha aperto anche un Istituto Professionale per i Servizi Socio-Sanitari.\nOpere architettoniche principali.\nIl Chiostro e la Torre del Campanile.\nIl chiostro \u00e8 sicuramente l'elemento architettonico che pi\u00f9 imprime all'edificio la sua fisionomia particolare. Nel luogo in cui generalmente si trova il pozzo, \u00e8 invece presente una statua di Ges\u00f9 Cristo.\nIl chiostro risulta scandito sui quattro lati da una serie di colonne, monoliti di granito in cui sono presenti tracce di quarzo, ortosio e mica, sulle quali si impostano archi a sesto acuto. Sul lato d'entrata (ala nord) sono presenti solo 5 archi al posto che 6, poich\u00e9 al momento della costruzione del secondo piano l'ingegnere volle erigere due pilastri portanti di sicurezza che insieme occupano lo spazio di un arco; se ne deduce che solo le colonne di tre lati sono autentiche, mentre le colonne a nord sono moderne.\nLa Torre del Campanile appartiene al vecchio edificio del Duecento degli Umiliati ed \u00e8 un romanico lombardo, poderoso e massiccio, caratterizzato dall'uso del mattone. Negli anni 1926 e 1927 il suo tetto \u00e8 stato completamente rifatto; il vano dei precedenti finestroni venne invece scandito da trifore che ne snelliscono la struttura.\nDove oggi si trovano i servizi del piano terra era collocato l'ingresso delle carrozze al chiostro. A fianco dell'entrata si trovava il Salone delle Feste.\nSalone delle Feste (Sala Bella).\nIl Salone delle Feste costituiva l'antica sala da ballo dei conti, adibita a feste e cerimonie.\nLa quasi totalit\u00e0 degli arredi \u00e8 originale.\nL'ambiente, tramite quattro colonne monolitiche in onice con capitelli a festone in bronzo dorato, \u00e8 diviso in due vani, in uno dei quali, meno esteso, si sistemava l'orchestra durante le feste.\nIl pavimento \u00e8 lavorato a intarsio con legni diversi. Il soffitto \u00e8 affrescato e rappresenta al centro un baccanale dipinto in toni lievi e raffinati.\nLungo le pareti, agli specchi che incorniciavano la sala sono stati sostituiti dei pannelli di tappezzeria, che si alternano a paraste con capitelli in stucco e oro zecchino, in cui si notano le \"appliques\" originali a forma di candelabro in bronzo dorato con elementi a conchiglia e pendagli in vetro di Murano.\nLungo i lati brevi si aprono quattro porte incorniciate di marmo con sovrapporte affrescate con putti e amorini, due delle quali comunicavano con un \"buffet\" adiacente, in cui notevoli sono il soffitto a cassettoni in legno di quercia e il rivestimento in legno delle pareti, oltre che al fregio ad affresco che fa da cornice.\nStudiolo e Biblioteca del Conte.\nRiproduce in dimensioni ridotte la biblioteca della Villa Reale di Monza.\nLe pareti e il soffitto, dal quale pende un grande lampadario in zama, sono interamente rivestiti in noce scolpito; il pavimento \u00e8 intarsiato.\nAl centro delle pareti con pannelli traforati che racchiudono preziose collezioni si apre una piccola porticina a vetri decorata a piombo, da cui si accede alla scaletta lignea interna che porta al soppalco dove \u00e8 situata la galleria di consultazione nella quale sono collocati i libri pi\u00f9 preziosi.\nPregiato \u00e8 anche il copricalorifero in ferro battuto a due colori, che sembra una trina, coperta da una mensola in marmo.\nPrimo Scalone Nobile (Umiliati).\nSi tratta del pi\u00f9 antico scalone della villa. Quando i proprietari dell'immobile erano i Conti Masciaga era destinato alla servit\u00f9.\nIl pavimento \u00e8 in marmo, i gradini in granito, il corrimano in ottone con la balaustra in ferro battuto realizzata da un noto artigiano milanese del tempo, il Rizzardi.\nLa vetrata a vetri colorati e lavorati in piombo, con una fiorera alla base, spicca tra le pareti a stucco, decorate da ovali con putti dipinti ad olio, mentre la volta \u00e8 affrescata.\nDallo scalone si accede al vestibolo circolare con pavimento di marmo intarsiato con profili di ottone. Vi sono collocate ottocentesche specchiere con fondo d'argento. Dal vestibolo si accede a un lato del convento antico, ove erano collocate le celle degli Umiliati.\nIl corridoio presenta una volta a botte ribassata e nelle pareti, lavorate a stucco, i possono notare le sovrapporte in legno intagliato. Alla fine del corridoio \u00e8 collocata una preziosa specchiera in argento; da qui si giunge al vestibolo della villa signorile (attuale Presidenza).\nSecondo Scalone Nobile (famiglia Cambiaghi).\nSi tratta dello Scalone signorile. Questo vano, realizzato nel 1904, faceva parte dell'antica cappella adiacente: la parete di sinistra, infatti, corrispondeva alla facciata della chiesa originaria.\nIl vano prende luce da un'ampia vetrata policroma lavorata a piombo; i gradini del pavimento sono di marmo e la balaustra \u00e8 in ferro battuto lavorato artisticamente. Si noti la copertura a stucchi, che corrisponde alla campata con due vele che circondano un tondo affrescato.\nCappella Gentilizia della Famiglia Cambiaghi.\nCorrisponde alla parte absidale della vecchia chiesa del Seicento.\nL'anno di consacrazione \u00e8 reperibile dalla lapide commemorativa di marmo recante l'iscrizione latina \"\"Anno Domini MCMXXVII (1927)\" (V anno dell'Era fascista) \"pridie idus Maji novo hoc in sacello card. Eugenius Tosi archiepiscopus Mediol. primum litavit\"\" (Nell'anno del Signore 1927 il cardinale Eugenio Tosi celebr\u00f2 per la prima volta in questa nuova chiesa).\nIl primo intervento sull'antica chiesa fu operato dai Masciaga, che si trovarono a dover trasformare l'antica fisionomia del convento in villa. La navata che fu divisa da un piano intermedio per creare ambienti a uso familiare e domestico al piano terra e la cappella attualmente esistente al primo piano.\nIl vano della cappella \u00e8 quadrangolare (mancano le campate dell'antica chiesa longitudinale) ad aula unica. La copertura a campate rettangolari \u00e8 formata da vele di colore turchino e costoloni affrescati a motivi decorativi. Essa poggia inoltre su ampi archi a tutto sesto con quattro fasci di semipilastri angolari, sormontati da capitelli lavorati con mostri e uccelli. Le pareti presentano una decorazione ad affresco, che riproduce uno zoccolo a tarsie marmoree. Dal centro del soffitto pende un pesante lampadario in bronzo che poteva essere abbassato tramite un meccanismo a carrucola, collocato in un locale adiacente e tuttora esistente, ma non funzionante. Lungo le pareti sono visibili due lampade a braccio in bronzo originali. L'altare in marmo \u00e8 sormontato da un'ancona lignea raffigurante \"la Vergine in trono, circondata dai Santi Filippo e Giacomo\", patroni dell'Ordine degli Umiliati. Essa fu fatta dipingere da Giuseppe Cambiaghi ad un pittore di scuola toscana e solennemente collocata sull'altare nel 1931 e restaurata, in seguito, dal pittore Fociani. Riprende una tipica iconografia duecentesca che in Italia ebbe grande successo con Cimabue e Duccio di Buoninsegna e fu realizzata in omaggio ai primi abitatori dell'edificio (gli Umiliati). Inoltre, l'ancona \u00e8 circondata da una cornice marmorea timpanata lavorata a traforo. Nel tabernacolo \u00e8 visibile l'originale Sacro Cuore dorato, a cui era dedicata la cappella.\nNella parete di fronte all'altare sono collocati, in posizione sopraelevata e accessibili attraverso una scala lignea costruita su un'edicola di marmo retta da colonne, i seggi destinati i membri della famiglia, che spiccano addossati a un affresco che riproduce teorie di angeli. Questa ubicazione, peculiare di tutte le cappelle gentilizie (per esempio, la Cappella di Aquisgrana), evidenzia l'usuale dimensione classista, per cui i nobili sono collocati in alto, tra gli angeli, allo stesso livello della Vergine dipinta nell'icona antistante, mentre la servit\u00f9 sedeva pi\u00f9 in basso."}
{"id": "3139128", "revid": "121472058", "url": "https://it.wikipedia.org/wiki?curid=3139128", "title": "Paul McCartney Live in Los Angeles", "text": "Paul McCartney Live in Los Angeles \u00e8 un album dal vivo di Paul McCartney registrato durante un'esibizione segreta al Amoeba Music a Hollywood, California, il 27 giugno 2007. L'album \u00e8 stato pubblicato solo nel Regno Unito e in Irlanda attraverso una speciale promozione creata da \"The Mail on Sunday\" e da \"Irish Sunday Mail\".\nL'album contiene 12 tracce, tra le quali quattro erano gi\u00e0 state pubblicate nell'EP del 2007 \"Amoeba's Secret\", sempre di McCartney.\nTracce.\nTutte le tracce di Lennon/McCartney, eccetto dove indicato."}
{"id": "3139129", "revid": "72396", "url": "https://it.wikipedia.org/wiki?curid=3139129", "title": "Serie B 1973-1974 (pallacanestro maschile)", "text": "Il campionato di Serie B maschile di pallacanestro 1973-1974, \u00e8 stato il 23\u00b0 organizzato con tale definizione e il nono dall'ultima riforma dei campionati. Era il secondo livello del 52\u00ba campionato italiano.\nLe trentasei squadre sono divise in tre gironi all'italiana da dodici l'uno. Le prime due di ogni girone accedono a un girone finale per determinare due promozioni nella nuova Serie A1, mentre le ultime due di ogni girone retrocedono in Serie C.\nAl termine della stagione, in seguito alla riforma dei campionati, nove squadre vengono ammesse nella nuova Serie A2, in base ad alcuni criteri stabiliti dalla FIP.\nVengono promosse nella massima serie Duco Mestre (per la prima volta) e Scatto IBP Roma (retrocessa nel 1971-72).\nFonti.\nLa Provincia (di Cremona); la Gazzetta del Mezzogiorno; la Gazzetta dello Sport edizioni 1973-74"}
{"id": "3139134", "revid": "410694", "url": "https://it.wikipedia.org/wiki?curid=3139134", "title": "Botriocefalo", "text": ""}
{"id": "3139138", "revid": "125359568", "url": "https://it.wikipedia.org/wiki?curid=3139138", "title": "Allianz Suisse Open Gstaad 2006 - Singolare", "text": "Il singolare del torneo di tennis Allianz Suisse Open Gstaad 2006, facente parte dell'ATP Tour, ha avuto come vincitore Richard Gasquet che ha battuto in finale Feliciano L\u00f3pez 7-64 36-7 6-3 6-3."}
{"id": "3139144", "revid": "30610", "url": "https://it.wikipedia.org/wiki?curid=3139144", "title": "Parco naturale di Migliarino, San Rossore e Massaciuccoli", "text": ""}
{"id": "3139147", "revid": "1543377", "url": "https://it.wikipedia.org/wiki?curid=3139147", "title": "South Beaver", "text": "South Beaver \u00e8 una township degli Stati Uniti d'America, nella contea di Beaver nello Stato della Pennsylvania. Secondo il censimento del 2000 la popolazione \u00e8 di 2.974 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (98,02%) seguita da quella afroamericana (1,24%), dati del 2000."}
{"id": "3139152", "revid": "104458", "url": "https://it.wikipedia.org/wiki?curid=3139152", "title": "Lars B\u00f6rje Eriksson", "text": ""}
{"id": "3139153", "revid": "104458", "url": "https://it.wikipedia.org/wiki?curid=3139153", "title": "Lars-Boerje Eriksson", "text": ""}
{"id": "3139154", "revid": "104458", "url": "https://it.wikipedia.org/wiki?curid=3139154", "title": "Lars Boerje Eriksson", "text": ""}
{"id": "3139155", "revid": "125150750", "url": "https://it.wikipedia.org/wiki?curid=3139155", "title": "Nazionale di football americano della Germania", "text": "La nazionale di football americano della Germania (Deutsche American-Football-Nationalmannschaft) \u00e8 la selezione maggiore maschile di football americano della Federazione Tedesca di American Football, che rappresenta la Germania nelle varie competizioni ufficiali o amichevoli riservate a squadre nazionali.\nConfronti con le altre Nazionali.\nQuesti sono i saldi della Germania nei confronti delle Nazionali incontrate."}
{"id": "3139156", "revid": "1543377", "url": "https://it.wikipedia.org/wiki?curid=3139156", "title": "West Mayfield", "text": "West Mayfield \u00e8 una borough degli Stati Uniti d'America, nella contea di Beaver nello Stato della Pennsylvania. Secondo il censimento del 2000 la popolazione \u00e8 di 1.187 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (97,14%) seguita da quella afroamericana (2,02%), dati del 2000."}
{"id": "3139160", "revid": "54354", "url": "https://it.wikipedia.org/wiki?curid=3139160", "title": "Beer pong", "text": ""}
{"id": "3139161", "revid": "161273", "url": "https://it.wikipedia.org/wiki?curid=3139161", "title": "RCW 54", "text": "RCW 54 \u00e8 un esteso complesso di nebulose a emissione visibile nella costellazione australe della Carena.\nOsservazione.\nSi osserva nella parte occidentale della costellazione nella regione dell'Arco della Carena, nei pressi della Nebulosa della Carena da cui appare separata da poco pi\u00f9 di un grado; fuori dalla portata di un binocolo pu\u00f2 essere osservata e fotografata attraverso un telescopio a grande campo, sebbene appaia comunque come un oggetto relativamente debole. La sua declinazione \u00e8 fortemente australe e ci\u00f2 comporta che dalle regioni boreali la sua osservazione sia impossibile al di fuori delle regioni tropicali. Dall'emisfero australe invece \u00e8 osservabile per quasi tutte le notti dell'anno. Il periodo migliore per la sua osservazione nel cielo serale va da febbraio a giugno.\nCaratteristiche.\nSecondo la nomenclatura assegnata dal Catalogo RCW, questa nebulosa si compone di due parti principali, indicate come RCW\u00a054a e RCW\u00a054b. Il Catalogo di Gum invece non la considera come un unico oggetto, ma la suddivide in varie porzioni, elencate separatamente: Gum\u00a034a e Gum\u00a034b sono le sezioni centrali e pi\u00f9 prossime alla Nebulosa della Carena, Gum\u00a035 \u00e8 il troncone meridionale e probabilmente non \u00e8 legato fisicamente agli altri, Gum\u00a036 la sezione pi\u00f9 settentrionale e Gum\u00a037 un segmento posto a sud del precedente. Anche per questa ragione, nelle pubblicazioni pi\u00f9 recenti gli scienziati preferiscono identificare le varie regioni nebulose univocamente attraverso le loro coordinate galattiche.\nLa sezione centrale, quella indicata come Gum 34, viene spesso citata con le sigle G289.1+0.1 e G289.6+0.5; questo sistema nebuloso \u00e8 composto da un insieme di brillanti filamenti nebulosi eccitati dalla radiazione di una o pi\u00f9 stelle massicce poste nelle vicinanze. Gum\u00a037 (G290.6+0.3) \u00e8 invece la sezione pi\u00f9 a contatto con l'ammasso NGC 3572, dalle cui stelle pi\u00f9 massicce viene ionizzata; queste stelle tuttavia sono situate sul lato dell'ammasso opposto rispetto alla nube. Gum\u00a037 presenta segni evidenti di espansione: le componenti pi\u00f9 brillanti e pi\u00f9 calde dell'ammasso sono due giganti blu indicate con le sigle HD\u00a097222 e HD\u00a097166 e sarebbero, tramite l'azione del loro forte vento stellare, le responsabili dell'espansione osservata nel gas di Gum\u00a037. Questa nube \u00e8 inoltre riportata nel catalogo delle regioni di formazione stellare di Avedisova con la sigla\u00a02373 ed \u00e8 indicata come associata alla sorgente di radiazione infrarossa IRAS\u00a011076-5954.\nLe varie componenti di RCW\u00a054 appaiono immerse in un mezzo interstellare ricchissimo di idrogeno diffuso, all'interno di un immenso involucro di idrogeno neutro (regione H I) che presenta segni di espansione; i filamenti di gas ionizzato descritti finora tendono ad avere la loro concavit\u00e0 rivolta verso una regione che viene per altro considerata come il centro geometrico di questo involucro di gas neutro. Rapportate alla distanza media di 2800-2900\u00a0parsec, le dimensioni di questa struttura sarebbero di 200x260\u00a0parsec; la sua origine sarebbe dovuta all'azione combinata del vento stellare delle componenti massicce di Carina\u00a0OB2 e NGC\u00a03572. Di fatto si tratterebbe quindi di una enorme bolla di vento stellare.\nLe stelle pi\u00f9 massicce della regione formano l'associazione Carina OB2, una grande associazione OB a cui potrebbero appartenere fino a 470 stelle di classe O, B e A, centrate attorno all'ammasso NGC\u00a03572; secondo alcuni studi, anche i vicini ammassi NGC 3590, Hogg\u00a011 e Tr\u00a018, situati sul bordo meridionale della regione alla stessa distanza dal precedente, sarebbero fisicamente legati a quest'associazione, mentre probabilmente il vicino Cr 240 costituirebbe un'associazione\u00a0OB a parte."}
{"id": "3139165", "revid": "767487", "url": "https://it.wikipedia.org/wiki?curid=3139165", "title": "South Heights", "text": "South Heights \u00e8 una borough degli Stati Uniti d'America, nella contea di Beaver nello Stato della Pennsylvania. Secondo il censimento del 2000 la popolazione \u00e8 di 542 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (98,52%) seguita da quella afroamericana (0,74%), dati del 2000."}
{"id": "3139166", "revid": "2208340", "url": "https://it.wikipedia.org/wiki?curid=3139166", "title": "Akechi Mitsuhide", "text": "Fu leader del clan Akechi e uno dei pi\u00f9 importanti generali al servizio del daimy\u014d Oda Nobunaga, e il suo tradimento ne caus\u00f2 la morte. Viene ricordato come il traditore pi\u00f9 famoso nella storia del Giappone.\nBiografia.\nL'ascesa.\nNacque nella provincia di Mino, fu un amante della poesia e del Cha no yu. Comp\u00ec le sue prime imprese militari al servizio di Ashikaga Yoshiaki e Asakura Yoshikage. Mitsuhide inizi\u00f2 a servire Oda Nobunaga nel 1566 dopo la conquista da parte di quest'ultimo della provincia di Mino; nel 1571, in qualit\u00e0 di suo vassallo, ricevette in feudo il territorio di Sakamoto (con rendite pari a 100.000 koku).\nBen presto divenne uno dei pi\u00f9 fidati uomini di Nobunaga e ricevette l'incarico di pacificare la regione di Tamba e porla sotto al controllo del suo signore; le sue campagne militari contro i clan locali ebbero successo e una volta conquistato il territorio ricevette come ricompensa il castello di Kamiyama situato proprio in quella regione e divenne il governatore della provincia di Hy\u016bga.\nIl tradimento.\nNel 1579 conquist\u00f2 il castello di Yakami appartenente a Hatano Hideharu e negozi\u00f2 con lui i termini per la pacificazione, tuttavia Nobunaga disattese gli accordi presi dal suo vassallo e fece giustiziare Hideharu. Questo gesto fu avvertito come una grave offesa dal clan Hatano, che si vendic\u00f2 nei confronti di Akechi Mitsuhide uccidendone la madre, che era stata inviata come ostaggio durante le trattative. Questo fu probabilmente uno dei motivi che portarono al tradimento nei confronti di Oda Nobunaga. Il 21 giugno 1582 Nobunaga si rifugi\u00f2 nell'Honn\u014d-ji, un tempio di Kyoto, per sfuggire al tentativo di colpo di stato di Akechi Mitsuhide e quest'ultimo appicc\u00f2 le fiamme all'edificio. Non si sa con certezza se Nobunaga mor\u00ec a causa dell'incendio o se fece in tempo a compiere seppuku prima di essere sopraffatto dal fuoco.\nQuando si diffuse la notizia della morte di Oda Nobunaga, Toyotomi Hideyoshi e Tokugawa Ieyasu radunarono i propri eserciti ed entrambi si misero all'inseguimento di Mitsuhide con l'intento dichiarato di vendicare Nobunaga ma in realt\u00e0 con lo scopo di diventarne il successore. Hideyoshi fu il primo a trovarlo e lo sconfisse nella battaglia di Yamazaki durante la quale il traditore di Nobunaga fu ucciso da un bandito chiamato Nakamura. Per le circostanze della sua morte venne soprannominato \"J\u016bsan-kob\u016b\" (it: \"Sh\u014dgun dei tredici giorni\"). I motivi che spinsero Mitsuhide a tradire il proprio signore sono ancora oggi avvolti nel mistero, \nRiferimenti nella cultura di massa.\nIl personaggio di Akechi Mitsuhide, per la sua figura ambigua e difficilmente collocabile, \u00e8 stato pi\u00f9 volte citato all'interno di opere narrative, cinematografiche e in alcuni videogiochi.\nUna delle rappresentazioni pi\u00f9 note lo vede come uno dei protagonisti della saga videoludica \"Samurai Warriors\". Nel corso dei vari titoli viene analizzato il suo profilo psicologico, diviso tra i suoi doveri di samurai e la conseguente fedelt\u00e0 al suo signore e i propri ideali di pace e giustizia. Il tradimento, secondo gli sceneggiatori, fu dovuto alla perdita di fiducia da parte di Mitsuhide nei confronti di Oda Nobunaga, di cui aveva preso a deprecare i metodi sanguinari con i quali portava avanti la sua causa.\nInoltre \u00e8 comparso come personaggio rilevante nei videogiochi: \"Pok\u00e9mon + Nobunaga's Ambition\" e \"Devil Kings\".\nCompare inoltre nel manga \"Billy Bat\" dell'autore Naoki Urasawa, in cui viene avvicinato dal pipistrello nero; motivo per il quale probabilmente verr\u00e0 spinto a tradire Oda.\nCompare anche nell'ultimo episodio dell'anime \"Drifters\" profilandosi come acerrimo nemico del protagonista Oda Nobunaga."}
{"id": "3139167", "revid": "701660", "url": "https://it.wikipedia.org/wiki?curid=3139167", "title": "Giorno del No", "text": "Giorno del No (in greco \u0395\u03c0\u03ad\u03c4\u03b5\u03b9\u03bf\u03c2 \u03c4\u03bf\u03c5 \u038c\u03c7\u03b9, \"anniversario del no\", o, semplicemente, \u03a4\u03bf \u03cc\u03c7\u03b9), il 28 ottobre 1940, \u00e8 il giorno in cui si ricorda il rifiuto del primo ministro greco di lasciar entrare in Grecia le truppe di Benito Mussolini.\nLa mattina del 28 ottobre, la popolazione greca scese in piazza, indipendentemente dall'appartenenza politica, gridando 'ohi' (no). Dal 1942, \u00e8 stato celebrato come il giorno del NO, prima per lo pi\u00f9 tra i membri della resistenza e dopo la guerra da tutti i greci.\nOggi questo giorno viene festeggiato con sfilate di ragazzi delle scuole, studenti e forze dell'esercito greco.\nContesto storico.\nLa Grecia rappresentava un territorio strategicamente utile per contrastare l'esercito del Regno Unito. Mussolini riteneva che fosse facile riuscire a sopraffare uno stato pi\u00f9 piccolo e per di pi\u00f9 ritenuto disorganizzato militarmente. Nelle prime ore del mattino del 28 ottobre 1940 venne cos\u00ec recapitato al primo ministro greco, Ioannis Metaxas, da parte dell'ambasciatore italiano Emanuele Grazzi, un ultimatum nel quale si intimava di lasciar entrare l'esercito italiano nel territorio greco per occupare determinati punti strategici con lo scopo di contrastare l'esercito inglese. Le richieste di tale ultimatum, umilianti e degradanti per la Grecia, dovevano essere accettate entro tre ore dalla ricezione dello stesso.\nTre ore dopo, per\u00f2, arriv\u00f2 \u03c4\u03bf \u03bc\u03b5\u03b3\u03ac\u03bb\u03bf \u038c\u03c7\u03b9, il grande no, con il quale la Grecia rifiut\u00f2 le condizioni imposte da tale ultimatum. L'esercito italiano, che si trovava in Albania, varc\u00f2 il confine e invase il territorio greco, subendo, contrariamente alle aspettative, una pesante sconfitta."}
{"id": "3139169", "revid": "400518", "url": "https://it.wikipedia.org/wiki?curid=3139169", "title": "Oscar Merikanto", "text": ""}
{"id": "3139184", "revid": "104458", "url": "https://it.wikipedia.org/wiki?curid=3139184", "title": "Bengt Fjaellberg", "text": ""}
{"id": "3139185", "revid": "1543377", "url": "https://it.wikipedia.org/wiki?curid=3139185", "title": "Vanport", "text": "Vanport \u00e8 una township degli Stati Uniti d'America, nella contea di Beaver nello Stato della Pennsylvania. Secondo il censimento del 2000 la popolazione \u00e8 di 1.451 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (98,07%) seguita da quella afroamericana (1,38%), dati del 2000."}
{"id": "3139192", "revid": "767487", "url": "https://it.wikipedia.org/wiki?curid=3139192", "title": "J\u00e1nos Pilinszky", "text": "Molto conosciuto per la sua influenza sulla poesia ungherese del dopoguerra, lo stile di Pilinszky include una giustapposizione della fede cattolica e un disincanto intellettuale. La sua poesia si concentra sulle sottostanti sensazioni di vita e morte; il periodo in cui visse come prigioniero di guerra durante la seconda guerra mondiale e successivamente la sua vita sotto la dittatura comunista favorirono il suo isolamento e alienazione.\nBiografia.\nNato in una famiglia di intellettuali, nel 1938 and\u00f2 a studiare letteratura ungherese, legge e storia dell'arte all'Universit\u00e0 Lor\u00e1nd E\u00f6tv\u00f6s di Budapest. Pur non completando gli studi, fu in quel periodo che pubblic\u00f2 le sue prime poesie in alcune riviste letterarie. Nel 1944 entr\u00f2 nell'esercito; alla sua unit\u00e0 venne ordinato di seguire la ritirata dei tedeschi e arrivarono a Harbach, un piccolo villaggio della Germania, dopo molte settimane di cammino. In Germania pass\u00f2 diversi campi di concentramento, in particolare nel campo di concentramento di Ravensbr\u00fcck, prima di poter tornare in Ungheria alla fine della guerra. Ci\u00f2 che vide nei campi fu un'esperienza che non avrebbe mai dimenticato, che in seguito commemor\u00f2 in un gran numero di poesie, tra cui \"KZ-orat\u00f3rium\", \"Ravensbr\u00fccki passi\u00f3\" e \"Harbach 1944\".\nDopo la pubblicazione della sua prima raccolta di poesie nel 1946, \"Trap\u00e9z \u00e9s korl\u00e1t\", vinse il Premio Baumgarten nel 1947. Nonostante \"Trap\u00e9z \u00e9s korl\u00e1t\" sia composto da solo 18 poesie, contribu\u00ec ad affermare Pilinszky tra i maggiori poeti ungheresi.\nLa sua opera seguente, \"Harmadnapon\", venne etichettata come \"pessimista\" dal Partito Comunista Ungherese e pubblicata solo dieci anni dopo la stesura, nel 1959. \"Harmadnapon\" contiene la sua poesia \"Apokrif\", considerata il capolavoro di Pilinszky, che riassume in modo poetico le sue esperienze nei lager e la dolorosa assenza di Dio dal mondo.\nTra il 1960 e il 1970 viaggi\u00f2 negli Stati Uniti d'America e in Europa, partecipando a numerosi eventi di poesia. Nel 1971 vinse il premio Premio Attila J\u00f3zsef per la raccolta \"Nagyv\u00e1rosi ikonok\". Col tempo, le sue poesie monumentali e visionarie lasciarono il passo a versi brevi ed epigrammi. Nel 1972 pubblic\u00f2 \"Sz\u00e1lk\u00e1k\", e nel 1974 \"V\u00e9gkifejlet\". La sua ultima raccolta, \"Kr\u00e1ter\" pubblicata nel 1975, conteneva sia nuove poesie sia la maggior parte delle sue opere, raggruppate in cicli. Nel 1980 vinse il premio Kossuth. Tornato a Budapest, mor\u00ec di infarto nel 1981.\nVita privata.\nPilinszky condusse una vita molto riservata. Spos\u00f2 una donna francese, Ingrid Ficheux, 11 mesi prima di morire."}
{"id": "3139198", "revid": "287204", "url": "https://it.wikipedia.org/wiki?curid=3139198", "title": "Thomas Fogdo", "text": ""}
{"id": "3139199", "revid": "1543377", "url": "https://it.wikipedia.org/wiki?curid=3139199", "title": "White (contea di Beaver)", "text": "White \u00e8 una township degli Stati Uniti d'America, nella contea di Beaver nello Stato della Pennsylvania. Secondo il censimento del 2000 la popolazione \u00e8 di 1.434 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (87,31%) seguita da quella afroamericana (9,97%), dati del 2000."}
{"id": "3139201", "revid": "1543377", "url": "https://it.wikipedia.org/wiki?curid=3139201", "title": "RCW 45", "text": "RCW 45 \u00e8 una nebulosa a emissione visibile nella costellazione australe delle Vele.\nSi osserva nella parte meridionale della costellazione, circa un grado a sudovest della stella J Velorum; \u00e8 situata sul bordo occidentale della brillante regione dell'Arco della Carena, sul Braccio del Sagittario. La nebulosa risulta essere piuttosto debole ed \u00e8 quindi fuori dalla portata di un binocolo, mentre pu\u00f2 essere fotografata attraverso un telescopio. La sua declinazione \u00e8 fortemente australe e ci\u00f2 comporta che dalle regioni boreali la sua osservazione sia possibile solo a partire dalle regioni temperate pi\u00f9 meridionali; dall'emisfero australe invece \u00e8 osservabile per quasi tutte le notti dell'anno. Il periodo migliore per la sua osservazione nel cielo serale va da febbraio a giugno.\nSecondo alcuni studi RCW\u00a045 farebbe parte della medesima regione galattica della gran parte delle altre nubi visibili nelle vicinanze e appartenenti alla parte pi\u00f9 prossima del Braccio del Sagittario, a una distanza di circa 2500\u00a0parsec (8150 anni luce). Nel catalogo Avedisova \u00e8 indicata con la sigla 282.13-0.11 (Avedisova\u00a02297) ed \u00e8 ritenuta legata fisicamente all'ammasso aperto Loden\u00a027 e alla sorgente di radiazione infrarossa IRAS\u00a010101-5608. Secondo altri studiosi tuttavia la distanza della nube sarebbe superiore, attorno ai 3200\u00a0parsec, e sarebbe associata alla nube molecolare gigante [GCB88]\u00a03, delle dimensioni di circa 100\u00a0parsec e con una massa che si aggira attorno alle 2.250.000\u00a0M\u2299.\nUno studio del 2000, per altro, ridiscute completamente la distanza di questa e della nube RCW\u00a046: secondo gli autori, queste due nubi sarebbero situate entrambe a una distanza di almeno 6500\u00a0parsec e si troverebbero sul bordo orientale di una grande struttura a superbolla aperta (un \"chimney\" galattico) nota come GSH\u00a0277+0+36, il cui bordo occidentale \u00e8 marcato dalla nube RCW\u00a042; questa grande struttura si estende per oltre 1000\u00a0parsec a nord e a sud del piano galattico, possiede una larghezza di oltre 600\u00a0parsec e giace in una regione inter-braccio, ossia nello spazio compreso fra il Braccio del Sagittario, dove si sarebbe originata, e la parte terminale del Braccio di Perseo. Si ritiene che GSH\u00a0277+0+36 si sia formata a seguito dell'esplosione di pi\u00f9 supernovae e successivamente, a causa della sua espansione, si sarebbe resa responsabile dell'innesco di fenomeni di formazione stellare nelle regioni limitrofe, fra le quali la stessa RCW\u00a045. A breve distanza vi sarebbe anche una seconda struttura a \"chimney\", denominata GSH 280+0+59, di dimensioni pi\u00f9 modeste (circa 200\u00a0parsec di diametro) e nella norma rispetto alle altre strutture analoghe."}
{"id": "3139204", "revid": "1543377", "url": "https://it.wikipedia.org/wiki?curid=3139204", "title": "Bernardo di Carinola", "text": "Biografia.\nBernardo \u00e8 una delle figure pi\u00f9 emergenti dell'XI secolo nella parte della Campania che era sotto il principato di Capua. Nacque verso l'anno 1040 in luogo ignoto. Si ipotizza che sia nato a Carinola, per le sue scelte a favore della citt\u00e0. Altri autori, soprattutto capuani, sostengono invece che sia originario di Capua.\nBernardo studi\u00f2 all'Abbazia di Montecassino, allora governata dall'abate Desiderio, che fu poi papa con il nome di Vittore III. Bernardo si distinse per intelligenza, integrit\u00e0 di costumi e per impegno nello studio. Furono suoi compagni di studio Ildebrando di Soana, che divenne papa Gregorio VII, predecessore di Vittore III, e san Pier Damiani, cardinale e poi dottore della Chiesa.\nAl termine degli studi Bernardo fu ordinato sacerdote. Nel 1071 papa Alessandro II aveva da poco nominato principe di Capua Giordano. Nel 1080 il principe fece di Bernardo il suo cappellano e consigliere; all'epoca la politica del principato era favorevole al papato, ma nel 1082, rovesciate le alleanze, pass\u00f2 al partito imperiale. Fu anche confessore del duca Riccardo II di Capua.\nNel 1086 mor\u00ec Giovanni, vescovo di Forum Claudii: clero e popolo si riunirono per eleggere il successore, secondo l'uso del tempo. La scelta cadde su Bernardo e papa Vittore III, suo antico maestro, decise di recarsi di persona a Capua per consacrarlo vescovo (21 marzo 1087). La tassa ridotta di 20 ducati per la bolla di nomina indica che Carinola era una diocesi con rendite esigue.\nBernardo trasfer\u00ec la sede vescovile a Carinola. Con la nuova cattedrale di stile romanico a cinque navate, Bernardo costru\u00ec anche il palazzo vescovile.\nNel 1095 trasfer\u00ec nella cattedrale i resti di san Martino Penitente, fino ad allora sepolti in una grotta del Monte Massico.\nNell'anno 1100 Bernardo si rec\u00f2 a Roma da papa Pasquale II, che venne di persona a consacrare la nuova cattedrale.\nCulto.\nFu sepolto nella sua cattedrale, in un sarcofago di marmo, un esemplare di scultura romana reperito in qualche villa dei dintorni, donato dal conte Gionata Una \"Vita di San Bernardo\" fu scritta da un autore anonimo. Successivamente fu proclamato compatrono di Carinola.\nIl Martirologio Romano ricorda al 12 marzo Bernardo vescovo e confessore, ma il suo nome sarebbe stato aggiunto nel calendario capuano molto tempo dopo la sua morte."}
{"id": "3139210", "revid": "287204", "url": "https://it.wikipedia.org/wiki?curid=3139210", "title": "Samuel Ringgold Ward", "text": "\u00c8 stato l'autore dell'influente libro: \"Autobiography of a Fugitive Negro: his anti-slavery labours in the United States, Canada and England\", scritto dopo i suoi discorsi tenutisi nel 1853 in Gran Bretagna. Ci\u00f2 gli permise di raccogliere fondi per la \"Anti-slavery Society of Canada\" dove gli schiavi fuggiti dagli USA si rifugiarono negli anni 1850.\nGli anni della giovinezza.\nSamuel Ringgold Ward nacque schiavo nel 1817 sulla sponda orientale del Maryland, ma fugg\u00ec da bambino con i suoi genitori (William e Anne) nel 1820 nel New Jersey e poi si trasfer\u00ec a New York nel 1826.\nUna volta sistemati, i genitori di Ward lo iscrissero ad una \"African Free School\". Le \"African Free School\" erano scuole aperte agli schiavi dalla \"New York Manumission Society\", associazione che promuoveva l'abolizione della schiavit\u00f9.\nL'impegno pastorale e abolizionista.\nDopo aver lasciato la scuola, Samuel Ward lavor\u00f2 come insegnante e svilupp\u00f2 un vivo interesse per l'abolizionismo. \nNel 1838 si spos\u00f2 con Miss Reynolds quando insegnava a Newark.\nA 23 anni, nel maggio 1839, ebbe il permesso di predicare il Vangelo dalla New York Congregational Association, riunita a Poughkeepsie. Nel novembre dello stesso anno, fu nominato agente viaggiante della prima \"American Antislavery Society\"\ne in seguito della \"New York Anti-Slavery Society\", e nel 1841 ottenne la nomina a pastore. Nell'aprile dello stesso anno accett\u00f2 l'invito unanime della \"Congregational Church\" di South Butler Contea di Wayne (New York), di essere il loro pastore, e nel settembre dello stesso anno fu ordinato pubblicamente loro ministro (pi\u00f9 tardi, nel 1853, la Butler Congregational Church, nomin\u00f2 Antoinette Louisa Brown - la prima donna pastore negli Stati Uniti).\nNel 1843 Samuel Ward rinunci\u00f2 a malincuore all'attivit\u00e0 pastorale, avendo contratto una malattia all'ugola e alle tonsille, che compromise le sue capacit\u00e0 di oratore. Nel dicembre dello stesso anno si rec\u00f2 a Ginevra, dove inizi\u00f2 a studiare medicina con i dottori Williams e Bell.\nLa sua voce miglior\u00f2 e torn\u00f2 in America, dove fu nominato parroco della chiesa congregazionale a Cortland Village, New York, nel 1846.\nLe sue convinzioni sulla fine della schiavit\u00f9 e le sue capacit\u00e0 oratorie lo portarono alla politica; entr\u00f2 prima nel Liberty Party nel 1840 e pi\u00f9 tardi nel Free Soil Party nel 1848, diventando uno dei pochi di quest'ultimo partito interessato all'abolizionismo e quindi contrario all'ulteriore inclusione di stati schiavisti nell'organizzazione.\nAltri abolizionisti, sia bianchi che di colore, erano ben consapevoli delle capacit\u00e0 oratorie di Ward e lodarono il suo intenso impegno nel movimento abolizionista. La sua attivit\u00e0 lo port\u00f2 a stretto contatto con il compagno oratore e abolizionista Frederick Douglass, che disse di lui: \"Come oratore e pensatore [Ward] era di gran lunga superiore a tutti noi\" e che \"l'eccellenza del suo intelletto \u00e8 andata direttamente alla gloria della razza\".\nPochi progressi furono fatti in America, mentre lui era via ed egli constatava che \"qui ho visto di pi\u00f9 la follia, la malvagit\u00e0 e al tempo stesso l'invincibilit\u00e0 dell'odio americano per i neri, che io abbia mai visto altrove\". In quel periodo, il figlio pi\u00f9 giovane, William Reynolds Ward, mor\u00ec e fu sepolto, e nacquero due delle sue figlie, Emily e Alice. Da Cortland la famiglia si trasfer\u00ec a Syracuse, New York, nel 1851. Tuttavia il soggiorno fu breve, perch\u00e9 Samuel Ward partecip\u00f2 al \"Rescue Jerry\" (salvataggio di William Henry, soprannominato Jerry, uno schiavo fuggito), il primo giorno del mese di ottobre di quell'anno, che lo costrinse ad emigrare con una certa fretta in Canada, il novembre seguente.\nDurante gli ultimi anni di residenza di Samuel Ward negli Stati Uniti, era diventato editore e in parte proprietario di due giornali: il \"Farmer and Northern Star\" e l\"Impartial Citizen\" di Boston. Fu un convinto sostenitore della necessit\u00e0 di \"\"attivit\u00e0 anti-schiavit\u00f9, organizzazioni, agitazione, e giornali\" e consapevole della necessit\u00e0 che i giornali non fossero censurati, o peggio, come nel caso dell'uccisione di Elijah P. Lovejoy,\ninizi\u00f2 a studiare diritto.\nLa sua attivit\u00e0 contro la schiavit\u00f9 in Gran Bretagna.\nLa competenza di Samuel Ward fu richiesta in Canada. Gli fu offerto di collaborare con la \"Anti-Slavery Society of Canada\", che decise di inviarlo in Gran Bretagna per promuovere le attivit\u00e0 contro la schiavit\u00f9. Gli fu dato il nome di contatti a Londra che erano disposti ad ospitarlo, per rafforzare il loro lungo lavoro contro la schiavit\u00f9, ed erano disposti ad aiutarlo per organizzare una raccolta di fondi per quella causa, per il Canada.\nLa preparazione di Ward era nota e fu ben accolto in Gran Bretagna all'inizio del 1853, come egli stesso racconta:\nAlla riunione annuale della Congregational Union, Samuel Ward fu formalmente presentato ai membri da parte del Segretario, Rev. George Smith della Trinity Independent Chapel in compagnia del Rev. Charles Beecher, il fratello di Harriet Beecher Stowe che non aveva incontrato prima. Una cena per i ministri e delegati della Congregazione fu organizzato presso l'Hotel Radley, dove Samuel Ward tenne il suo primo discorso a Londra contro la schiavit\u00f9, riferendo la necessit\u00e0 di un sostegno finanziario per il Canada:\nLa visita di Samuel Ward a Londra era, ritenne, il momento pi\u00f9 fortunato per il suo sforzo di raccolta fondi: \"il duplice fatto che La capanna dello zio Tom era nelle mani di ogni persona e nel cuore, e la sua autrice di talento era ospite del popolo inglese. Per le finalit\u00e0 anti-schiavit\u00f9, un momento pi\u00f9 favorevole non avrebbe potuto essere scelto per visitare l'Inghilterra\".\nCome Samuel Ward ha inoltre spiegato: \"Quando la signora Stowe arriv\u00f2 in Inghilterra ... il libro da un lato dell'Atlantico, l'allocuzione (di James Sherman) dall'altro lato ... risvegliarono la maggiore attenzione alla causa anti-schiavit\u00f9 in Inghilterra, nel 1853, che si fosse mai vista dalla mobilitazione sulla questione dell'emancipazione nel 1832\".\nWard, dopo aver incontrato la signora Stowe in casa del Rev. James Sherman accanto alla sua Cappella Surrey in Blackfriars Road, nel maggio del 1853, fu invitato a rimanere al 'Surrey Chapel Parsonage' insieme con il marito della signora Stowe, il Rev. Dott. Calvin Ellis Stowe, e il fratello Rev. Charles Beecher, per tre settimane.\nIl 7 giugno 1853 Samuel Ward pronunci\u00f2 il suo pi\u00f9 importante discorso contro la schiavit\u00f9 a Londra, e si assicur\u00f2 che Lord Shaftesbury avrebbe assunto la presidenza. L'appello di Ward ebbe un impatto positivo, quasi immediatamente - il 21 giugno - port\u00f2 alla formazione di un comitato londinese destinato a raccogliere un sostegno finanziario per l'Anti-Slavery Society of Canada. Il Comitato comprendeva Lord Shaftesbury, il Rev. James Sherman, e S. H. Horman-Fisher, con G. W. Alexander, tesoriere. Ci\u00f2 port\u00f2 a diversi mesi di frenetico impegno in conferenze per Samuel Ward. Ricette inviti a parlare alla London Missionary Society, ente affine di beneficenza, e dai pulpiti delle pi\u00f9 illustri \"Dissenting divines\" nel paese.\nViaggiando per la sua causa, si rec\u00f2 in quasi tutte le contee dell'Inghilterra e poi in Scozia. Dopo soli dieci mesi, raccolse circa 1\u00a0200\u00a0\u00a3 di donazioni e fu possibile chiudere il comitato organizzatore. Un'ultima, grande riunione si tenne presso Crosby Hall il 20 marzo 1854, presieduta da Samuel Gurney, dove Samuel Ward fu accompagnato da molti di coloro che lo avevano aiutato - Rev. James Sherman, Samuel Horman Horman-Fisher, L. A. Chamerovzow, Esq., il reverendo James Hamilton D. D., il reverendo John Macfarlane e Josiah Conder.\nIl successo di Samuel Ward permise alla \"Anti-slavery society of Canada\" di finanziare la sua opera a sostegno degli schiavi fuggiti dagli Stati Uniti, e l'anno successivo, nel 1855, Ward pubblic\u00f2 il suo importante libro, \"Autobiography of a Fugitive Negro\", una dettagliata biografia della sua vita.\nIl ricavato gli permise di ritirarsi in Giamaica.\nGli ultimi anni.\nSamuel Ringgold Ward mor\u00ec probabilmente nel 1866 dopo aver trascorso i suoi ultimi undici anni di vita come ministro del culto e agricoltore in Giamaica."}
{"id": "3139211", "revid": "92723", "url": "https://it.wikipedia.org/wiki?curid=3139211", "title": "San Bernardo di Carinola", "text": ""}
{"id": "3139213", "revid": "92723", "url": "https://it.wikipedia.org/wiki?curid=3139213", "title": "San Bernardo di Capua", "text": ""}
{"id": "3139217", "revid": "88740", "url": "https://it.wikipedia.org/wiki?curid=3139217", "title": "Badra", "text": ""}
{"id": "3139222", "revid": "729019", "url": "https://it.wikipedia.org/wiki?curid=3139222", "title": "Stechkin APS", "text": "La Stechkin APS (\"Avtomati\u010deskij Pistolet Ste\u010dkina\", \"\u0410\u0432\u0442\u043e\u043c\u0430\u0442\u0438\u0447\u0435\u0441\u043a\u0438\u0439 \u041f\u0438\u0441\u0442\u043e\u043b\u0435\u0442 \u0421\u0442\u0435\u0447\u043a\u0438\u043d\u0430\") \u00e8 una pistola mitragliatrice russa. Essa porta il nome del suo inventore Igor' Jakovlevi\u010d Ste\u010dkin."}
{"id": "3139231", "revid": "113989171", "url": "https://it.wikipedia.org/wiki?curid=3139231", "title": "Bretleben", "text": "Bretleben \u00e8 una frazione della citt\u00e0 tedesca di An der Schm\u00fccke, nel \"Land\" della Turingia.\nStoria.\nIl 1\u00ba gennaio 2019 il comune di Bretleben venne fuso con la citt\u00e0 di Heldrungen e con i comuni di Gorsleben, Hauteroda, Hemleben e Oldisleben, formando la nuova citt\u00e0 di An der Schm\u00fccke."}
{"id": "3139235", "revid": "1669094", "url": "https://it.wikipedia.org/wiki?curid=3139235", "title": "Classe Aquastrada TMV 70", "text": "La classe Aquastrada TMV 70 \u00e8 una serie di quattro navi monocarena costruite dalla Rodriquez Cantieri Navali tra il 1998 e il 1999 commissionate dal Gruppo Tirrenia per essere utilizzate dalle societ\u00e0 regionali di navigazione per collegare le isole minori con il Continente. Raggiungono la velocit\u00e0 massima di 32 nodi, lunghe 70 metri hanno 3 ponti, due per i passeggeri e uno per le auto, possono trasportare 550 passeggeri e 57 autovetture. Le unit\u00e0 sono \"Isola di Procida\" e \"Isola di Capri\" realizzate per la societ\u00e0 campana Caremar originalmente per i collegamenti tra Napoli, Capri, Ischia e Procida e tra Anzio e Ponza, mentre \"Isola di Capraia\" per la societ\u00e0 Tirrenia \u2013 Compagnia Italiana di Navigazione per il collegamento tra Termoli e le Isole Tremiti, l\"'Isola di Vulcano\" per la Siremar per i collegamenti tra Milazzo e le Isole Eolie"}
{"id": "3139237", "revid": "1446238", "url": "https://it.wikipedia.org/wiki?curid=3139237", "title": "Etzleben", "text": "Etzleben \u00e8 un comune di 303 abitanti della Turingia, in Germania.\nAppartiene al circondario del Kyffh\u00e4user (targa KYF) ed \u00e8 parte della comunit\u00e0 amministrativa (\"Verwaltungsgemeinschaft\") di An der Schm\u00fccke."}
{"id": "3139239", "revid": "116159546", "url": "https://it.wikipedia.org/wiki?curid=3139239", "title": "Gorsleben", "text": "Gorsleben \u00e8 una frazione della citt\u00e0 tedesca di An der Schm\u00fccke, nel \"Land\" della Turingia.\nStoria.\nIl 1\u00ba gennaio 2019 il comune di Gorsleben venne fuso con la citt\u00e0 di Heldrungen e con i comuni di Bretleben, Hauteroda, Hemleben e Oldisleben, formando la nuova citt\u00e0 di An der Schm\u00fccke."}
{"id": "3139240", "revid": "287204", "url": "https://it.wikipedia.org/wiki?curid=3139240", "title": "Hauteroda", "text": "Hauteroda \u00e8 una frazione della citt\u00e0 tedesca di An der Schm\u00fccke.\nStoria.\nIl 1\u00ba gennaio 2019 il comune di Hauteroda venne fuso con la citt\u00e0 di Heldrungen e con i comuni di Bretleben, Gorsleben, Hemleben e Oldisleben, formando la nuova citt\u00e0 di An der Schm\u00fccke."}
{"id": "3139242", "revid": "580", "url": "https://it.wikipedia.org/wiki?curid=3139242", "title": "Madeleine Hartog Bell", "text": "Biografia.\nEx Miss Per\u00f9, Madeleine Hartog-Bell \u00e8 stata incoronata diciassettesima Miss Mondo, il 16 novembre 1967 presso il \"Lyceum Theatre\" di Londra, ricevendo la corona dalla Miss Mondo uscente, l'indiana Reita Faria. \u00c8 stata la prima Miss Mondo peruviana."}
{"id": "3139243", "revid": "116159551", "url": "https://it.wikipedia.org/wiki?curid=3139243", "title": "Heldrungen", "text": "Heldrungen \u00e8 una frazione della citt\u00e0 tedesca di An der Schm\u00fccke, nel \"Land\" della Turingia.\nStoria.\nIl 1\u00ba gennaio 2019 la citt\u00e0 di Heldrungen venne fusa con i comuni di Bretleben, Gorsleben, Hauteroda, Hemleben e Oldisleben, formando la nuova citt\u00e0 di An der Schm\u00fccke."}
{"id": "3139247", "revid": "1573940", "url": "https://it.wikipedia.org/wiki?curid=3139247", "title": "Africepheia", "text": "Africepheia \u00e8 un genere di ragni appartenente alla Famiglia Synaphridae.\nEtimologia.\nIl nome del genere \u00e8 la contrazione di \"African\" Cepheia, ad indicarne le somiglianze, nell'ambito dei Synaphridae, con il genere Cepheia e la diffusione, per gli esemplari raccolti sinora, sul solo territorio africano.\nCaratteristiche.\nSono ragni di dimensioni medio-grandi; per le caratteristiche pi\u00f9 generiche vedi la voce della famiglia Synaphridae.\nMaschi.\nSi distinguono dagli altri sinafridi per la forma del \"paracymbium\" e la struttura del \"conduttore\", strutture interne dei pedipalpi. Si differenzia dal genere simile Cepheia nell'avere il cefalotorace pi\u00f9 lungo che largo di entrambi i sessi di questo genere. Inoltre anche la forma del \"cymbium\" \u00e8 varie volte pi\u00f9 lungo che largo in Cepheia.\nFemmine.\nSi differenziano dalle altre sinafridi per i \"dotti copulatori\", strutture dell'epigino, che sono avvolti intorno a s\u00e9 stessi una dozzina di volte in Africepheia: negli altri sinafridi non sono avvolti pi\u00f9 di quattro volte. Inoltre le aperture stesse dei dotti sono in posizione antero-laterale negli Africepheia, ventrale o laterale nelle altre sinafridi.\nDistribuzione.\nIl genere \u00e8 stato finora rinvenuto in alcune localit\u00e0 della provincia malgascia di Antsiranana.\nTassonomia.\nQuesto genere \u00e8 monotipico: la morfologia particolare dei pedipalpi e la limitatezza degli esemplari raccolti non ne consentono l'accorpamento con altri generi conosciuti.\nAttualmente, a dicembre 2012, si compone di 1 specie:"}
{"id": "3139249", "revid": "287204", "url": "https://it.wikipedia.org/wiki?curid=3139249", "title": "Hemleben", "text": "Hemleben \u00e8 una frazione della citt\u00e0 tedesca di An der Schm\u00fccke.\nStoria.\nIl 1\u00ba gennaio 2019 il comune di Hemleben venne fuso con la citt\u00e0 di Heldrungen e con i comuni di Bretleben, Gorsleben, Hauteroda e Oldisleben, formando la nuova citt\u00e0 di An der Schm\u00fccke."}
{"id": "3139250", "revid": "1543377", "url": "https://it.wikipedia.org/wiki?curid=3139250", "title": "Oberheldrungen", "text": "Oberheldrungen (letteralmente \"Heldrungen di sopra\", in contrapposizione alla vicina Heldrungen) \u00e8 un comune di abitanti della Turingia, in Germania.\nAppartiene al circondario del Kyffh\u00e4user."}
{"id": "3139251", "revid": "1543377", "url": "https://it.wikipedia.org/wiki?curid=3139251", "title": "Marcello Manni", "text": "Biografia.\nReduce dal fronte di guerra, cui aveva partecipato come \u201cragazzo del \u201899\u201d meritando una medaglia di bronzo al valor militare. \nAder\u00ec al movimento fascista che si stava formando a Firenze intorno ad Alessandro Pavolini.\nSuccessivamente per\u00f2, cio\u00e8 dopo il fervore dell'immediato dopoguerra e del consolidamento del regime fascista, Manni sembr\u00f2 disinteressarsi alla politica e non ebbe alcun ruolo nelle vicende che segnarono l'affermarsi dell'egemonia mussoliniana. Accett\u00f2 un'offerta per dirigere, a Palermo, una scuola-tipografia di un ente di formazione professionale, e visse nel capoluogo siciliano dal 1930 al 1943, estraneo all'attivit\u00e0 politica, bench\u00e9 legato da amicizia con le gerarchie del regime.\nNel 1943, alla caduta del fascismo e in pieno marasma istituzionale, fu per\u00f2 naturalmente riassorbito dalla sua famiglia ideologica e ader\u00ec alla Repubblica di Sal\u00f2, mettendo la sua esperienza di giornalista a disposizione del declinante regime. Si trasfer\u00ec al nord, dove gli fu affidata la direzione del \"Gazzettino di Venezia\", incarico che ricopr\u00ec fino alla fine del conflitto. Arrestato e processato per collaborazionismo, fu riconosciuto immune da qualsiasi colpa, se non quella di aver diretto, con correttezza professionale, un giornale che non poteva che esprimere le opinioni perdenti.\nAssolto e liberato, ma ormai escluso dal giornalismo politico, stabil\u00ec contatti con la Confederazione dell'Agricoltura e, a Roma, fond\u00f2 il giornale \"Il Torchio\" e, successivamente, l\u2019\"Oleario\", che diresse fino alla morte avvenuta nel 1955.\n\"Giovinezza\" e \"Canzone viola\".\nSostenitore del fascismo, Manni \u00e8 principalmente noto per aver reinterpretato, modificandone il testo, la canzone goliardica \"Giovinezza\", poi divenuta inno degli Arditi e del Fascismo, con musica composta inizialmente da Giuseppe Blanc. La grande diffusione del canto, prima in guerra, sia durante l'Impresa di Fiume e fra gli squadristi, spinse Manni, figlio di un editore fiorentino e a sua volta autore dilettante, a pubblicare la versione degli Arditi come una sua creazione originale, spingendo Blanc ad un'azione legale, senza successo.\nL'inno fu cantato dai reparti d'assalto impegnati, dopo Caporetto, sulla linea del Piave. Le differenze tra la versione bellica e quella goliardica non sono tanto ideologiche (un canto \"d'amore e di gaiezza\" contrapposto ad uno violentemente bellicistico), come vorrebbe ideologicamente far notare tra le righe qualche autore, bens\u00ec di sostanza, visto che la base ideale rimane la medesima: irredentismo, interventismo, culto della giovent\u00f9 e della \"bella morte\", anche se con gradi d'importanza diversi. \u00c8 chiaro come entrambe le due versioni si inseriscono nella medesima corrente culturale che dalla Belle \u00e9poque sfoci\u00f2 nella Grande Guerra e da questa pass\u00f2 poi al Fascismo: d'altronde entrambi gli autori originari furono patrioti e volontari in guerra. Manni ha anche composto la versione originale della \"Canzone viola\" nel 1930, riedita da Narciso Parigi e divenuta l'inno ufficiale della Fiorentina."}
{"id": "3139253", "revid": "287204", "url": "https://it.wikipedia.org/wiki?curid=3139253", "title": "Oldisleben", "text": "Oldisleben \u00e8 una frazione della citt\u00e0 tedesca di An der Schm\u00fccke.\nStoria.\nIl 1\u00ba gennaio 2019 il comune di Oldisleben venne fuso con la citt\u00e0 di Heldrungen e con i comuni di Bretleben, Gorsleben, Hauteroda e Hemleben, formando la nuova citt\u00e0 di An der Schm\u00fccke."}
{"id": "3139255", "revid": "1446238", "url": "https://it.wikipedia.org/wiki?curid=3139255", "title": "Clingen", "text": "Clingen \u00e8 una citt\u00e0 di 1.076 abitanti della Turingia, in Germania.\nAppartiene al circondario del Kyffh\u00e4user (targa KYF) ed \u00e8 parte della comunit\u00e0 amministrativa (\"Verwaltungsgemeinschaft\") di Greu\u00dfen."}
{"id": "3139258", "revid": "766932", "url": "https://it.wikipedia.org/wiki?curid=3139258", "title": "Reita Faria", "text": "Biografia.\nEx Miss Bombay, Reita Faria \u00e8 stata incoronata sedicesima Miss Mondo, il 17 novembre 1966 presso il Lyceum Theatre di Londra, ricevendo la corona dalla Miss Mondo uscente, la britannica Lesley Langley. \u00c8 stata la prima Miss Mondo indiana.\nDopo l'anno di regno, Reita Faria abbandon\u00f2 il mondo dello spettacolo, preferendo invece studiare medicina. Attualmente vive a Dublino, in Irlanda con il marito, l'endocrinologo David Powell che ha sposato nel 1971, con cui ha avuto due figli e cinque nipoti. in diverse occasioni Reita Faria ha fatto parte della giuria di Miss India e di Miss Mondo."}
{"id": "3139261", "revid": "113956006", "url": "https://it.wikipedia.org/wiki?curid=3139261", "title": "Greu\u00dfen", "text": "Greu\u00dfen \u00e8 una citt\u00e0 della Turingia, in Germania.\nAppartiene al circondario del Kyffh\u00e4user.\nStoria.\nIl 31 dicembre 2019 vennero aggregati alla citt\u00e0 di Greu\u00dfen la citt\u00e0 di Gro\u00dfenehrich e il comune di Wolferschwenda."}
{"id": "3139271", "revid": "729019", "url": "https://it.wikipedia.org/wiki?curid=3139271", "title": "Alfred Gruenther", "text": "Biografia.\nGruenther nacque a Platte Center, Nebraska e frequent\u00f2 la St. Thomas Academy a Saint Paul, nel Minnesota, diplomandosi nel 1918 presso la United States Military Academy. Egli prest\u00f2 servizio nello staff della III, V e XV armata oltre che a ricoprire il ruolo di uno dei principali pianificatori dell'invasione americana del Nordafrica nel 1942 e dell'Italia nel 1943.\nDopo la seconda guerra mondiale egli divenne deputato comandante delle forze statunitensi in Austria nel 1945 per poi essere nominato supremo comandante delle forze alleate in Europa nel 1953, rimanendo in servizio sino al proprio ritiro dall'esercito nel 1956. Egli apparve sulla copertina del \"Time\", il 6 febbraio 1956.\nDopo essersi ritirato dall'esercito, fu presidente della Croce Rossa americana dal 1957 al 1964 e membro del Draper Committee, apparendo persino il 10 febbraio del 1957 al famoso quiz show What's My Line.\nMor\u00ec a Washington il 30 maggio 1983 alla veneranda et\u00e0 di 94 anni."}
{"id": "3139273", "revid": "113989386", "url": "https://it.wikipedia.org/wiki?curid=3139273", "title": "Niederb\u00f6sa", "text": "Niederb\u00f6sa (letteralmente \"B\u00f6sa di sotto\", in contrapposizione alla vicina Oberb\u00f6sa \u2013 \"B\u00f6sa di sopra\") \u00e8 un comune di 139 abitanti della Turingia, in Germania.\nAppartiene al circondario del Kyffh\u00e4user (targa KYF) ed \u00e8 parte della comunit\u00e0 amministrativa (\"Verwaltungsgemeinschaft\") di Greu\u00dfen."}
{"id": "3139279", "revid": "1446238", "url": "https://it.wikipedia.org/wiki?curid=3139279", "title": "Topfstedt", "text": "Topfstedt \u00e8 un comune di 621 abitanti della Turingia, in Germania.\nAppartiene al circondario del Kyffh\u00e4user (targa KYF) ed \u00e8 parte della comunit\u00e0 amministrativa (\"Verwaltungsgemeinschaft\") di Greu\u00dfen."}
{"id": "3139285", "revid": "110157", "url": "https://it.wikipedia.org/wiki?curid=3139285", "title": "Trebra", "text": "Trebra \u00e8 un comune di 304 abitanti della Turingia, in Germania.\nAppartiene al circondario del Kyffh\u00e4user (targa KYF) ed \u00e8 parte della comunit\u00e0 amministrativa (\"Verwaltungsgemeinschaft\") di Greu\u00dfen."}
{"id": "3139289", "revid": "287204", "url": "https://it.wikipedia.org/wiki?curid=3139289", "title": "Chiarissimo Fancelli", "text": "Vita e opere.\nDi Chiarissimo Fancelli non abbiamo una data di nascita certa, nonostante che Filippo Baldinucci ci abbia lasciato una sua \"Vita\" nel tomo \"Notizie de' Professori del Disegno, Da Cimabue in qua\", si sa comunque che nacque a Settignano, paese prossimo a Firenze, alla fine del Cinquecento. Esercit\u00f2 la sua arte prevalentemente in Toscana.\nArtista nato a cavallo tra il Manierismo e il Barocco, fu influenzato dal Buontalenti, l'ultimo manierista, ma anche dai grandi scultori fiorentini dello stesso periodo come Bartolomeo Ammannati e il Giambologna.\nVisse il tramonto della grande maniera e la nascita del barocco all'inizio di un periodo nel quale Firenze cominci\u00f2 a mostrare i segni del suo declino artistico.\nEntr\u00f2 nella bottega di Giovanni Caccini dove apprese l'arte della scultura e del restauro delle antiche statue. Fra le sue prime opere il Baldinucci cita un pergamo e le statue di \"Santa Cristina\" e \"Santa Maria Maddalena\" per il Duomo di Pisa che nel volume \"Nuova guida per la citt\u00e0 di Pisa\" del 1833 vengono datate 1588 il che ci fa capire che il Fancelli sia nato prima di questa data e abbastanza adulto da compiere delle sculture di propria mano.\nChiamato a corte da Cosimo II de' Medici fece un busto del Granduca posto in un palazzo in Borgo Santi Apostoli gi\u00e0 propriet\u00e0 delle Monache di Candeli. Da questo momento fu chiamato sempre pi\u00f9 spesso per varie commissioni come il restauro di alcune statue antiche che si trovavano nella Galleria degli Uffizi e nella raccolta di Palazzo Pitti e per le quali, il giorno 29 febbraio 1619, probabilmente una statua romana di Ercole, viene pagato nella misura di Lire 119.\nOltre ad altre 168 lire per aver restaurato una statua della dea \"Vesta\" in alabastro greco.\nUn altro busto del Granduca si trova sul cornicione di Palazzo Donati in Borgo Albizi, ma la sua opera pi\u00f9 famosa fu la decorazione della Loggia del Grano con mascheroni che abbellivano gli angoli dell'edificio costruito da Giulio Parigi nel 1619. Come dice il Baldinucci:\nI suoi \"Mascheroni\" richiamano palesemente l'esempio buontalentiano della Fontana dello Sprone aggiungendovi un manierismo ormai estremo nella trasfigurazione degli ornamenti, volti bacchici mutuati dal teatro barocco dell'invenzione, non pi\u00f9 legati alle forme pure del Rinascimento con volumi ben dosati, ma che escono dalle loro stesse cornici creando ali e cartigli.\nNel 1622 lavora a Livorno nel Palazzo della Colonnella dove scolpisce altri busti dei Principi Medicei anche se curiosamente viene definito: \"scultore Sanese\" e non fiorentino.\nFra le sue opere pi\u00f9 celebri si pu\u00f2 annoverare la \"Statua di Vulcano\" posta nel giardino di Palazzo Pitti abitazione del Granduca di Toscana.\nNel 1624 \u00e8 citata una sua posizione di prestigio all'interno dell'Accademia del Disegno, dato che in un documento datato 21 settembre 1624 i soci vengono invitati a pagare la tassa d'iscrizione allo scultore fiorentino.\nMentre a Pisa decor\u00f2 Palazzo Lanfreducci alla Giornata sul Lungarno Pacinotti con lo stemma della casata. Nel 1627 venne incaricato di ricomporre ed integrare il pulpito di Giovanni Pisano danneggiato dall'incendio del 1595, ma fin\u00ec per utilizzarne pochissime parti e realizz\u00f2 di fatto un nuovo pulpito di forma rettangolare posto verso met\u00e0 navata destra della cattedrale. Successivamente, quando nel 1926 il pulpito di Giovanni Pisano venne riassemblato nella maniera ritenuta all'epoca pi\u00f9 vicina possibile all'originale, il pulpito di Fancelli, senza le parti del Pisano, venne spostato nella chiesa di Santo Stefano dei Cavalieri.\nSecondo il Baldinucci Chiarissimo Fancelli mor\u00ec a Firenze il 23 maggio del 1632 e sepolto nella Basilica della Santissima Annunziata. Tra i suoi allievi Domenico Pieratti e Giovanni Battista Pieratti ma il pi\u00f9 celebre fu Giovanni Gonnelli pi\u00f9 conosciuto come il \"Cieco da Gambassi\"."}
{"id": "3139290", "revid": "74415", "url": "https://it.wikipedia.org/wiki?curid=3139290", "title": "Automotrice Purrey", "text": "L'automotrice Purrey era un rotabile automotore a vapore costruito in Francia dalla societ\u00e0 Purrey.\nStoria.\nAlla fine del XIX secolo molte compagnie ferroviarie cercavano di ridurre i costi di esercizio della trazione a vapore ricorrendo a sistemi innovativi; uno di questi fu la costruzione di particolari locomotive ibride composte di macchina e compartimenti viaggiatori o bagagliai. Tuttavia rimaneva l'inconveniente della scarsa prestazione delle locomotive o del poco spazio utilizzabile.\nUna delle soluzioni di inizio XX secolo fu il motore a vapore brevettato dall'ingegnere francese Valentin Purrey. La produzione dell'automotrice che lo utilizzava venne avviata nello stabilimento di Bordeaux e gi\u00e0 nel 1903 ne erano state fornite circa cinquanta unit\u00e0 a varie societ\u00e0 di trasporti su ferro della Francia oltre alle 50 unit\u00e0 della Compagnie G\u00e9n\u00e9rale des Omnibus-Paris. Furono utilizzate dalla societ\u00e0 PLM e da altre societ\u00e0 di varie nazioni. \nIn Italia, vennero fornite 2 unit\u00e0 alla Societ\u00e0 per le Strade Ferrate del Mediterraneo, e 1 unit\u00e0 alla Societ\u00e0 per le Strade Ferrate della Sicilia; le Ferrovie dello Stato le immatricolarono nel gruppo 80."}
{"id": "3139292", "revid": "125253361", "url": "https://it.wikipedia.org/wiki?curid=3139292", "title": "Madison Brengle", "text": "Biografia.\nCarriera sportiva.\n2004-2005.\nA soli 14 anni inizia il suo percorso sportivo nel circuito ITF tentando la qualificazione al torneo di Allentown, ma perde al primo turno; diversamente si ferma al secondo turno al torneo ITF di Baltimora. Partecipa per la prima volta ad un torneo ITF nel 2005 a Saint Paul, perdendo subito al primo turno contro Alexandra Mueller; al torneo di El Paso si migliora raggiungendo il secondo turno in singolare ed esordendo nel doppio con Liina Suurvarik. A met\u00e0 luglio raggiunge la prima finale in un torneo ITF a Baltimora e vince il primo titolo in singolare contro Beau Jones; nel doppio invece si ferma ai quarti di finale. Il mese successivo tenta la qualificazione agli US Open ma perde subito al primo turno.\n2006-2007.\nA met\u00e0 giugno 2006 raggiunge la seconda finale in singolare al torneo ITF di Hilton Head ma perde contro Julie Ditty. Nuovamente partecipa alle qualificazioni degli US Open ma si arrende al secondo turno. \nAd inizio 2007 riceve una wild card per il tabellone principale degli Australian Open, ma viene subito eliminata dalla svizzera Patty Schnyder. In seguito perde in finale al torneo ITF di Clearwater contro Stanislava Hrozenksa e il medesimo risultato ottiene al torneo ITF di Hammond. Tenta la qualificazione al Roland Garros, perdendo al secondo turno di qualificazione, mentre al torneo di Birmingham perde subito nelle qualificazioni. Dopo aver raggiunto la finale del torneo juniores di Wimbledon, dove viene sconfitta da Urszula Radwa\u0144ska con il punteggio di 6-2, 3-6, 0-6, coglie la prima vittoria a livello senior a Los Angeles battendo al primo turno Flavia Pennetta per 6-1, 6-3, riceve poi una wild card per il tabellone principale degli US Open, ma anche qui viene subito eliminata per mano della connazionale Bethanie Mattek-Sands. Nel doppio in coppia con Ashley Weinhold perde subito al primo turno. A fine ottobre vince il primo titolo ITF nel doppio ad Augusta in coppia con Kristy Frilling.\n2008.\nAd inizio anno perde subito al primo turno agli Australian Open, in seguito raggiunge la semifinale nel torneo ITF di Las Vegas. Al torneo WTA di Indian Wells perde subito al primo turno e poi vince il secondo titolo ITF nel doppio a Indian Harbour Beach con Kristy Frilling. Al Roland Garros perde subito contro Bethanie Mattek-Sands e poi perde all'ultimo turno di qualificazione per il torneo di Barcellona. Ad inizio agosto si ferma in semifinale al torneo ITF di Vancouver e poco dopo raggiunge la semifinale nel doppio al torneo WTA di Cincinnati. Agli US Open perde nel secondo turno di qualificazione e in chiusura d'anno raggiunge la semifinale nel doppio al torneo ITF di Troy e la semifinale in singolare a San Diego.\n2009.\nL'anno inizia con la mancata qualificazione agli Australian Open e poco dopo raggiunge un'altra semifinale in singolare al torneo ITF di Laguna Nigel. Dopo la sconfitta nelle qualificazioni al torneo di Monterrey e Marbella, al torneo di Charleston perde al primo turno contro Anastasia Rodionova. Fallisce la qualificazione anche a Estoril, Strasburgo e al Roland Garros. A Wimbledon perde al terzo turno di qualificazione, ma poi raggiunge la semifinale nel torneo ITF di Boston. Dopo la mancata qualificazione al torneo di Stanford, al torneo ITF di Vancouver perde in finale nel doppio con Lilia Osterloh. Fallita la partecipazione agli US Open, torna alla vittoria in un main draw di un torneo del WTA Tour al Bell Challenge 2009 di Qu\u00e9bec. In chiusura d'anno raggiunge la semifinale al torneo ITF di Troy.\n2010.\nL'anno inizia con la mancata qualificazione al torneo di Brisbane e agli Australian Open. Al torneo WTA di Memphis perde al primo turno ma, dopo un passaggio a vuoto ad Acapulco, al torneo ITF di Osprey raggiunge la finale nel doppio con Asia Muhammed. Al Roland Garros perde nel secondo turno di qualificazione e dopo un passo falso anche a Birmingham, raggiunge il medesimo risultato anche a Wimbledon. A fine giugno al torneo ITF di Boston perde in finale contro Jamie Hampton. Non passa le qualificazioni a Stanford, San Diego e Cincinnati; agli US Open perde nel primo turno di qualificazione contro Claire de Gubernatis. Dopo la mancata partecipazione al torneo di Quebec City raggiunge la semifinale nel torneo ITF di Saguenay. In chiusura d'anno vince il titolo ITF nel doppio al torneo di Troy e al torneo di Grapevine arriva in semifinale in singolare e nel doppio.\n2011.\nL'anno inizia con gli Australian Open, dove perde al primo turno di qualificazione; al successivo torneo di Rancho Santa Fe arriva in finale nel singolare. Al torneo di Hammond vince il titolo in singolare, mentre in doppio perde in semifinale. Al Roland Garros non accede al tabellone principale avendo perso subito nelle qualificazioni, e cos\u00ec avviene anche a Wimbledon. Al Citi Open raggiunge il secondo turno in singolare e il primo nel doppio. Sia a Cincinnati che agli US Open perde al primo turno di qualificazione; mentre a Quebec City perde il primo turno in doppio. Alla fine dell'anno raggiunge la finale in doppio a Rock Hill e al torneo di Grapevine arriva in semifinale in singolare.\n2012.\nAnche a quest'anno non si qualifica per lo slam australiano ma subito dopo arriva in semifinale in doppio al torneo di Plantation con Hsu Chieh-Yu. Questo risultato lo ottiene anche al torneo ITF di Rancho Santa Fe. A met\u00e0 marzo stravince al torneo ITF di Fort Walton Beach dove si aggiudica il titolo in doppio e in singolare. Al Roland Garros perde al secondo turno di qualificazione, ma poco dopo arriva in semifinale al torneo ITF di Nottingham nel doppio. A Wimbledon perde subito nelle qualificazioni e cos\u00ec replica agli US Open. In chiusura d'anno ottiene come migliore risultato i quarti di finale in singolare al torneo ITF di Barnstaple.\n2013.\nL'anno inizia con la mancata qualificazione agli Australian Open. A febbraio ottiene il quarto titolo ITF in singolare al torneo di Rancho Santa Fe e a fine aprile arriva in semifinale al torneo di Charlottesville. Al Roland Garros perde al primo turno di qualificazione e cos\u00ec avviene anche a Wimbledon. Ad inizio luglio perde la finale nel torneo ITF di Sacramento contro Mayo Hibi mentre a fine mese arriva in semifinale in doppio al torneo ITF di Lexington. A Landisville vince il torneo in singolare, mentre si ferma in semifinale nel doppio. Agli US Open perde all'ultimo turno di qualificazione, ma poi a met\u00e0 ottobre arriva in semifinale al torneo ITF di Macon. In chiusura d'anno al torneo ITF di Florence, vince il titolo in doppio, mentre perde in finale in singolare.\n2014.\nL'anno inizia con il primo turno al torneo di Hobart e l'ennesima mancata qualificazione agli Australian Open. Dopo vari tentativi di qualificazione ad Acapulco, Indian Wells, Charleston e Stoccarda. Al Roland Garros perde nel primo turno di qualificazione contro Paula Kania. A Wimbledon perde all'ultimo turno di qualificazione contro Tereza Smitkova, ma poco dopo raggiunge la semifinale al torneo ITF di Sacramento. Ritorna a vincere al torneo ITF di Lexington in singolare contro Nicole Gibbs e la settimana dopo giunge in semifinale al torneo ITF di Vancouver. A fine agosto si qualifica agli US Open e perde al secondo turno contro Sabine Lisicki; medesimo risultato arriva anche al torneo di Quebec City. In chiusura d'anno vince il settimo titolo ITF in singolare al torneo di Las Vegas e il titolo ITF in doppio a Macon.\n2015.\nAd inizio anno, ottiene la prima finale WTA della carriera ad Hobart, dove viene battuta da Heather Watson per 3-6, 4-6; agli Australian Open si ferma al quarto turno contro Madison Keys. Dopo alcuni secondi turni a Rio, Indian Wells e Miami, giunge in finale nel torneo ITF di Osprey, dove perde contro Alexa Glatch. Dopo un quarto turno a Charleston, arriva in semifinale al torneo WTA di Stoccarda e subito dopo nel doppio a Praga con Janette Husarova. Al Roland Garros perde al primo turno in singolare, mentre in doppio arriva al secondo turno. A Wimbledon ottiene come miglior risultato il secondo turno nel doppio misto con Nicholas Monroe e agli US Open raggiunge il terzo turno in singolare. Alla fine dell'anno raggiunge i quarti a Linz.\n2016.\nL'anno inizia con il terzo turno ottenuto agli Australian Open, in seguito giunge nei quarti a Dubai e ad inizio aprile vince il titolo ITF in singolare a Osprey. Al Roland Garros si spinge fino al terzo turno in doppio con Tatjana Maria e la settimana dopo approda in semifinale in singolare al torneo di 's-Hertogenbosch. A Wimbledon non va oltre il secondo turno in doppio e agli US Open si ferma al primo turno in entrambi i tabelloni. In chiusura d'anno arriva in semifinale in doppio al torneo di Lussemburgo.\n2017.\nQuest'anno inizia con i quarti di finale ad Auckland, ma poi nello slam australiano non passa il primo turno. Ritorna a vincere al torneo ITF di Charlottesville, dove si aggiudica il titolo nel singolare, mentre in doppio arriva in finale. La settimana dopo vince il decimo titolo ITF in singolare nel torneo di Charleston. All'Open di Francia si ferma al secondo turno in entrambi i tabelloni, mentre a Wimbledon approda al terzo turno in singolare. Agli US Open perde al primo turno e alla fine dell'anno non va oltre il secondo turno di Lussemburgo.\n2018.\nL'anno inizia molto bene con la semifinale in doppio al torneo di Auckland con Nicole Melichar; nello slam australiano perde subito in singolare, mentre arriva al secondo turno in doppio. Ad inizio febbraio conquista il titolo ITF in singolare a Midland. Ritorna a fare bene al torneo ITF di Indian Harbour Beach, dove arriva in semifinale. Ad inizio maggio perde la finale al torneo ITF di Charleston contro Taylor Townsend. Dopo un primo turno al Roland Garros, a Wimbledon approda al secondo turno e poi vince il titolo ITF in singolare al torneo di Landisville. Agli US Open perde nel primo turno e poi approda in semifinale al torneo ITF di Templeton. L'anno si chiude con la vittoria in singolare al torneo ITF di Stockton.\n2019.\nL'anno inizia con un secondo turno nello slam di Melbourne; in seguito raggiunge nel torneo ITF di Midland e arriva al secondo turno a Indian Wells. A fine aprile raggiunge la finale al torneo ITF di Charlottesville in singolare e la settimana dopo in doppio perde la finale al torneo di Charleston con Lauren Davis. Al torneo ITF di Bonita Springs arriva in semifinale nel doppio e al Roland Garros perde al primo turno contro Karolina Pliskova."}
{"id": "3139294", "revid": "76963", "url": "https://it.wikipedia.org/wiki?curid=3139294", "title": "Lesley Langley", "text": "Biografia.\nEx Miss Regno Unito, Lesley Langley \u00e8 stata incoronata quindicesima Miss Mondo, il 19 novembre 1965 presso il Lyceum Theatre di Londra, ricevendo la corona dalla Miss Mondo uscente, la britannica Ann Sydney. \u00c8 stata la terza Miss Mondo britannica, dopo che l'anno prima il titolo era stato vinto dalla Sydeny, e nel 1961 da Rosemarie Frankland.\nDurante l'anno di regno, la Langley incontr\u00f2 e spos\u00f2 il jazzista Alan Haven, dal quale ebbe una figlia Chloe. La coppia ha poi divorziato, e Lesley Langley ha lavorato presso uno studio medico.\nHa interpretato una piccola parte nel film \"Agente 007 - Missione Goldfinger\"."}
{"id": "3139295", "revid": "1446238", "url": "https://it.wikipedia.org/wiki?curid=3139295", "title": "Wasserthaleben", "text": "Wasserthaleben \u00e8 un comune di 442 abitanti della Turingia, in Germania.\nAppartiene al circondario del Kyffh\u00e4user (targa KYF) ed \u00e8 parte della comunit\u00e0 amministrativa (\"Verwaltungsgemeinschaft\") di Greu\u00dfen."}
{"id": "3139297", "revid": "1446238", "url": "https://it.wikipedia.org/wiki?curid=3139297", "title": "Westgreu\u00dfen", "text": "Westgreu\u00dfen (letteralmente: \"Greu\u00dfen ovest\" \u2013 in riferimento alla vicina citt\u00e0 di Greu\u00dfen) \u00e8 un comune di 408 abitanti della Turingia, in Germania.\nAppartiene al circondario del Kyffh\u00e4user (targa KYF) ed \u00e8 parte della comunit\u00e0 amministrativa (\"Verwaltungsgemeinschaft\") di Greu\u00dfen."}
{"id": "3139299", "revid": "767487", "url": "https://it.wikipedia.org/wiki?curid=3139299", "title": "Secondo Ricci", "text": "Carriera.\nClub.\nDopo aver giocato per e Russi, Ricci pass\u00f2 al Bologna in Serie A ed esord\u00ec in maglia rossobl\u00f9 il 16 ottobre 1938 in Bologna-Lazio (2-0). Nella sua lunga militanza al Bologna, durata fino al 1950, ebbe numerosi problemi fisici ed infortuni, tra cui un'operazione all'anca nel 1941 e una frattura a una gamba nella stagione 1947-1948. Nonostante ci\u00f2 gioc\u00f2 molti campionati ad alto livello e vinse due scudetti nel 1938-1939 e nel 1940-1941.\nNazionale.\nRicci gioc\u00f2 la sua unica partita in Nazionale il 14 aprile 1940 nell'amichevole contro la Romania."}
{"id": "3139300", "revid": "1442080", "url": "https://it.wikipedia.org/wiki?curid=3139300", "title": "Austrocheirus isasii", "text": "L\u2019austrocheiro (Austrocheirus isasii) \u00e8 un dinosauro carnivoro appartenente agli abelisauroidi. Visse nel Cretaceo superiore (Maastrichtiano, circa 70 milioni di anni fa) e i suoi resti sono stati ritrovati in Argentina.\nDescrizione.\nConosciuto per uno scheletro alquanto incompleto e sprovvisto di cranio, questo animale doveva avere un aspetto simile a quello dei dinosauri carnivori primitivi, vissuti anche un centinaio di milioni di anni prima. Lungo circa quattro metri, l'austrocheiro possedeva zampe anteriori relativamente lunghe se rapportate a quelle dei suoi parenti. \nClassificazione.\nQuesto dinosauro appartiene a quel gruppo di animali noti come abelisauri, vissuti nel Cretaceo nei continenti meridionali. \"Austrocheirus\", nonostante sia apparso alla fine dell'era dei dinosauri, possedeva caratteristiche molto primitive e all'interno del gruppo degli abelisauri potrebbe aver occupato una posizione basale. Un altro animale simile, vissuto qualche milione di anni prima, era \"Ilokelesia\"."}
{"id": "3139301", "revid": "22356", "url": "https://it.wikipedia.org/wiki?curid=3139301", "title": "Austrocheirus", "text": ""}
{"id": "3139303", "revid": "88740", "url": "https://it.wikipedia.org/wiki?curid=3139303", "title": "Badra (Germania)", "text": "Badra \u00e8 una frazione del comune tedesco di Kyffh\u00e4userland."}
{"id": "3139309", "revid": "81103", "url": "https://it.wikipedia.org/wiki?curid=3139309", "title": "Coahuilaceratops magnacuerna", "text": "Il coahuilaceratopo (Coahuilaceratops magnacuerna) era un dinosauro erbivoro appartenente ai ceratopsidi. Visse nel Cretaceo superiore (Campaniano, circa 75 milioni di anni fa) e i suoi resti fossili sono stati ritrovati in Messico.\nDescrizione.\nQuesto dinosauro, conosciuto attraverso i resti parziali di un giovane e un adulto, aveva il classico aspetto di tutti i ceratopsidi: corpo massiccio, coda relativamente corta, becco da pappagallo e testa fornita di corna e collare osseo. \"Coahuilaceratops\", tuttavia, si caratterizzava per l'enorme sviluppo delle corna sopraorbitali: queste erano pi\u00f9 lunghe che in qualsiasi altro dinosauro (almeno 1,2 metri), spesse e ricurve verso il basso. Il collare osseo si allungava posteriormente ed era circondato da piccole protuberanze, simili a quelle che si trovavano sui collari di \"Agujaceratops\" e \"Pentaceratops\". Al contrario di questi due animali, \"Coahuilaceratops\" possedeva una coppia di protuberanze anche lungo la linea mediana del collare.\nClassificazione.\nIl coahuilaceratopo \u00e8 un tipico rappresentante dei ceratopsidi, o dinosauri cornuti. Il collare osseo allungato e dotato di ampie finestre lo denota come appartenente ai casmosaurini, una sottofamiglia comprendente anche il ben noto triceratopo. In particolare, le caratteristiche di \"Coahuilaceratops\" hanno indotto i paleontologi a ritenere che questo animale fosse strettamente imparentato con il primitivo \"Anchiceratops\" e con \"Arrhinoceratops\"."}
{"id": "3139310", "revid": "22356", "url": "https://it.wikipedia.org/wiki?curid=3139310", "title": "Coahuilaceratops", "text": ""}
{"id": "3139311", "revid": "88740", "url": "https://it.wikipedia.org/wiki?curid=3139311", "title": "Bendeleben", "text": "Bendeleben \u00e8 una frazione del comune tedesco di Kyffh\u00e4userland."}
{"id": "3139314", "revid": "88740", "url": "https://it.wikipedia.org/wiki?curid=3139314", "title": "Seega", "text": "Seega \u00e8 una frazione del comune tedesco di Kyffh\u00e4userland.\nGeografia fisica.\n\u00c8 baganato dal fiume Wipper, affluente della Unstrut. "}
{"id": "3139316", "revid": "88740", "url": "https://it.wikipedia.org/wiki?curid=3139316", "title": "G\u00f6llingen", "text": "G\u00f6llingen \u00e8 una frazione del comune tedesco di Kyffh\u00e4userland.\nGeografia fisica.\n\u00c8 bagnata dal fiume Wipper, affluente della Unstrut."}
{"id": "3139317", "revid": "35161236", "url": "https://it.wikipedia.org/wiki?curid=3139317", "title": "A-DATA", "text": ""}
{"id": "3139318", "revid": "125763979", "url": "https://it.wikipedia.org/wiki?curid=3139318", "title": "Al passo con i Kardashian", "text": "Al passo con i Kardashian (\"Keeping Up with the Kardashians\", spesso abbreviato in \"KUWTK\") \u00e8 un reality televisivo statunitense creato da Ryan Seacrest, che \u00e8 anche produttore esecutivo. \u00c8 andato in onda sulla rete via cavo E! dal 14 ottobre 2007 al 2021 per un totale di venti stagioni, diventando uno dei reality televisivi pi\u00f9 longevi del Paese. \nIl programma \u00e8 incentrato sulla vita personale e professionale dei membri famiglia allargata Kardashian-Jenner composta dalle sorelle Kourtney, Kim e Khlo\u00e9 Kardashian, le loro sorellastre Kendall e Kylie Jenner, e i genitori di queste ultime Kris e Caitlyn Jenner (precedentemente nota come Bruce Jenner). Diversi altri personaggi, incluso l'ex fidanzato di Kourtney Scott Disick, sono comparsi nel corso dello show.\n\"Al passo con i Kardashian\" ha ricevuto critiche pessime sin dalla prima puntata. Spesso criticato per il fatto di enfatizzare il concetto di \"famous for being famous\", e perch\u00e9 sembra che alcuni aspetti delle storie siano inventati. Diversi critici hanno anche notato la mancanza di informazioni intelligenti nella serie ed hanno descritto la famiglia come \u00abegocentrica\u00bb e \u00abdisperata\u00bb per raggiungere la fama. Tuttavia, alcuni critici hanno riconosciuto la serie come un \u00abpiacere innocente\u00bb e hanno riconosciuto il successo della famiglia. Nonostante le recensioni negative, \"Al passo con i Kardashian\" ha attratto un alto numero di telespettatori, diventando uno dei reality di maggior successo della rete e vincendo numerosi riconoscimenti.\nIl successo della serie ha portato inoltre alla creazione di numerosi spin-off, tra cui: Kourtney and Kim Take Miami, Kourtney and Kim Take New York, Khlo\u00e9 &amp; Lamar, Kourtney and Khlo\u00e9 Take The Hamptons, Dash Dolls, Rob &amp; Chyna e Life of Kylie. Sono stati, infine, trasmessi diversi speciali televisivi di eventi che coinvolgono i membri della famiglia e i loro amici.\nAntefatti.\nRobert Kardashian (1944-2003) e Kristen Mary \"Kris\" Houghton (nata nel 1955) si sono sposati nel 1978 e hanno avuto quattro figli: Kourtney (nata nel 1979), Kim (nata nel 1980), Khlo\u00e9 (nata nel 1984) e Rob (nato nel 1987). La coppia ha divorziato nel 1991. Nel 1994, Robert \u00e8 diventato famoso quando ha difeso O. J. Simpson per gli omicidi di Nicole Brown Simpson e Ronald Goldman durante il caso O.J. Simpson. Nel 1991, Kris sposa Caitlyn Jenner (nata nel 1949, in pensione, ex campionessa di decathlon olimpico, precedentemente nota come Bruce Jenner prima di intraprendere la transizione di genere nel 2015). Kris e Caitlyn hanno avuto due figlie insieme, Kendall (nata nel 1995) e Kylie (nata nel 1997).\nRobert \u00e8 morto nel 2003, otto settimane dopo essergli stato diagnosticato un carcinoma dell'esofago. Le sorelle Kardashian iniziarono a comparire pi\u00f9 spesso sotto i riflettori dei media. Nel 2004, Kim era la stilista personale di Brandy Norwood. Alla fine \u00e8 diventata una stilista a tempo pieno, ed \u00e8 stata la personal shopper e stylist dell'attrice Lindsay Lohan. Khlo\u00e9, Kim e Kourtney si sono avventurate ulteriormente nella moda, aprendo una boutique di alta moda Dash a Calabasas, in California. Durante la sua carriera iniziale, Kim ha avuto alcune relazioni con personaggi famosi tra cui il fratello di Brandy Norwood, il cantante Ray J, e in seguito, con il cantante Nick Lachey. Nel 2006, Kourtney ha recitato nel suo primo reality televisivo, \"\". A febbraio 2007 \u00e8 trapelato un sex tape di Kim con Ray J realizzato alcuni anni prima. Vivid Entertainment ha acquistato i diritti per un milione di dollari e ha rilasciato il film con il titolo \"Kim Kardashian: Superstar\" il 21 febbraio. Kim ha fatto causa alla Vivid essendo la proprietaria del video, ma ha abbandonato la causa nell'aprile del 2007 stabilendo con Vivid Entertainment un risarcimento di cinque milioni di dollari. Si ritiene che la pubblicazione del sex tape abbia contribuito in maniera determinante all'ascesa di Kim Kardashian e della sua famiglia.\nProduzione.\nSviluppo.\nL'idea di creare un reality \u00e8 nata nel 2006 quando Kris Jenner ha mostrato interesse a comparire in uno show televisivo insieme alla sua famiglia. Kris Jenner comment\u00f2: \"Tutti pensano che [i miei figli] avrebbero creato un sacco di drammi nelle loro vite, ma \u00e8 qualcosa a cui non ho pensato. Sarebbe stata una cosa naturale.\" Il produttore Ryan Seacrest, che aveva una societ\u00e0 di produzione, decise di sviluppare l'idea, avendo in mente come modello il famoso reality della famiglia Osbourne. Assunse un cameraman per visitare la casa della famiglia Kardashian per filmarli durante un barbecue domenicale: \"Erano tutti insieme - folli e divertenti quanto affettuosi come sono,\" cos\u00ec Seacrest descrisse la famiglia dopo aver visto la registrazione. In seguito ha inizialmente proposto la registrazione della serie a E!, una rete via cavo americana che trasmette principalmente programmi di intrattenimento e reality; lo spettacolo \u00e8 stato alla fine scelto. Ad agosto 2007, \u00e8 stato annunciato che la famiglia Kardashian/Jenner avrebbe recitato in un reality show dal titolo ancora indefinito su E! descritto come una \"nuova sitcom per famiglie senza sceneggiatura\", prodotta da Ryan Seacrest e dalla Bunim/Murray Productions. La serie \u00e8 stata annunciata una settimana dopo che Paris Hilton e la sua amica Nicole Richie hanno annunciato che il loro popolare reality trasmesso su E!, \"The Simple Life\", stava finendo.\nLa serie, intitolata \"Keeping Up With the Kardashians\", \u00e8 stato trasmessa per la prima volta il 14 ottobre 2007. Il reality ruota intorno ai membri della famiglia Kardashian-Jenner, concentrandosi principalmente sulle sorelle Kourtney, Kim e Khlo\u00e9. La maggior parte degli episodi ha una struttura molto simile: la famiglia \"sfoggia il loro stile di vita privilegiato e ha a che fare con uno o due litigi familiari prima di risolvere le cose con un monologo che rafforza l'importanza della famiglia\", come sottolineato da Caroline Siede per Quartz. Harriet Ryan e Adam Tschorn del \"Los Angeles Times\" hanno descritto il reality come: \"La versione hollywoodiana di \"La famiglia Brady\" - gli innocui scherzi e vicende di una famiglia amorevole mescolata in un contesto di ricchezza e di connessioni famose.\" Kim Kardashian ha descritto l'inizio delle riprese del reality cos\u00ec, \"Quando abbiamo iniziato [la serie], abbiamo iniziato insieme come una famiglia e ci siamo detti, 'Se dobbiamo fare questo reality show, dobbiamo essere al 100 per cento quelli che siamo davvero. '\". Ha inoltre commentato l'autenticit\u00e0 della serie dicendo che la rete \"non ha mai aggiunto nulla al di fuori di quello che non era stato approvato o accettato\". La serie \u00e8 stata rinnovata per una seconda stagione, un mese dopo la trasmissione della prime, grazie agli ascolti alti. Seacrest ha descritto il successo dello spettacolo cos\u00ec: \"Al centro della serie - nonostante le battaglie e il sarcasmo senza fine - c'\u00e8 una famiglia che si ama e si sostiene a vicenda [...] Le dinamiche familiari di questa famiglia fanno di loro un gruppo hollywoodiano che sicuramente \u00e8 in grado di intrattenere.\"\nL'anno seguente, \"Al passo con i Kardashian\" \u00e8 stato rinnovato per una terza stagione. Nell'aprile 2012, E! ha firmato un accordo triennale con la famiglia Kardashian per continuare la serie per una settima, un'ottava e una nona stagione. \"Al passo con i Kardashian\" \u00e8 stato in seguito rinnovato per una decima stagione, che \u00e8 stato trasmessa il 15 marzo 2015. A febbraio 2015 \u00e8 stato annunciato il rinnovo della serie per altri quattro anni, insieme ad uno spin-off, rendendolo il reality televisivo pi\u00f9 longevo del paese. Per quanto riguarda il futuro della serie, Kim Kardashian ha commentato che il reality potrebbe andare avanti per un numero indefinito di stagioni dicendo: \"spero che vada avanti finch\u00e9 sia possibile.\" \"Al passo con i Kardashian\", include numerosi spin-off, diventando il reality di punta della rete ed il pi\u00f9 redditizio. \"Ha cambiato il volto di E!\" ha detto Lisa Berger, produttore esecutivo della rete. \"Eravamo un canale dove si facevo reportage sulle celebrit\u00e0, non uno dove crearle, adesso \u00e8 lo scopo di E!.\" Il successo della serie ha contribuito in modo significativo alla creazione del \"marchio Kardashian\", o \"Kardashian Inc.\" come viene chiamato da \"The Hollywood Reporter\". \"Queste serie sono uno spot di 30 minuti\", ha ammesso Khlo\u00e9 Kardashian nel 2011, in risposta a un suggerimento che la serie televisiva \u00e8 utilizzata per promuovere i loro negozi al dettaglio e le offerte di sponsorizzazione.\nIl 3 agosto 2017, \u00e8 stato annunciato che il decimo anniversario della serie sarebbe stato trasmesso il 24 settembre 2017, seguito dalla quattordicesima stagione.\nIl 24 agosto 2017 \u00e8 stato annunciato che la famiglia aveva firmato un contratto da 150 milioni di dollari con E!.\nCast.\nIl reality ruota attorno ai figli di Kris Jenner, e in origine si concentrava principalmente sui figli avuti dal primo matrimonio con il defunto avvocato Robert Kardashian: Kourtney, Kim, Khlo\u00e9 e Rob. Le figlie di Kris Kendall e Kylie avute dal suo successivo matrimonio con l'atleta americana Caitlyn (allora Bruce) Jenner sono anche loro presenti nello show sin dal suo inizio, insieme al figlio di Jenner, Brody, avuto da un altro matrimonio, sebbene apparire molto poco durante le prime stagioni, per lo pi\u00f9 chiamato dal fratellastro Rob per fare da babysitter alle loro sorellastre Kylie e Kendall. Anche il fidanzato di Kourtney, Scott Disick, appare spesso nella serie sin dalla prima stagione, cos\u00ec come negli spin-off. I membri del cast includono anche numerosi amici e altri conoscenti della famiglia, in particolare Malika Haqq e Jonathan Cheban che si sono uniti ad \"Al passo con i Kardashian\" rispettivamente nella seconda e terza stagione.\nLa maggior parte degli altri amici delle sorelle Kardashian \u00e8 apparsa nel reality. La relazione di Kim con il giocatore di football Reggie Bush \u00e8 apparso nello show quando uscivano insieme; dopo la rottura, Bush ha commentato dicendo che apparire nello show non lo faceva sentire a suo agio specialmente perch\u00e9 seguito dalle telecamere, aggiungendo: \"Lo faccio perch\u00e9 \u00e8 importante per [Kim]\". La relazione di Rob con la cantante Adrienne Bailon \u00e8 stata anche questa documentata nello show quando uscivano dal 2007 al 2009; anche se successivamente Bailon ha ammesso che la decisione di apparire nello show e di essere associata alla famiglia ha danneggiato la sua carriera. Il precedente marito di Kim, Kris Humphries, \u00e8 apparso per la prima volta nello show durante la sesta stagione; la loro relazione \u00e8 stata raccontata per tutta la stagione e si \u00e8 conclusa con lo speciale sul matrimonio della coppia \"Kim's Fairytale Wedding: A Kardashian Event\". Alla fine la cosa si \u00e8 conclusa con un divorzio molto pubblicizzato; l'ex pubblicista della Kardashian in seguito sostenne che Humphries sarebbe stato presumibilmente rappresentato nella serie in modo negativo e che il matrimonio di breve durata fu messo in scena per le telecamere solo come stratagemma per generare denaro.\nKhlo\u00e9 ha sposato il giocatore di basket Lamar Odom durante la quarta stagione trasmessa nel 2009. In seguito ha avuto un ruolo importante come parte del cast di supporto della serie, anche se non \u00e8 apparso regolarmente nelle stagioni successive mentre cercava di riparare il suo matrimonio con Khlo\u00e9. L'attuale marito di Kim, Kanye West, ha fatto la sua prima apparizione in \"Al passo con i Kardashian\" nel luglio 2012 durante la settima stagione periodo in cui ha iniziato a uscire con Kim. Tuttavia, Kanye \u00e8 stato visto raramente nelle stagioni successive. Ha spiegato le ragioni del fatto di non apparire nella serie: \"Non ho un problema con lo show; solo ho un problema con le molteplici reazioni negative che ho ricevuto.\" Ha anche criticato la serie per il modo in cui viene ripreso e si \u00e8 lamentato ulteriormente per come viene girato. Nell'ottava stagione, i figli di Caitlyn Jenner, Brandon e Brody Jenner, cos\u00ec come la moglie di Brandon, Leah, si sono uniti al cast regolare.\nGli spin-off.\nIl successo del reality ha portato allo sviluppo di numerosi spin-off e altri programmi correlati. Nell'aprile 2009, E! ha annunciato il primo spin-off di \"Al passo con i Kardashian\" intitolato \"Kourtney e Khlo\u00e9 Take Miami\", che \u00e8 stato in seguito ribattezzato \"Kourtney e Khlo\u00e9 Take Miami\". La serie segue le sorelle che si sono trasferite a Miami per aprire una nuova boutique Dash. Ted Harbert, presidente e CEO di Comcast Entertainment Group, ha considerato le soeelle in grado di gestire la serie da sole. \"\u00c8 una formula molto semplice che abbiamo preso dalle sceneggiatura televisive ed applicata a un reality show. [...] Ci sono molti elementi della sitcom in \"Kardashian\", e pensiamo che l'umorismo e il calore si trasferiranno a Miami \", ha aggiunto Harbert. Lo spettacolo \u00e8 stato trasmesso il 16 agosto 2009 con ascolti molto alti; il primo episodio \u00e8 stato visto da 2,7 milioni di spettatori diventando lo spettacolo pi\u00f9 visto sulla rete dopo \"The Anna Nicole Show\" nel 2002. Lo spin-off \u00e8 stato successivamente rinnovato per una seconda stagione che \u00e8 stato trasmesso il 13 giugno 2010, e successivamente \u00e8 tornato come \"Kourtney e Kim Take Miami\" per una terza stagione il 20 gennaio 2013. Inoltre, una serie di webisodes intitolati \"Lord Disick: Lifestyles of a Lord\" \u00e8 stata rilasciata dopo la serie, in cui si vede Disick mentre da consigli agli spettatori sul vivere come un \"re\".\n\"Khlo\u00e9 e Lamar sono una coppia cos\u00ec dinamica che abbiamo appena dato loro una serie. [...] Sono divertenti, drammatici, supponenti, e vogliamo catturare tutto ci\u00f2, insieme alla nuda e cruda realt\u00e0 della loro vita insieme e separatamente, poich\u00e9 entrambi sono costantemente sotto i riflettori.\"\n-Lisa Berger, vice presidente esecutivo della rete.\nNell'ottobre 2010, la rete ha annunciato un altro spin-off chiamato \"Kourtney and Kim Take New York\". La serie \u00e8 stata trasmessa il 23 gennaio 2011 e segue le sorelle che hanno aperto una location di Dash a New York City. La serie \u00e8 stata rinnovata per un'altra stagione, andata in onda dal 27 novembre dello stesso anno. Nel gennaio 2011, \"Khlo\u00e9 &amp; Lamar\", che mostrava la vita Khlo\u00e9 e di suo marito Lamar Odom, \u00e8 diventato il terzo spin-off di \"Al passo con i Kardashian\". La serie \u00e8 andata in onda dal 10 aprile 2011 ed \u00e8 durata due stagioni. Nel marzo 2014, E! ha annunciato il quarto spin-off intitolato \"Kourtney and Khlo\u00e9 Take The Hamptons\". La serie \u00e8 andata in onda dl 2 novembre 2014 e vede Kourtney e Khlo\u00e9 negli Hamptons per lavorare all'apertura di in un nuovo pop-up store Dash. Il quinto spin-off intitolato \"Dash Dolls\" \u00e8 stato trasmesso il 20 settembre 2015. Il reality racconta la vita quotidiana delle dipendenti della boutique Dash di Los Angeles. A giugno 2016, la rete ha annunciato un altro spin-off intitolato \"Rob &amp; Chyna\", andato in onda l'11 settembre dello stesso anno, e segue la relazione tra Rob Kardashian e Blac Chyna mentre si preparano ad accogliere la loro prima figlia. Il reality \u00e8 stato rinnovato per una seconda stagione. A luglio 2017, E! ha confermato che la serie \u00e8 stata messa da parte e non nel loro programma attuale.\nLa rete ha anche trasmesso diversi speciali televisivi che riguardavano importanti eventi familiari. Uno speciale di due parti intitolato \"Kim's Fairytale Wedding: A Kadashian Event\", che mostra il matrimonio tra Kim e Kris Humphries, \u00e8 stato trasmesso il 9 ed il 10 ottobre 2011 come parte della sesta stagione; lo speciale ha avuto un grande successo con 10,5 milioni di spettatori. Pochi giorni dopo Caitlyn Jenner (prima Bruce) fece coming out come trans durante un'intervista a \"20/20\" con Diane Sawyer nel maggio 2015, E! ha trasmesso uno speciale in due parti su \"Al passo con i Kardashian\" intitolato \"About Bruce\", in cui un altro lato della storia viene raccontato con membri della famiglia che non erano presenti nella precedente intervista di \"20/20\". La prima parte dello speciale \u00e8 andato in onda il 17 maggio 2015 ed ha attirato 2,92 milioni di spettatori, un aumento del 40% rispetto all'episodio precedente, mentre la seconda parte andata in onda il giorno seguente con visualizzazioni simili. Subito dopo l'intervista a \"20/20\" \u00e8 stato annunciato \"I Am Cait\", un documentario. Jeff Olde, capo della programmazione della rete E!, ha dichiarato che la serie \"non \u00e8 affatto uno spin-off\", cercando di enfatizzare il diverso format completamente differente dagli altri programmi della rete, tra cui A\"l passo con i Kardashian\". La docuserie di otto parti, di un'ora, \u00e8 stata trasmessa il 26 luglio 2015 su E! e si concentra su come Jenner gestisce le conseguenze della transizione; e tenta anche di affrontare vari problemi relativi riguardanti LGBT. Successivamente \u00e8 stato cancellato dopo due stagioni. Ad aprile 2017 \u00e8 stato annunciato da E! no spin-off di 8 episodi intitolato \"Life of Kylie\" che ruota attorno a Kylie Jenner, andato in onda nell'estate 2017.\nAccoglienza.\nSecondo Rob Sheffield di Rolling Stone, \u00able Kardashian sono le ultime signore presenti in un reality TV perch\u00e9 hanno sempre \"creduto\" di essere delle celebrit\u00e0 - non si sono mai prese sul serio, senza mai dimenticarsi l'una dell'altra. La loro vanit\u00e0 \u00e8 inaccessibile al mondo esterno, alcuni di noi spesso desiderano avere un livello di vanit\u00e0 uguale al loro. I loro ego giganteschi, le loro meschine gelosie, le loro faide, il loro sforzo a recitare le loro battute, il loro impegnarsi ad essere frivole a tutti i costi - sono qualit\u00e0 seducenti in una star dei reality televisivi, per quanto ripugnanti potrebbe essere nella vita reale. Qualunque reality televisivo si guardi, i Kardashian hanno sempre quel qualcosa in pi\u00f9.\u00bb\n\"Al passo con i Kardashian\" \u00e8 stato oggetto di un costante panning da parte della critica sin dal suo inizio. Brian Lowry, recensendo la serie per \"Variety\", ha scritto che la rete: \"allarga il suo obiettivo per comprendere l'intera irritante covata - tra cui le sorelle Kim, Khlo\u00e9, Kourtney, la mamma-manager Kris ed il patrigno Bruce Jenner.\" Ginia Bellafonte del \"New York Times\" ha confrontato lo spettacolo con il reality di \"Gene Simmons Family Jewels\" ed ha esclamato che: \"la serie dei Kardashian non parla di una famiglia eccentrica che vive convenzionalmente, ma di donne disperate che salgono dai margini della fama, e ci\u00f2 \u00e8 molto pi\u00f9 inquietante.\" Laura Burrows di IGN ha criticato la famiglia per essere troppo egocentrica e per usare la piattaforma solo per guadagnare pi\u00f9 notoriet\u00e0. Dopo la conclusione della seconda stagione della serie, Burrows ha scritto: \"Quelli di noi che guardano questa serie [...] vogliono credere che queste puttane in cerca di attenzione hanno delle anime e che farebbero davvero qualcosa per il prossimo e non per raccogliere i benefici di ci\u00f2 che fanno, ma l'egocentrismo auto-assorbito dalle due stagioni dimostra il contrario.\"\nRoxana Hadadi, recensendo \"Al passo con i Kardashian\" per \"The Washington Post\", \u00e8 stata estremamente negativa nei confronti del reality a causa della sua assurdit\u00e0, e ha commentato che lo spettacolo: \"cattura fermamente tutti i casi pi\u00f9 stupidi di Kim e Co. dal debutto della serie - dal semplice autoassorbimento a quello completamente spregevole.\" Amaya Rivera, scrivendo riguardo alla serie per \"Popmatters\", ha osservato: \"In effetti, c'\u00e8 qualcosa di inquietante nell'intensa fame di fama dei Kardashian. Ma ancora peggio, \u00e8 decisamente noioso vedere questa famiglia vivere le loro noiose vite.\" John Kubicek, il giornalista senior di BuddyTV, ha recensito la terza stagione della serie ed ha parlato del motivo del successo della famiglia dicendo che \"la fama dei Kardashian \u00e8 molto simile al nastro di M\u00f6bius o al dipinto di M.C. Escher.\" Harriet Ryan e Adam Tschorn del \"Los Angeles Times\" hanno descritto \"Al passo con i Kardashian\" come: \"La versione hollywoodiana di \"La famiglia Brady\" - gli innocui scherzi di una famiglia amorevole mescolata in un contesto di ricchezza e connessioni famose\". Jessica Chasmar del \"Washington Times\" ha dichiarato che la serie: \"illustra il decadimento morale, spirituale e culturale della nostra nazione.\" Chasmar ha sottolineato l'influenza negativa e ha osservato: \"L'America di 50 anni fa considererebbe la signora Kardashian con un misto di disprezzo e piet\u00e0, imbarazzata dall'idea stessa che i momenti pi\u00f9 intimi di una giovane donna venissero trasmessi per tutto il mondo.\"\nSpin off.\n\"Le sorelle Kardashian a Miami\".\nLe sorelle Kardashian a Miami (in originale \"Kourtney and Khlo\u00e9 Take Miami\" e dal 2013 \"Kourtney and Kim Take Miami\") \u00e8 un reality show statunitense, primo spin off di \"Al passo con i Kardashian\", che documenta il trasferimento a Miami di Kourtney e Khlo\u00e9 (poi sostituita da Kim), per la gestione del secondo negozio della loro catena di boutique D-A-S-H. Lo show si \u00e8 concluso dopo 3 stagioni e un totale di 30 episodi.\nPersonaggi secondari.\nIn alcuni episodi appaiono come guest star dalla serie madre \"Al passo con i Kardashian\": Kris Jenner e Rob Kardashian.\n\"Le sorelle Kardashian a New York\".\nLe sorelle Kardashian a New York (in originale \"Kourtney and Kim Take New York\") \u00e8 un reality show statunitense, secondo spin off di \"Al passo con i Kardashian\", che documenta il trasferimento a New York di Kourtney e Kim per l'apertura della terza boutique D-A-S-H. Lo show si \u00e8 concluso dopo 2 stagioni e un totale di 20 episodi.\nPersonaggi secondari.\nIn alcuni episodi appaiono come guest star dalla serie madre \"Al passo con i Kardashian\": Khlo\u00e9 Kardashian, Kris Jenner, Rob Kardashian e Adrienne Bailon. Inoltre appaiono come guest star anche esponenti del music business americano quali Kanye West, Ciara e The-Dream.\n\"Khlo\u00e9 &amp; Lamar\".\nKhlo\u00e9 &amp; Lamar \u00e8 un reality show statunitense, terzo spin off di \"Al passo con i Kardashian\", che documenta la vita matrimoniale dei due protagonisti. Lo show si \u00e8 concluso dopo 2 stagioni e un totale di 20 episodi.\nPersonaggi secondari.\nIn alcuni episodi appaiono come guest star dalla serie madre \"Al passo con i Kardashian\": Kim Kardashian, Kourtney Kardashian, Kris Jenner, Caitlyn Jenner, Kendall Jenner e Kylie Jenner. Inoltre appaiono come guest star anche la cantante statunitense Monica e alcuni giocatori dei Los Angeles Lakers, compagni di squadra di Lamar, quali Luke Walton, Matt Barnes e Shannon Brown.\n\"Le sorelle Kardashian agli Hamptons\".\nLe sorelle Kardashian agli Hamptons (in originale \"Kourtney and Khlo\u00e9 Take The Hamptons\") \u00e8 un reality show statunitense, quarto spin off di \"Al passo con i Kardashian\", che documenta l'apertura di una boutique D-A-S-H negli Hamptons. Lo show si \u00e8 concluso dopo un'unica stagione di 10 episodi."}
{"id": "3139320", "revid": "120085112", "url": "https://it.wikipedia.org/wiki?curid=3139320", "title": "We Are Young Money", "text": "We Are Young Money \u00e8 il primo album realizzato in collaborazione dagli artisti dell'etichetta Young Money Entertainment.\nL'album \u00e8 stato pubblicato il 21 dicembre 2009, e comprende brani musicali interpretati fra gli altri da Short Dawg, Lloyd, Gucci Mane, Tyga, Nicki Minaj e Birdman, mentre Lil Wayne partecipa a tutti i brani dell'album, tranne \"Girl I Got You\"."}
{"id": "3139328", "revid": "88740", "url": "https://it.wikipedia.org/wiki?curid=3139328", "title": "G\u00fcnserode", "text": "G\u00fcnserode \u00e8 una frazione del comune tedesco di Kyffh\u00e4userland."}
{"id": "3139330", "revid": "287204", "url": "https://it.wikipedia.org/wiki?curid=3139330", "title": "Raimundo de Madrazo", "text": "Biografia.\nFamiglia.\nIl padre era il famoso pittore Federico de Madrazo e il nonno paterno l'altrettanto famoso pittore neoclassico Jos\u00e9 de Madrazo, dei quali fu allievo cos\u00ec come suo fratello Ricardo anch'egli pittore. Anche gli zii paterni Luis e Pedro erano pittori di successo.\nSuo cognato era il famoso pittore spagnolo Mariano Fortuny con cui condivise soggiorno e esperienze artistiche in Francia.\nAnche suo figlio Federico de Madrazo y Ochoa (1874\u20131935) segu\u00ec con successo le sue orme artistiche.\nFormazione.\nCompletati gli studi artistici presso la Real Academia de Bellas Artes de San Fernando dove ebbe come maestri Carlos Luis de Ribera (1815\u20131891) e Carlos de Haes, a diciannove anni, nel 1860, si trasfer\u00ec a Parigi dove fu allievo del pittore L\u00e9on Cogniet e dove anche fu influenzato dal pittore belga Alfred Stevens suo amico.\nCarriera.\nA Parigi, suo luogo d'elezione, trascorse gran parte della vita facendo numerosi viaggi a New York dove le sue opere trovarono un ricco mercato di estimatori.\nA contatto con l'ambiente artistico cosmopolita parigino la sua arte si affranc\u00f2 dai rigori accademici classici della sua prima formazione per approdare a uno stile delicato e sofisticato, soprattutto nei ritratti, che furono molto apprezzati sia in Francia che negli Stati Uniti d'America, dove i maggiori collezionisti si contendevano a peso d'oro le sue opere, mentre in Spagna non partecip\u00f2 a nessuna esposizione.\nNel 1882 con Giuseppe De Nittis, Stevens e il gallerista Georges Petit, fond\u00f2 la \"Esposizione Internazionale di Pittura\" con la finalit\u00e0 di promuovere gli artisti stranieri a Parigi.\nNel 1889 fu insignito della Legion d'onore in riconoscimento della sua partecipazione alla Esposizione Internazionale di quell'anno.\nNel 1894 don\u00f2 al Museo del Prado di Madrid alcuni cartoni realizzati da Francisco Goya per le tappezzerie reali fra cui quello intitolato \"Cani al guinzaglio\" (\"Perros y \u00fatiles de caza\").\nLa sua copiosa produzione artistica annovera poco meno di cinquemila opere.\nMor\u00ec a Versailles il 15 settembre 1920."}
{"id": "3139331", "revid": "116216795", "url": "https://it.wikipedia.org/wiki?curid=3139331", "title": "Melinda Czink", "text": "Biografia.\nNel 2003 partecip\u00f2 all'US Open 2003 - Singolare femminile venendo sconfitta al terzo turno da Lindsay Davenport. Nel 2006 partecip\u00f2 all'US Open 2006 - Singolare femminile e a quello doppio venendo sconfitta al primo turno in entrambe le occasioni.\nAnni dopo, nel 2009, vinse la Bell Challenge 2009 - Singolare sconfiggendo in finale Lucie \u0160af\u00e1\u0159ov\u00e1 con il punteggio di 4-6, 6-3, 7-5. Nella stessa competizione avrebbe dovuto affrontare nei quarti di finale anche la detentrice del titolo Nadia Petrova, ma l'avversaria si ritir\u00f2 dalla competizione dopo che la Czink vinse il primo set con il punteggio di 7-6.\nNello stesso anno all'AEGON Classic 2009 - Singolare arriva ai quarti di finale perdendo contro Sania Mirza, mentre nel doppio gioc\u00f2 in coppia con Natalie Grandin. Nell'Australian Open 2009 - Singolare femminile venne sconfitta nei primi turni dalla cinese Jie Zheng.\nRisultati in progressione.\nDoppio misto nei tornei del Grande Slam.\n\"Nessuna partecipazione\""}
{"id": "3139335", "revid": "536743", "url": "https://it.wikipedia.org/wiki?curid=3139335", "title": "TwoFingerz", "text": ""}
{"id": "3139337", "revid": "35161544", "url": "https://it.wikipedia.org/wiki?curid=3139337", "title": "Pa pa l'americano", "text": ""}
{"id": "3139339", "revid": "73843", "url": "https://it.wikipedia.org/wiki?curid=3139339", "title": "Bachta", "text": "La Bachta () \u00e8 un fiume della Russia siberiana, affluente di destra dello Enisej. Scorre nell'\u0116venkijskij rajon del Territorio di Krasnojarsk.\nIl fiume ha origine dal piccolo lago Ais e scorre sull'Altopiano della Siberia centrale in una stretta valle della taiga, con una corrente veloce in un canale caratterizzato da rapide. La sua lunghezza \u00e8 di 498\u00a0km, l'area del bacino \u00e8 di 35\u00a0500\u00a0km\u00b2. \nSfocia nello Enisej a 1\u00a0425\u00a0km dalla foce, presso l'omonimo villaggio di Bachta. Il fiume gela a met\u00e0 ottobre e il ghiaccio rimane fino a met\u00e0 maggio. \u00c8 navigabile nel suo tratto inferiore. Le sue coste sono scarsamente popolate, il fiume \u00e8 frequentato per il \"rafting\" e la pesca."}
{"id": "3139340", "revid": "80339", "url": "https://it.wikipedia.org/wiki?curid=3139340", "title": "Bahta", "text": ""}
{"id": "3139342", "revid": "80339", "url": "https://it.wikipedia.org/wiki?curid=3139342", "title": "Bakhta", "text": ""}
{"id": "3139343", "revid": "767487", "url": "https://it.wikipedia.org/wiki?curid=3139343", "title": "Tha Block Is Hot (singolo)", "text": "Tha Block Is Hot \u00e8 un brano musicale del rapper di New Orleans Lil Wayne, pubblicato come primo singolo estratto dal suo album di debutto \"Tha Block Is Hot\".\nIl brano \u00e8 stato votato al cinquantesimo posto della classifica stilata dal canale VH1 sulle migliori canzoni hip hop di tutti i tempi."}
{"id": "3139348", "revid": "125065212", "url": "https://it.wikipedia.org/wiki?curid=3139348", "title": "Superboy (Kal-El)", "text": "Superboy, alter ego di Kal-El, \u00e8 un personaggio immaginario dei fumetti pubblicati negli Stati Uniti d'America dalla DC Comics, creato da Jerry Siegel e Don Cameron sulla base del personaggio di Superman che Siegel aveva creato insieme a Joe Shuster ed \u00e8 esordito nella serie More Fun Comics (n. 101) nel 1945. Il personaggio \u00e8 la versione da giovane di Superman, protagonista di storie ambientate nel suo passato durante il periodo in cui viveva nella casa dei genitori adottivi a Smallville; arriv\u00f2 dall'ormai distrutto pianeta Krypton, dove nacque sotto il nome di Kal-El, i suoi autori erano ambedue ebrei e lo chiamarono cos\u00ec perch\u00e9 il significato del nome tradotto dall'ebraico \u00e8: \"Tutto ci\u00f2 che Dio \u00e8\", e visse sulla Terra sotto l'identit\u00e0 segreta di Clark Kent. Il personaggio \u00e8 esordito nel 1944, e da allora \u00e8 stata sviluppata una trama relativa al periodo giovanile di Superman con relativo cast di comprimari, prima che la DC decidesse, negli anni ottanta, di rimuoverlo dalla continuity di Superman; tuttavia nel 2009 venne ristabilita parzialmente la versione nella quale Clark Kent, da giovane, era stato Superboy. Il personaggio ha avuto varie trasposizioni televisive. Esistono oltre a questa altre versioni del personaggio che differiscono per il diverso personaggio di cui \u00e8 alter ego come Kon-El, Superboy-Prime e Jonathan Samuel Kent.\nStoria editoriale.\nGenesi del personaggio.\nIl primo abbozzo del personaggio fu realizzato da Jerry Siegel nel novembre 1938 ma l'idea venne scartata dall'editore che ne rigett\u00f2 nuovamente l'idea due anni pi\u00f9 tardi. Ma quando l'idea dei supereroi adolescenti si dimostr\u00f2 vincente grazie a Robin e ad altri simili, l'editore cambi\u00f2 idea e nel 1944 fece esordire il personaggio, nello sforzo di espandere il franchise di Superman presentandone una nuova versione in cui i giovani lettori si potessero immedesimare. Il personaggio esord\u00ec nel 1944 in \"More Fun Comics\" n. 101. Anche se Joe Shuster ne realizz\u00f2 le illustrazioni, le storie di Superboy vennero pubblicate senza il consenso di Jerry Siegel, che era in servizio militare durante la seconda guerra mondiale e questo peggior\u00f2 ulteriormente i contrasti fra Siegel, Shuster e la casa editrice. Dopo appena soli sette numeri su \"More Fun Comics\", le storie di Superboy furono trasferite su \"Adventure Comics\", dove esord\u00ec nel n. 103 (1946) comparendo sulla copertina. In un periodo in cui la popolarit\u00e0 dei supereroi era genericamente in declino, le avventure di Superboy divennero estremamente popolari. Tre anni dopo Superboy divenne il sesto personaggio della DC ad avere una sua serie a fumetti, \"Superboy\", che esord\u00ec nel 1949 e divenendo il primo fumetto di supereroi di successo dalla conclusione della seconda guerra mondiale. Nella prima storia vennero rinarrate anche le origini del personaggio e, per la prima volta, venne anche mostrato suo padre, Jor-El, e come fosse l'unico a conoscenza dei poteri che il figlio avrebbe avuto sulla Terra e che su Krypton non aveva; inoltre, anni dopo il suo arrivo sulla Terra, Clark Kent salv\u00f2 un uomo intrappolato sotto una macchina e poi decise di diventare un supereroe in costume, Superboy; in questa storia il personaggio sembra essere un bambino di circa otto anni mentre nella sua prima storia su \"Adventure Comics\" celebr\u00f2 il suo decimo compleanno.\nNei primi anni il personaggio rimase un ragazzo e poi crebbe gradualmente, tuttavia - nel periodo in cui fu pubblicato \"Superboy\" n. 1 - il giovane eroe fu solitamente raffigurato come un ragazzo agli inizi dell'adolescenza. Presentato come \"\"Le avventure di Superman quando era un ragazzo\", le storie di Superboy - sia su \"Adventure Comics\" che su Superboy - lo trattarono essenzialmente come una versione pi\u00f9 giovane di Superman. Infatti indossava lo stesso costume di Superman e il suo alter ego, Clark Kent, i tipici occhiali come maschera per la sua identit\u00e0 umana. Anche i poteri erano identici a quelli di Superman, inclusi la forza, la velocit\u00e0, la vista e di l'udito potenziati oltre alla capacit\u00e0 di volare e l'invulnerabilit\u00e0.\nAnche se erano chiaramente delle storie di supereroi, le prime storie del personaggio avevano caratteristiche comuni con i fumetti non-supereroistici dei tardi anni quaranta. Per esempio, le tre storie pubblicate in \"Superboy\" n. 1 avevano elementi di romanticismo adolescenziale, delinquenza giovanile e umorismo da ragazzini. Con le parole di Robert Greenberger, \"No costumed super-villains plagued Smallville\"\" (Nessun supercriminale in costume compare a Smalville).\nNon solo le prime storie di Superboy sono prive di supercriminali, ma lo stesso Superboy \u00e8 essenzialmente legato alla Terra e alla storia presente almeno fini al 1949 quando fece un viaggio sulla Luna dove intercett\u00f2 una cometa nello spazio aperto, e ritorn\u00f2 indietro nel tempo fino alla Guerra d'indipendenza americana.\nMiti e personaggi di supporto.\nDopo l'esordio la caratterizzazione del personaggio, dell'ambientazione e dei comprimari si approfond\u00ec: la cittadina venne indicata come Smallville anche se l'ubicazione non fu mai specificata esattamente se non che fosse vicino a Metropolis.\nI genitori adottivi, noti precedentemente come Mr. e Mrs. Kent nelle loro rare apparizioni, vengono indicati come Jonathan e Martha iniziando a comparire pi\u00f9 frequentemente nelle storie, comparendo anche su una copertina.\nNel 1950, in \"Superboy\" n. 8, esord\u00ec \"Superbaby\", un personaggio che espanse il concetto di \"Junior Superman\" a quello di un bambino super potente. Le storie di Superbaby sono ambientate poco dopo che i Kent adottarono Clark. Lana Lang, un personaggio che sarebbe diventata un interesse romantico sia per Superbo che per l'adulto Supermany, esord\u00ec in \"Superboy\" n. 10 (1950). Al suo debutto ci fu anche il suo primo tentativo di scoprire l'identit\u00e0 segreta.\nIn \"Adventure Comics\" n. 210 (1955), Superboy acquis\u00ec un super cane, Krypto, il primo ed unico altro sopravvissuto di Krypton da lui incontrato. Anche se Superboy interagiva spesso con la polizia di Smallville, il Capo Douglas Parker, che comparve per la prima volta in \"Adventure Comics\" n. 225 (1956), fu il primo ufficiale a diventare un personaggio di supporto regolare.\nPete Ross comparve per la prima volta in \"Superboy\" n. 86 (1961) e divenne subito il migliore amico di Clark - e appena quattro numeri dopo, il guardiano della sua identit\u00e0 segreta. Bash Bashford, bullo e nemico di Clark, divenne l'ultima grande aggiunta al cast di supporto con il suo debutto in \"Superboy\" n. 157 (1969).\nPoco prima, i fumetti di Superboy divennero una piattaforma per retrodatare i primi incontri tra Superman e i membri del suo cast di supporto, spesso contraddicendo le precedenti continuit\u00e0 gi\u00e0 stabilite. Cos\u00ec, Superboy incontr\u00f2 Perry White in una storia del 1947 (\"Adventure Comics\" n. 120), e l'anno seguente, incontr\u00f2 Lois Lane (\"Adventure Comics\" n. 128); anni dopo l'adulto Clark Kent incontr\u00f2 gli stessi personaggi come membri dello staff del quotidiano di Metropolis noto ai fan come il \"Daily Planet\" nei fumetti di Superman. In un modo simile, Kal-El incontr\u00f2 anche Jimmy Olsen (\"Adventure Comics\" n. 216; 1955) quando era ancora Superboy, cos\u00ec come incontr\u00f2 un Jimmy Olsen adolescente viaggiatore temporale (\"Superboy\" n. 55; 1957).\nAnche il primo incontro di Superman con un numero di compagni supereroi fu retrodatato nella sua adolescenza. Cos\u00ec, Superboy incontr\u00f2 Bruce Wayne (Batman) in \"World's Finest Comics\" n. 84 (1956) e in tre occasioni successive; Clark divenne amico con il suo concittadino di Smallville Oliver Queen (Freccia Verde) in \"Adventure Comics\" n. 258 (1959); e Superboy si alleo con Aquaboy (Aquaman) per combattere alcuni inquinatori in \"Superboy\" n. 171 (1971).\nLegione dei Supereroi.\nA differenza della sua versione da adulto, Superboy abita in un mondo privo di altri supereroi; si incontra occasionalmente con supereroi proveniente da altri mondi, come \"Mars Boy\", sia attraverso le sue visite nei loro mondi sia con le loro visite sulla Terra. Kal-El si incontr\u00f2 anche con alcuni eroi adolescenti del futuro come Robin e Supergirl ma pi\u00f9 che altro sentiva la mancanza di altri coetanei supereroi con cui poter interagire regolarmente. Nel 1958, nella storia \"\"The Legion of Super-Heroes\" in \"Adventure Comics\" n. 247 esordirono tre supereroi adolescenti provenienti dal futuro, il XXX secolo, che proposero a Superboy l'adesione alla loro squadra, la Legione dei Supereroi. Inizialmente pensata come una storia autoconclusiva, poi invece i tre ragazzi ritornarono nel corso degli anni successivi comparendo periodicamente nelle storie di Superboy, Superman e Supergirl (che si un\u00ec alla Legione). Il successo dell'idea port\u00e0 a dedicare una serie alla Legione pubblicata da \"Adventure Comics\" dal n. 300 (1962), in cui Superboy sporadicamente compariva come membro della squadra. La popolarit\u00e0 della Legione dei Supereroi presto rivaleggi\u00f2 con quella dello stesso Superboy. Nove numeri dopo il loro debutto, la Legione sostitu\u00ec Superboy come fumetto principale in \"Adventure Comics\", e presto le storie originali di Superboy sparirono dalla collana; l'ultima storia consecutiva originale di Superboy in \"Adventure Comics\" n. 315 (1963) termin\u00f2 una successione di 213 storie del personaggio nella serie. Superboy riprese a comparire in quasi ogni storia della Legione a partire da \"Adventure Comics\" n. 380 (1969); nel numero successivo la Legione fu rimpiazzata da Supergirl, mentre la Legione (solitamente senza Superboy) prese il posto di Supergirl su \"Action Comics\". Nel 1971, la Legione venne pubblicata in appendice su \"Superboy\" e presto le storie della Legione divennero pi\u00f9 popolari di quelle di Superboy. Cominciando con \"Superboy\" n. 197 (1973), il logo della copertina fu cambiato in \"Superboy starring the Legion of Super-Heroes\", e la Legione, Superboy incluso, prese il ruolo di protagonista della serie.\nIl titolo della serie rimase \"Superboy\" fino al n. 230 (1977), dopo di che la serie divenne \"Superboy and the Legion of Super-Heroes\" dal n. 231 al n. 258. Con \"Legion of Super-Heroes\" (vol. 2) n. 259 (1980), un numero in cui Superboy abbandon\u00f2 la Legione, anche il nome di Superboy fu rimosso dal titolo. Anche se compariva di quando in quando nella serie che una volta portava il suo nome, la serie rimase un fumetto sulla Legione fino al suo ultimo numero, n. 354 (1987).\nNella serie \"Superboy\" (vol. 1) dagli anni settanta la Legione divenne preponderante rispetto al protagonista ufficiale tanto che nel 1976, la testata divenne \"Superboy and the Legion of Super-Heroes\" fino alla chiusura nel 1979 sostituita da \"Legion of Super-Heroes\" (vol. 2). Il personaggio lasci\u00f2 la Legione e la serie per fare solo apparizioni sporadiche si \"Adventure Comics\" (per i n. da 453 a 458, 1977-1978), per poi essere pubblicato su \"The Superman Family\", comparendo nei numeri da 191 a 198 (1978-1979). Nel 1980 esord\u00ec una seconda serie dedicata a personaggio, \"The New Adventures of Superboy\" (vol. 1) che coincise con l'allontanamento di Superboy dalla Legione in \"The Legion of Super-Heroes\" n. 259, cos\u00ec come nell'auto conclusivo \"Superboy Spectacular\" n. 1.\nCome il debutto di Superboy in \"Adventure Comics\" mostr\u00f2 Clark mentre festeggiava il suo decimo compleanno, nel primo numero della nuova serie present\u00f2 Clark celebra il suo sedicesimo compleanno e in un flashback si rivede il primo giorno da Superboy, all'et\u00e0 di otto anni. Nei numeri successivi della serie vennero continuate le tematiche delle serie precedenti; per esempio, Superboy incontr\u00f2 per la prima volta il giovane Hal Jordan/Lanterna Verde, la sua controparte di Terra-Due, Clark Kent/Kal-L da adolescente, e Toby Manning/Terra-Man da ragazzo, nel vecchio West. Nella storia \"Il Diario Segreto di Superboy\", la nuova serie esplor\u00f2 i primi due anni di Clark come Superboy. Un'altra pietra miliare fu l'introduzione di Lisa Davis, una ragazza innamorata di Clark Kent senza nessun'idea di chi fosse in realt\u00e0; i due comparvero come coppia fino alla fine della serie. \"The New Adventures of Superboy\" chiuse nel 1984.\nLa vita di Superboy al college e la morte dei suoi genitori adottivi, fu narrata in \"Superman: The In-Between Years\"\" dei primi anni ottanta alla quale segu\u00ec una miniserie del 1985 chiamata \"Superman: The Secret Years\" che esamin\u00f2 i primi anni di Superboy, e di come cominci\u00f2 a farsi chiamare Superman.\nDopo la \"Crisi sulle Terre infinite\" (1985-1986), \"The Man of Steel\" (1986) modific\u00f2 la storia precedente di Superman, cos\u00ec che nel suo passato egli non fu mai Superboy, e non indoss\u00f2 mai il suo costume finch\u00e9 non termin\u00f2 il college. A causa dell'importanza di Superboy nella storia della Legione dei Supereroi, la storia del 1987 \"Il pi\u00f9 grande eroe di tutti\" rivel\u00f2 che il Superboy della Legione arrivava da un \"universo in miniatura\" creato per la Legione da Time Trapper invece che dall'Universo DC.\nSolo un anno dopo la \"morte\" di Superboy nei fumetti, ebbe inizio la serie televisiva \"Superboy\" e i suoi quattro anni di programmazione. Nel tardo 1989, la DC Comics cominci\u00f2 a pubblicare un nuovo fumetto dedicato al personaggio dal titolo \"Superboy\", basato sulla serie televisiva. Come nella serie TV, nel fumetto Clark Kent \u00e8 al college, dove frequenta la Shuster University della Florida. La nuova serie dedicata a Superboy dur\u00f2 22 numeri e uno speciale, cessando la pubblicazione nel 1992, proprio intorno al periodo in cui chiuse anche la serie televisiva.\nNuova versione delle origini: \"Superman, Secret Origins\".\nPi\u00f9 recentemente, a partire dalla conclusione della miniserie \"Crisi infinita\" del 2006, le origini di Superman vennero nuovamente modificate e molti elementi della storia di Superboy furono reinseriti nella sua biografia. Con la miniserie \" (2009-2010), vengono messi in risalto numerosi dettagli della nuova storia di Kal-El. L'autore Geoff Johns descrisse cos\u00ec la storia: \"Va dall'adolescenza di Clark, attraverso la sua prima avventura con la Legione dei Supereroi, fino al suo arrivo a Metropolis come Superman. Abbiamo anche incluso le prime tre copertine con l'intervista e potrete vedere che anche una grande parte della storia di Clark Kent venne reintrodotta - in una parola, Superboy. Ma con qualcosa di diverso\"\".\nIl primo numero della miniserie descrive un Clark adolescente che accetta la scoperta delle sue origini aliene; nel secondo, Clark salva una persona e compie altre gesta da supereroe mantenendo segrete le sue attivit\u00e0, dando origine al mito di un \"super-ragazzo\" che opera nei dintorni di Smallville; si un\u00ec anche alla Legione dei Supereroi sotto il nome di Superboy. Poi - sempre nello stesso numero - Clark incontr\u00f2 Krypto, un cane giunto sulla Terra da Kripton. Clark non si fece vedere in pubblico come supereroe finch\u00e9 non crebbe e si trasfer\u00ec a Metropolis. Superboy comparve regolarmente in \"Adventure Comics\" dal n. 12 (agosto 2010, n. 515), come membro della Legione.\nAmbientazione temporale.\nL'alleanza tra Superboy e Aquaboy fu anche la prima storia ad avere luogo in una \"linea temporale slittante\", in quanto le storie di Superboy erano sempre ambientate quindici anni indietro rispetto all'anno corrente, anche se nelle prime storie tale periodo non era ancora del tutto definito e alcune furono anche ambientate nell'anno di pubblicazione (per esempio, in una storia del 1952, Lana Lang partecip\u00f2 ad una di bellezza, \"Miss Smallville 1952\").\nAlla fine degli anni cinquanta, il curatore editoriale dei fumetti di Superman, Mort Weisinger, decise di dare a tutte le storie di Superboy un'ambientazione molto vicina alle atmosfere degli anni trenta, in coerenza con l'esordio di Superman, avvenuto nel 1938. Nel 1970 si decise di aggiornare il personaggio ambientandone le storie quindici anni prima di Superman e quindi, le storie degli anni settanta di Superboy furono ambientate negli anni cinquanta. Con l'esordio nel 1980 di una nuova serie dedicata al personaggio, l'ambientazione venne traslata al periodo fra la fine degli anni sessanta e primi anni settanta. Questo spieg\u00f2 anche l'invecchiamento di Superman all'interno dei suoi fumetti.\nAvversari.\nNel 1953, sotto la cura di Mort Weisinger, responsabile delle testate \"Superboy\" e \"Adventure Comics\", venne ideato un gruppo si avversari regolari, alcuni dei quali esordirono proprio nella serie \"Superboy\", e avrebbero poi continuato anche in quelle dedicate a Superman. Superboy incontr\u00f2 prima un altro sopravvissuto di Krypton, Klax-Ar, un criminale che affermava di essere il responsabile della distruzione del loro pianeta, in \"Superboy\" n. 67 (1958). Un anno dopo, sia la Zona Fantasma che il suo occupante pi\u00f9 malvagio, il Generale Zod, fecero la loro prima comparsa in \"Adventure Comics\" n. 283 (1959), in una storia che vide Superboy rimanere intrappolato nella Zona Fantasma dopo che alcune armi kryptoniane giunsero sulla Terra. Zod e altri criminali della Zona Fantasma sarebbero divenuti avversari ricorrenti di Superboy oltre che di Superman. Il primo Bizzarro, in \"Superboy\" n. 68 (1958), fu una copia imperfetta di Superboy; comparve in una storia che utilizz\u00f2 il tema del mostro di Frankenstein. Il Ragazzo di Kryptonite e il suo cane, alieni in grado di proiettare le radiazioni di Kryptonite verde, cominciarono a tormentare Superboy e Krypto nel 1960 (\"Superboy\" n. 83). Poco dopo si scontr\u00f2 con gli alieni della Squadra di Vendetta su Superboy, da \"Superboy\" n. 94 (1961); due mesi dopo, la Squadra cominci\u00f2 a vedersi anche nelle storie di Superman.\nAnche alcuni dei tipici avversari di Superman comparvero nelle storie di Superboy come Mister Mxyzptlk, il magico folletto dalla quinta dimensione, che esord\u00ec contro il personaggio in \"Superboy\" n. 78 (1960); ma l'esempio fu famoso \u00e8 il giovane Lex Luthor; in una storia di \"Adventure Comics\" n. 271 (1960), Lex viene presentato come un brillante giovane di Smallville, amico di Superboy finch\u00e9 Lex non lo incolp\u00f2 di un incendio che distrusse un esperimento e caus\u00f2 la perdita dei suoi capelli. Anche il primo incontro di Superman con la sua nemesi mineraria, la Kryptonite, fu anticipato alla sua fanciullezza; la prima storia di Superboy con la Kryptonite, in \"Adventure Comics\" n. 171 (1951), fu successiva di tre anni della prima storia di Superman con la Kryptonite - ed era utilizzata nello show radiofonico di Superman da otto anni; cinque anni dopo, in un flashback di Superbaby in \"Adventure Comics\" n. 231 (1956), venne rinarrata la storia del primo incontro di Clark con la Kryptonite; la kryptonite verde, il tipo in grado di uccidere Superman, comparve originariamente nelle storie di Superman, quella rossa, i cui effetti su Superman sono imprevedibili, esord\u00ec nelle storie di Superboy in \"Adventure Comics\" n. 252 (1958).\nAutori e disegnatori.\nIl co-creatore di Superboy/Superman Joe Shuster ebbe la responsabilit\u00e0 iniziale delle illustrazioni per i primi anni di pubblicazioni del fumetto di Superboy. Lo stesso Shuster disegn\u00f2 ne scrisse la storia, e sia lui che vari artisti del suo studio ne scrissero e ne illustrarono ogni storia fino al 1947. Le illustrazioni si adattarono alle storie scritte in grandissima parte da Don Cameron, l'autore della prima storia di Superboy in \"More Fun Comics\" n. 101.\nUno degli artisti dello studio di Shuster, John Sikela, cominci\u00f2 ad illustrare le storie di Superboy nel tardo 1946, e nel 1949, quando debutt\u00f2 \"Superboy\" n. 1, Sikela divenne l'artista principale della DC per le storie di Superboy, e ne rimase l'artista principale fino al pensionamento nel 1958. Un collaboratore frequente fu l'amico ed ex allievo di Shuster, Ed Dobrotka. Curt Swan, che avrebbe poi dominato le illustrazioni di Superman per quasi 30 anni, disegn\u00f2 prima una storia di Superboy in \"Superboy\" n. 5 (1949) e avrebbe continuato ad illustrarne le storie, di quando in quando, per vent'anni. Anche l'artista principale di Superman negli anni cinquanta, Wayne Boring, contribu\u00ec al fumetto di Superboy.\nCameron fu lo scrittore principale di Superboy per i primi anni dopo il debutto del personaggio. Uno dei primi scrittori aggiuntivi del fumetto fu il co-creatore di Superboy/Superman Jerry Siegel, che scrisse la prima storia per Superboy nel 1947 e avrebbe continuato a contribuire al fumetto fino agli anni sessanta. Altri scrittori degni di nota inclusero lo scrittore di fantascienza Edmond Hamilton e il co-creatore di Batman Bill Finger. Finger lasci\u00f2 un'impressione permanente sul mito di Superboy quando, nel corso di appena pochi mesi, introdusse ai lettori Superbaby e Lana Lang, nelle storie illustrate rispettivamente da Curt Swan e John Sikela.\nLa guida editoriale delle prime storie di Superboy fu fornita da Jack Schiff, uno dei maggiori editori della DC Comics nei primi anni, e continu\u00f2 a pubblicare Superboy fino al 1953, quando Mort Weisinger prese il sopravvento su \"Superboy\" e \"Adventure Comics\". Weisinger avrebbe poi pubblicato l'intera serie di Superman. Nel corso dei pochi anni successivi, Weisinger mise altri scrittori ed artisti al lavoro su Superboy. Probabilmente le aggiunte pi\u00f9 significative furono Otto Binder, scrittore della ex Fawcett Comics e della Famiglia Marvel, che cominci\u00f2 a scrivere le storie di Superboy nel 1954, e l'artista Al Plastino, che ne illustr\u00f2 le storie a cominciare dal 1957. Insieme, i due scrissero la storia \"The Legion of Super-Heroes\" in \"Adventure Comics\" n. 247 (1958), probabilmente dando nascita allo spinoff di maggior successo dai fumetti della \"Superman Family\". Tre anni prima, Binder introdusse Krypto in una storia illustrata da Curt Swan.\nQuando John Sikela and\u00f2 in pensione nel 1958, George Papp divenne l'artista principale. Il co-creatore di Freccia Verde (con Weisinger), una delle storie di Papp, vide Superboy incontrare il giovane Oliver Queen. Anche se Otto Binder si occup\u00f2 della maggior parte delle storie di Superboy, anche altri scrittori contribuirono a \"Superboy\" durante gli anni di Weisinger, inclusi E. Nelson Brindwell, che lavor\u00f2 anche per la rivista statunitense \"Mad Magazine\" che cre\u00f2 numerosi personaggi della DC, come gli Inferior Five, e Leo Dorfman.\nNel 1968, l'editore della DC di lunga data Murray Boltinoff divenne l'editore capo di \"Superboy\" dopo Weisinger cominciando dal n. 149 (all'epoca, su \"Adventure Comics\" non venivano pi\u00f9 pubblicate le storie di Superboy). Le storie pubblicate sotto la sua guida editoriale spesso inclusero crediti, rendendo gli scrittori e gli artisti facilmente rintracciabili. Frank Robbins, meglio noto per il suo lavoro (sia di artista che di scrittore) su \"Batman\", cominci\u00f2 a scrivere le storie per le strisce di \"Superboy\" con il debutto di Boltinoff come editore, e ne rimase lo scrittore principale per tre anni. L'illustratore Bob Brown cominci\u00f2 nel numero seguente, e continu\u00f2 ad illustrare il fumetto fino all'ultimo numero, n. 197. Le illustrazioni di Brown furono colorate da una variet\u00e0 di artisti, pi\u00f9 in particolare Murphy Anderson dal 1970 al 1973, che fu simultaneamente l'inchiostratore della serie di \"Superman\", le cui illustrazioni erano di Curt Swan. Dopo che Robbins se ne and\u00f2, Leo Dorfman ritorn\u00f2 come scrittore su \"Superboy\", con occasionali storie di Bridwell e, verso la fine, di Cary Bates, poi divenuto famoso per le sue storie di Superman. Boltinoff fu colui che decise di spostare le storie di rinforzo della Legione da \"Action Comics\" a \"Superboy\" nel 1971, e poi di inserire le storie della Legione in un fumetto a lei dedicato.\nQuando debutt\u00f2 \"The New Adventures of Superboy\" nel 1979 sotto la guida dell'editore di Superman Julius Schwartz, Kurt Schaffenberg, famoso forse per le sue storie su Lois Lane, ne divenne il disegnatore principale, e contribu\u00ec alle sue illustrazioni per tutto il corso della serie. Cary Bates ritorn\u00f2 a Superboy come lo scrittore principale della serie per i primi tre anni, con il prolifico scrittore della DC Paul Kupperberg, diventando lo scrittore capo per l'ultimo parte della serie. Anche Bridwell e Bob Rozakis contribuirono alla serie. In pi\u00f9, Rozakis scrisse degli anni che Superboy pass\u00f2 al college nella serie di rinforzo di Superman \"Superman: The In-Between Years\" nei primi anni ottanta, con illustrazioni di Schaffenberg; e la miniserie \"Superman: The Secret Years\" tra il 1984 e il 1985, di cui Curt Swan forn\u00ec le illustrazioni e Schaffenberg i colori.\nLo scrittore principale del fumetto basato sulla serie televisiva di \"Superboy\" fu John Francis Moore, che scrisse anche numerosi episodi della serie. Anche numerosi altri scrittori, Kupperberg incluso, contribuirono. L'esperto artista Jim Mooney (noto per il suo lavoro su \"Supergirl\" e \"Spiderman\") e Curt Swan si divisero la scrittura delle storie per la maggior parte della serie. L'artista canadese Ty Templeton forn\u00ec la maggior parte delle illustrazioni.\nBiografia del personaggio.\nLa storia di Superboy fu ripetutamente modificata nei quarant'anni tra l'esordio di \"Superboy\" nel 1945 e Crisi sulle Terre infinite. Il capitolo finale nella storia del Superboy pre-\"Crisi\", la storia di come Superboy divenne Superman, venne riscritta nella miniserie \"Superman: The Secret Years\" nello stesso periodo in cui il primo numero di \"Crisi\" fu messo in vendita. La sinossi di seguito somma la biografia di Superboy come fu dopo la conclusione della miniserie.\nKal-El arriva sulla Terra.\nSuperboy (Kal-El) \u00e8 un nativo del pianeta Krypton, figlio di Jor-El, il pi\u00f9 grande scienziato e inventore del pianeta, e di sua moglie Lara Lon-Van. Scoprendo le prove dell'imminente distruzione di Krypton, Jor-El non riusc\u00ec a convincere il Consiglio Scientifico a prendere delle contromisure, cos\u00ec speriment\u00f2 dei test su dei razzi in miniatura al fine da salvare la sua famiglia. I suoi test si conclusero con dei successi discreti. In uno di questi esperimenti, il cane di Kal-El, Krypto, venne perduto quando il razzo test che lo conteneva fu mandato fuori rotta da una meteora.\nCon l'avvicinamento della distruzione di Krypto, Jor-El non fece in tempo a costruire un razzo sufficientemente grande da contenere la sua intera famiglia. Quando il pianeta cominci\u00f2 a spaccarsi sotto di loro, Jor-El e Lara misero il loro figlio di due anni nel modellino di un razzo, e lo lanciarono pochi minuti prima che Krypton esplodesse, inviando Kal-El sul pianeta Terra. Trovato da Jonathan e Martha Kent, un'anziana coppia senza figli, il bambino fu lasciato anonimamente in un orfanotrofio di Smallville. Alcuni giorni dopo, i Kents riuscirono ad adottare il piccolo. Lo chiamarono Clark Kent, utilizzando il nome da nubile di Martha come prenome.\nCome descritto nelle storie pubblicate in \"Superbaby\" per un arco di circa 30 anni, i Kent attraversarono grandi problemi nella crescita del bambino, in quanto il piccolo Clark ottenne i suoi primi accenni di super poteri non appena giunse sulla Terra. Sei anni prima che Clark divenisse Superboy, i Kent ebbero l'arduo compito di insegnare a Clark di controllare i suoi poteri. Questo si dimostr\u00f2 particolarmente difficile poich\u00e9 \"Superbaby\" utilizzava i suoi poteri durante i capricci tipici di tutti i bambini, capricci che lo portarono intorno al mondo, nello spazio e addirittura nel passato. Attraverso la paziente guida dei suoi genitori adottivi e una grande quantit\u00e0 di fortuna, Clark mantenne segreta la sua identit\u00e0 e riusc\u00ec a controllare i suoi poteri. Quando Clark crebbe, Jonathan e Martha lo istruirono ulteriormente sull'utilizzo comune dei suoi poteri, al fine del beneficio di tutti e non per i suoi scopi personali o per ricavarne del guadagno.\nI Kent passarono i primi anni con Clark alla fattoria di famiglia. Pochi anni dopo l'adozione del piccolo, i Kent vendettero la fattoria e si trasferirono a Smallville. Utilizzando i soldi ricavati dalla vendita, aprirono un piccolo supermercato, un business di famiglia in cui anche Clark contribu\u00ec una volta cresciuto. I Kent vivevano al 321 di Maple Drive, e Clark frequent\u00f2 la scuola con i suoi coetanei, inclusa la sua vicina di casa, Lana Lang. Al fine di oscurare ulteriormente la sua identit\u00e0, Clark adott\u00f2 un temperamento mite e pieno di buone maniere e indoss\u00f2 un paio di vecchi occhiali da vista.\nClark diventa Superboy.\nIl suo ottavo compleanno, Clark indoss\u00f2 un costume indistruttibile confezionato da Martha dalla coperta kryptoniana che lo accompagn\u00f2 nel suo viaggio verso la Terra. Divenne il supereroe in costume noto come Superboy, il primo supereroe di Terra-1. Intorno allo stesso periodo del suo debutto pubblico, Superboy seppe delle sue origini kryptoniane, e numerose settimane dopo, diede al reporter Perry White l'esclusiva sulle sue origini aliene. Anche se le prime avventure di Superboy avvennero nelle vicinanze di Smallville, divenne famoso per le sue imprese in tutto il globo. Lo status di Superboy sia come eroe fisso di Smallville che eroe a livello internazionale fu riflesso in un segnale d'emergenza che stabil\u00ec con il Capo Parker della Polizia di Smallville e dal Presidente degli Stati Uniti. Dato che Superboy si avventurava spesso nello spazio interstellare, il suo supereroismo gli port\u00f2 fama anche su altri mondi.\nA Smallville, Superboy utilizzava dei tunnel della cantina della casa dei Kent e del magazzino del negozio, che divennero delle uscite quando Superboy era richiesto. Superboy aveva anche un laboratorio segreto nella cantina della casa dei Kent, dove costru\u00ec dei robot Clark Kent e Superboy perch\u00e9 gli dessero copertura quando fosse stato impegnato o da qualche parte fuori Smallville o altrimenti irreperibile.\nLe buone maniere del personaggio di Clark gli forn\u00ec qualche amico da ragazzo, e lo resero anche soggetto alle attenzioni dei bulli come Bash Bashford. Per anni, la migliore amica di Clark rimase la sua vicina di casa con i capelli rossi, Lana Lang. Nonostante la loro amicizia, Lana \u00e8 anche una spina nel fianco di Clark a causa del suo continuo sospetto che Clark sia in realt\u00e0 Superboy. Attraverso l'utilizzo intelligente dei suoi poteri e ai suoi duplicati robotici (in entrambe le sue identit\u00e0), Clark \u00e8 sempre in grado di evitare le trappole che Lana piazza per lui al fine di scoprire la verit\u00e0. A causa di ci\u00f2 le buffonate di Lana infastidiscono Clark, e come adolescente, Lana diventa l'interesse romantico di Superboy, e rimase cos\u00ec fino agli anni della scuola superiore.\nCome Superboy, Kal-El \u00e8 il primo supereroe della Terra. Nonostante le comparse occasionali di eroi come Aquaboy e dell'eroe giapponese Sunburst, Superboy \u00e8 l'unico supereroe che detiene un profilo pubblico noto finch\u00e9 non divenne Superman. Lo status solitario di Superboy venne in qualche modo ridotto quando si riun\u00ec a Krypto, il cane di Kal-El su Kryton. Krypto si un\u00ec a Superboy nelle sue avventure successive come suo partner canino, ed ebbe anche delle avventure individuali. Attraverso la scoperta della Zona Fantasma, Superboy scopr\u00ec poi di non essere l'unico sopravvissuto di Krypton.\nSuperboy si unisce alla Legione.\nAnche se Superboy incontr\u00f2 alcuni coetanei super potenti sulla Terra, divenne anche amico di alcuni esseri super potenti che vivevano su altri mondi. Almeno finch\u00e9 Cosmic Boy, Saturn Girl e Lightning Lad non giunsero nel passato per reclutarlo nella Legione dei Supereroi del XXX secolo, dove Superboy trov\u00f2 un gruppo di amici super potenti con cui poter interagire regolarmente. La carriera di Superboy, infatti, fu l'ispirazione della formazione della Legione. Nel corso dei suoi anni da adolescente, Superboy viaggi\u00f2 nel futuro per unirsi alla Legione e combattere al suo fianco contro le minacce verso la Terra e ai Pianeti Uniti, di cui la Terra faceva parte. Superboy divenne un membro fondamentale della Legione durante le due piene adesioni a unit\u00e0 ristrette, inclusi due termini come vice leader. Con la Legione, Superboy si incontr\u00f2 regolarmente con sua cugina Kara, Supergirl, ma grazie alla ipnotismo telepatico di Saturn Girl, Superboy non si ricord\u00f2 mai di Kara, o di altre informazioni relative alla sua futura carriera come Superman o al futuro della sua famiglia o dei suoi amici, quando ritorn\u00f2 alla sua epoca nel XX secolo.\nUno dei giovani che si un\u00ec alla Legione fu Lar Gand, un adolescente che Superboy conosceva come Mon-El, quando questi si schiant\u00f2 sulla Terra nell'epoca di Superboy. Il giovane, che aveva dei poteri identici a quelli di Superboy, inizialmente soffriva di amnesia, e siccome portava con s\u00e9 un messaggio da parte di Jor-El, Superboy lo credette suo fratello maggiore e lo soprannomin\u00f2 Mon-El. Quando Mon-El venne esposto al piombo, la sua memoria fece ritorno. Rivel\u00f2 di essere un Daxamita di nome Lar Gand, e che per i Daxamiti, il piombo era pi\u00f9 letale della kryptonite. Per salvargli la vita, Superboy lo inser\u00ec nella Zona Fantasma, dove Mon-El rimase in attesa per un millennio prima di venire liberato dalla Legione. Nella Legione, i due ragazzi rimasero amici intimi. Il Superboy alternativo, proveniente dall'universo in miniatura sarebbe morto tra le braccia di Mon-El.\nSuperboy incontra Lex Luthor.\nPoco dopo la sua adesione alla Legione, la vita di Superboy fu minacciata quando una meteora di kryptonite verde cadde sulla Terra, ma la sua vita venne salvata da un ragazzo di campagna di Smallville di nome Lex Luthor, che si d\u00e0 il caso fosse un genio della scienza. I due ragazzi divennero subito amici, e Superboy cre\u00f2 per lui un laboratorio super attrezzato per permettergli di eseguire i suoi esperimenti. Lex utilizz\u00f2 questo laboratorio per trovare una cura alla debolezza di Superboy verso la kryptonite. Non appena Lex trov\u00f2 la cura, un incendio irruppe nel laboratorio. Quando Superboy lo spense, l'antidoto venne distrutto, insieme alle forme di vita protoplasmatiche create da Lex, e quest'ultimo perse i capelli. Lex incolp\u00f2 Superboy dell'accaduto, accusando il Ragazzo d'Acciaio di gelosia verso la sua genialit\u00e0. Lex giur\u00f2 a quel punto che avrebbe dimostrato al mondo di essergli superiore, e ci prov\u00f2 inserendo delle migliorie scientifiche da applicare alla qualit\u00e0 della vita degli abitanti di Smallville; tuttavia, ogni invenzione creata da Lex finiva per avere un ritorno di fiamma, il che richiedeva l'intervento di Superboy. Questa serie diede inizio al voto della vita di Lex alla distruzione di Superboy. Nell'anno seguente, Lex divenne l'arci nemico di Superboy (e poi, naturalmente, di Superman). Superboy presto acquis\u00ec un piccolo gruppo di nemici ricorrenti, Lex incluso.\nIntorno al periodo in cui Mon-El giunse sulla Terra, un ragazzo di nome Pete Ross si trasfer\u00ec a Smallville. Divenne subito amico di Clark Kent, e i due rimasero amici. Una notte, durante un campeggio, Pete vide accidentalmente Clark cambiarsi in Superboy. Giurando di mantenere il segreto, Pete lo utilizz\u00f2 per aiutare Superboy e in numerose occasioni, per salvargli la vita. Poco dopo essere diventati adulti, Pete rivel\u00f2 a Clark che lui sapeva chi fosse. Per il resto del loro periodo a scuola, Pete e Lana rimasero i migliori amici di Clark, ma condivisero anche molte avventure con Superboy sia nel XX secolo che con la Legione nel 30\u00ba.\nSuperboy diventa Superman.\nPoco dopo aver preso il diploma, Superboy port\u00f2 i suoi genitori adottivi in vacanza nei Caraibi dove contrassero una malattia tropicale. Anche se Superboy tent\u00f2 valorosamente di salvare la vita di Jonathan e di Martha, nulla pot\u00e9 curare la loro malattia. Con Clark al suo fianco, Martha se ne and\u00f2. Poco prima di morire, Jonathan fece promettere a Clark di utilizzare i suoi poteri solo per il bene. In lutto, Clark seppell\u00ec i suoi genitori. Poco dopo, Superboy lasci\u00f2 Smallville, anche se non prima di aver dato una mega festa di addio con tutti i concittadini che termin\u00f2 con una mega torta. Separatamente, Clark si trasfer\u00ec a Metropolis per frequentare la Metropolis University.\nA Metropolis, Clark fece amicizia con i ragazzi con cui condivideva la stanza, Tommy Lee, Dave Hammond e l'alcolizzato Ducky Ginsberg. Superboy presto si rivel\u00f2 come nuovo guardiano di Metropolis, mettendo fine al quesito nazionale che domandava quale citt\u00e0 Superboy avrebbe nominato casa sua. Per i primi due anni alla Metropolis University, Lana fu una delle sue compagne di classe, prima che lei si trasferisse alla Hudson University.\nNei primi anni, Superboy si sent\u00ec in colpa per non aver potuto impedire un incidente automobilistico che vide protagonista il suo compagno di stanza Ducky Ginsberg, causato dalla sua guida in stato di ebbrezza. Ducky rimase paralizzato per tutta la vita e quindi dovette rimanere su una sedia a rotelle. Il suo posto nel dormitorio fu preso da Billy Kramer, un ragazzo di Smallville di cui Clark divenne amico e decise di confidargli il suo segreto. Come Superman avrebbe poi fatto con Jimmy Olsen, Superboy diede a Billy un fischietto super sonico che egli avrebbe utilizzato per chiamarlo quando si fosse trovato in pericolo. Mentre divenne amico di Billy, Clark cominci\u00f2 una relazione romantica con una ragazza su una sedia a rotelle di nome Lori Lemaris. La relazione arriv\u00f2 fino al punto in cui Clark le chiese di sposarlo, ma Lori gli rivel\u00f2 di aver scoperto la sua identit\u00e0 telepaticamente. Sfortunatamente, lei dovette declinare l'offerta, poich\u00e9 era una sirena proveniente da Atlantide.\nIntrappolato in un edificio in fiamme mentre tentava di salvare una vita, Billy utilizz\u00f2 il suo fischietto super sonico per chiamare Superboy, occupato nel salvataggio di un migliaio di persone in un'isola del pacifico da uno tsunami, e incapace quindi di arrivare a lui in tempo. Arrabbiato per la sua inabilit\u00e0 di salvataggio dei suoi genitori e dei suoi amici, Superboy si impose l'esilio finch\u00e9, tre mesi dopo, Perry White, utilizzando il fischietto di Billy, lo richiam\u00f2 in azione per sconfiggere Lex Luthor. Dopo aver battuto Luthor, Clark fece pace con le sue limitazioni e ritorn\u00f2 a Metropolis per il suo anno finale al college. Ora ventunenne, Kal-El cominci\u00f2 a farsi chiamare Superman, tredici anni dopo il suo debutto come Superboy.\nPoteri e abilit\u00e0.\nSuperboy possiede le stesse abilit\u00e0 e gli stessi poteri di Superman, compresa la superforza, la vista calorifica, la vista a raggi x, la vista micro- e telescopica, volo, invulnerabilit\u00e0 e super velocit\u00e0 sufficiente per i viaggi sia interstellari che temporali. Kal-El non costru\u00ec la sua Fortezza della Solitudine finch\u00e9 non divenne Superman, cos\u00ec abit\u00f2 nella casa dei Kent a Smallville e ne fece la sua base. Il laboratorio segreto di Superboy, nella cantina della casa dei Kent, \u00e8 il luogo in cui immagazzin\u00f2 numerosi dispositivi kryptoniani creati da suo padre Jor-El, incluso il proiettore della Zona Fantasma. Anche se non sono potenti quanto lui, i duplicati robotici di Superboy possiedono i suoi stessi poteri, permettendogli di sostituirlo quando necessario. I robot Clark Kent, eseguono le stesse funzioni per la seconda identit\u00e0 di Kal-El.\nSuperboy indossa l'anello di volo della Legione per dimostrare la sua appartenenza alla Legione dei Supereroi, e per le sue funzioni comunicative (gli permette, ad esempio, di comunicare con gli altri Legionari nel vuoto dello spazio).\nControversie.\nIl personaggio \u00e8 stato soggetto a battaglie legale tra la Warner Bros., proprietaria della DC Comics, e gli eredi di Jerry Siegel i quali affermarono che il personaggio del \"Superboy\" originale pubblicato dalla DC Comics \u00e8 una creazione indipendente che utilizz\u00f2 l'idea originale rigettata di Siegel e che fu creato senza il suo consenso. Il 4 aprile 2006, il giudice federale Ronald S. W. Lew decret\u00f2 che gli eredi di Siegel potevano revocare il copyright sul personaggio di Superboy ed ebbero lo stesso risultato anche riguardo al nome il 17 novembre dello stesso anno.\nNell'aprile 2013, il giudice federale Otis Wright ha stabilito che DC Comics (e quindi la Time Warner) erano proprietari dei diritti del personaggio. Tuttavia, gli eredi Siegel hanno dichiarato che avrebbero continuato gli appelli. Inoltre, reintrodurre un giovane Clark Kent come \"Superboy\" richiederebbe l'eliminazione o la modifica principale da parte di DC al personaggio di Conner Kent Superboy, cos\u00ec come le principali revisioni delle attuali storie di \"Superman\" canoniche, che non lo fanno esibirsi in prodezze eroiche in pubblico fino a quando non \u00e8 completamente adulto.\nAltri media.\nSuperboy fu trasportato nelle trasmissioni televisive numerose volte, pi\u00f9 in particolare nella serie televisiva \"Superboy\" (1988-1992), circa i giorni di Clark al college.\nFurono incorporati anche molti elementi delle storie di Superboy nella serie televisiva \"Smallville\" (2001-2011), includendo personaggi come Lana Lang e Pete Ross; la storia riprende anche di come Clark Kent e Lex Luthor divennero acerrimi nemici; i modi in cui Clark incontr\u00f2 numerosi dei suoi futuri amici e avversari mentre \u00e8 ancora un adolescente; e la stessa citt\u00e0 di Smallville."}
{"id": "3139349", "revid": "767487", "url": "https://it.wikipedia.org/wiki?curid=3139349", "title": "Way of Life", "text": "Way of Life \u00e8 un brano musicale del rapper di New Orleans Lil Wayne, pubblicato come primo singolo estratto dall'album \"500 Degreez\". Il brano figura la partecipazione di Big Tymers e TQ.\nIl brano utilizza un campionamento di \"Don't Look Any Further\" di Dennis Edwards featuring Siedah Garrett.\nIl video \u00e8 stato girato a New Orleans il 14 aprile del 2002."}
{"id": "3139352", "revid": "121485652", "url": "https://it.wikipedia.org/wiki?curid=3139352", "title": "Amoeba's Secret", "text": "Amoeba's Secret \u00e8 un EP di Paul McCartney registrato durante uno spettacolo segreto al Amoeba Music a Hollywood, California, il 27 giugno 2007. L'EP fu pubblicato nel novembre 2007 su vinile, in edizione limitata, e nel gennaio 2009 su CD e formati scaricabili dalla rete.\nL'EP raggiunse la posizione 119 nella classifica \"Billboard 200\", nonostante la relativamente bassa pubblicit\u00e0. La copertina raffigura McCartney mentre suona dal vivo, volutamente con una infima risoluzione dell'immagine, in modo che l'EP appaia come un bootleg. Il retro della copertina rappresenta un puzzle enigmistico incompleto, le cui lettere contengono dettagli della registrazione nascosti.\nLe quattro tracce di questo EP appaiono anche nel successivo \"Paul McCartney Live in Los Angeles\", insieme ad altre.\nNomination.\nDue tracce estratte da questo EP furono nominate per i Grammy Award nel 2008 per il 51\u00ba Grammy Award tenutosi l'8 febbraio del 2009: \"That Was Me\" per la migliore performance vocale pop e \"I Saw Her Standing There\" per la miglior voce solista rock. Nessuna canzone vinse (per entrambi vinse John Mayer, con \"Say\" e \"Gravity\" rispettivamente). McCartney, alla cerimonia, esegu\u00ec dal vivo \"I Saw Her Standing There\" con Dave Grohl alla batteria."}
{"id": "3139358", "revid": "767487", "url": "https://it.wikipedia.org/wiki?curid=3139358", "title": "Go D.J.", "text": "Go D.J. \u00e8 un brano musicale del rapper di New Orleans Lil Wayne, pubblicato come secondo singolo estratto dall'album \"Tha Carter\". Il brano figura la partecipazione di Mannie Fresh."}
{"id": "3139365", "revid": "120362736", "url": "https://it.wikipedia.org/wiki?curid=3139365", "title": "Fran\u00e7ois Affolter", "text": "Carriera.\nIl 25 gennaio 2012 viene annunciato il suo prestito fino al 31 dicembre dello stesso anno al club tedesco del .. Ritorna allo dove per\u00f2 non trova spazio, ragione per cui approda al Lucerna a partire dal 1 gennaio 2014, firmando un contratto fino al 30 giugno 2018."}
{"id": "3139367", "revid": "767487", "url": "https://it.wikipedia.org/wiki?curid=3139367", "title": "Fireman", "text": "Fireman \u00e8 un brano musicale del rapper di New Orleans Lil Wayne, pubblicato come primo singolo estratto dall'album \"Tha Carter II\"."}
{"id": "3139378", "revid": "533647", "url": "https://it.wikipedia.org/wiki?curid=3139378", "title": "Armoriale delle famiglie italiane (Gab-Gal)", "text": "Questo \u00e8 l'armoriale delle famiglie italiane il cui cognome inizia con le lettere che vanno da Gab a Gal.\nBibliografia.\n(2) - Dizionario araldico di P. GUELFI CAMAIANI, Milano, Editore Ulrico Hoepli, 1940\n(4) - Enciclopedia Storico-Nobiliare Italiana di V. SPRETI, 1928-1936\n(5) - Nobiliario di Sicilia di Antonio Mango di Casalgerardo, 1915-1970 versione su web\n(6) - Manuale di araldica di Fabrizio DI MONTAUTO, Firenze, Edizioni Polistampa, 1999\n(12) - Verbali del Collegio Araldico Romano - Consulta Araldica del Regno d'Italia- Nobilt\u00e0 di Cascia- Archivio di Stato - Roma - 1907.\n(13) - La nobilt\u00e0 veneta, o si tutte le famiglie patrizie con le figure de suoi scudi et arme di Casimiro FRESCHOT, Forni editore, Sala Bolognese, 2001.\n(15) - Archivio di Stato di Firenze\n(17) - \n(18) - Blasonario subalpino\n(19) - Il portale del sud\n(20) - Nobiliario di Sicilia di Antonio Mango di Casalgerardo, 1915-1970 versione su web\n(24) - Nobili napoletani\n(25) - Famiglie nobili di Sicilia\n(27) - Araldica cuneese di R. ALBANESE e S. COATES, Cuneo, Societ\u00e0 per gli studi storici, archeologici ed artistici della provincia di Cuneo, 1996\n(28) - Wappen portal\n(32) - L. Borgia, E. Carli, M. A. Ceppari, U. Morandi, P. Sinibaldi, C. Zarrilli \"LE BICCHERNE\" (Tavole dipinte delle Magistrature Senesi - Secoli XIII - XVIII), Roma - Ministero per i beni culturali e ambientali - Ufficio centrale per i beni archivistici, 1984"}
{"id": "3139382", "revid": "1543377", "url": "https://it.wikipedia.org/wiki?curid=3139382", "title": "Volto di Santa", "text": "Il Volto di Santa \u00e8 un dipinto a olio su tavola (25x18,3\u00a0cm) di Cima da Conegliano, conservato presso la Museo Poldi Pezzoli a Milano."}
{"id": "3139388", "revid": "1573940", "url": "https://it.wikipedia.org/wiki?curid=3139388", "title": "Yan Zi", "text": "Biografia.\nNel 2003 arriv\u00f2 in finale al WTA Austrian Open 2003 doppio con la sua partner storica, la connazionale Zheng Jie. Due anni dopo vinse il Tasmanian International in doppio contro Anabel Medina Garrigues e Dinara Safina con il punteggio di 6\u20134, 7\u20135.\nNel 2005 vinse il suo primo (e ultimo fino ad ora) torneo WTA, superando la spagnola Nuria Llagostera Vives nella finale di Canton.\nNel 2006 vinse il torneo di Wimbledon 2006 - Doppio femminile con Zheng sconfiggendo in finale Virginia Ruano Pascual e Paola Su\u00e1rez 6-3, 3-6, 6-2. Vinse anche l'Australian Open 2006 - Doppio femminile sempre con Zheng Jie contro Lisa Raymond e Samantha Stosur con il punteggio di 2-6, 7-6 (7), 6-3. Nello stesso anno arriv\u00f2 nei quarti al Canada Masters 2006 - Doppio femminile, identica sorte tocc\u00f2 alla stessa competizione dell'anno successivo. Nel 2007 vinse anche il Japan Open Tennis Championships 2007 - Doppio femminile questa volta in coppia con Tiantian Sun.\nVinse la medaglia di bronzo insieme a Zheng ai Giochi della XXIX Olimpiade - Doppio femminile. Nel 2008 perse in finale al Dubai Tennis Championships 2008 - Doppio femminile contro Cara Black e Liezel Huber che sconfissero lei e Zheng con il risultato di 7\u20135, 6\u20132. Nello stesso anno partecip\u00f2 anche all'Open di Francia 2008 - Doppio femminile, mentre nell'doppio misto ebbe come partner Mark Knowles.\nSempre nel 2008 vinse il Medibank International 2008 - Doppio femminile sempre con Zheng sconfiggendo in finale, con un punteggio di 6\u20134, 7\u20136(5), Tetjana Perebyjnis e Tat'jana Pu\u010dek e fu finalista al Mondial Australian Women's Hardcourts 2008 - Doppio.\nNel 2010 vinse il MPS Group Championships 2010 - Doppio sconfiggendo una delle due detentrici del titolo, Chuang Chia-jung, che stavolta gioc\u00f2 con Peng Shuai, questa volta fece coppia con Yan Bethanie Mattek-Sands, il risultato fu 4\u20136, 6\u20134, [10\u20138]."}
{"id": "3139396", "revid": "120526942", "url": "https://it.wikipedia.org/wiki?curid=3139396", "title": "Canzone viola/Fiorentina", "text": "Canzone viola/Fiorentina \u00e8 un 45 giri di Narciso Parigi.\nCanzone viola.\nLa Canzone viola (conosciuta anche come O Fiorentina o Inno viola) \u00e8 una canzone del 22 novembre 1931, il cui testo originale va ascritto ad Enzo Marcacci, su una composizione musicale del maestro Marco Vinicio; la canzone fu pubblicata per la prima volta dall'editore Marcello Manni che ne divenne proprietario dei diritti.\nI primi tifosi della Fiorentina, riuniti nell' \"ordine del Marzocco\", una sorta di viola club ante-litteram, fecero stampare un volantino con il testo di questa canzone, distribuendolo al pubblico dello stadio in Via Bellini, per farlo cantare a tutti i tifosi. Divenne cos\u00ec, dal 1931, l'inno della Fiorentina.\nLa canzone venne incisa da Narciso Parigi nel 1959 e di nuovo nel 1965; quest'ultima versione sostitu\u00ec l'edizione originale come inno della Fiorentina. Successivamente lo stesso Narciso Parigi acquis\u00ec la titolarit\u00e0 dei diritti.\nCuriosamente il coro che accompagna l'inno nella sua versione originale \u00e8 cantato da giocatori dell'Inter (fra i quali il tifoso viola Pandolfini), raccolti da Narciso Parigi al momento dell'incisione avvenuta in uno studio di Milano.\nFiorentina.\nSul lato B del vinile si trova un'altra canzone dedicata alla squadra viola, \"Fiorentina\" (nella ristampa del 1965 intitolata invece \"Al\u00e9 al\u00e9 Fiorentina\") di Alfonso Corsini, Mario Gallerini e Giobatta Dolcino."}
{"id": "3139399", "revid": "339392", "url": "https://it.wikipedia.org/wiki?curid=3139399", "title": "O Fiorentina", "text": ""}
{"id": "3139402", "revid": "339392", "url": "https://it.wikipedia.org/wiki?curid=3139402", "title": "Inno viola", "text": ""}
{"id": "3139404", "revid": "339392", "url": "https://it.wikipedia.org/wiki?curid=3139404", "title": "La canzone viola", "text": ""}
{"id": "3139405", "revid": "109728741", "url": "https://it.wikipedia.org/wiki?curid=3139405", "title": "Premio Barry per il miglior romanzo poliziesco britannico", "text": "Il premio Barry per il miglior romanzo poliziesco britannico (in inglese Best British Crime Novel), \u00e8 una delle sei categorie in cui viene assegnato regolarmente, durante il premio letterario statunitense Barry Award dal 2000 in omaggio al lavoro dell'anno prima di un autore del genere mistero nel Regno Unito. Il maggior successo in questa categoria sono stati dello scozzese Val McDermid (2000 e 2004) e dell'inglese Stephen Booth (2001 e 2002), che hanno vinto il premio due volte.\n\u00c8 stato assegnato dal 2000 al 2012."}
{"id": "3139412", "revid": "1656773", "url": "https://it.wikipedia.org/wiki?curid=3139412", "title": "Tommaso Costo", "text": "Biografia.\nRimasto presto orfano di padre, terminati gli studi, s'impieg\u00f2 come segretario presso alcune nobili famiglie, tra cui i Carafa e i Pignatelli, attivit\u00e0 che si protrasse per circa quarant'anni. Segretario della Gran Corte dell'ammiragliato per volont\u00e0 di Matteo di Capua, grande ammiraglio del Regno di Napoli, trasse da quell'esperienza un \" Trattato dell'officio del segretario\", edito a Napoli nel 1604. Fu anche al servizio di Alberico I Cybo-Malaspina, marchese di Massa.\nIl Costo si dedic\u00f2 alla scrittura di poemetti, novelle e testi di erudizione storica. Ebbe rapporti anche con alcuni importanti intellettuali del suo tempo, come il poeta ed erudito Giovanni Battista Attendolo, il poeta e storico Angelo Di Costanzo e il capitano di milizie e letterato Scipione De' Monti. Il suo primo lavoro, stampato a Napoli nel 1573, \u00e8 il poema \"Della rotta di Lepanto canti cinque\", che, alla maniera ariostesca, esalta la vittoria dei cristiani sulla flotta turca. La sua opera pi\u00f9 nota \u00e8 \"Il fvggilozio di Tomaso Costo diviso in otto giornate\" (Venezia, 1601), una raccolta di novelle alla maniera del Boccaccio, dedicata a Matteo di Capua, ristampata pi\u00f9 volte, anche in anni recenti. Cur\u00f2, inoltre, una pregevole edizione della \"Gerusalemme liberata\" del Tasso, edita a Napoli nel 1582, mettendone in risalto, nella presentazione, la migliore fedelt\u00e0 al testo rispetto alle precedenti. Classicista, dotato di scrupolo critico e concorde con le posizioni puriste, nel 1591 ader\u00ec all'Accademia della Crusca.\n\u00c8 anche noto per aver scritto, assieme a Vincenzo Verace, della vita di San Guglielmo da Vercelli."}
{"id": "3139413", "revid": "124750270", "url": "https://it.wikipedia.org/wiki?curid=3139413", "title": "Maurizio Giglio", "text": "Biografia.\nMaurizio Giglio nacque in una famiglia della borghesia della Capitale; il padre Armando era un questore di P.S., , la polizia segreta del regime fascista. Comp\u00ec gli studi superiori al liceo ginnasio statale Terenzio Mamiani e nel 1941 si laure\u00f2 in giurisprudenza.\nVolontario di guerra.\nUfficiale di complemento, si arruol\u00f2 volontario allo scoppio della seconda guerra mondiale con il grado di sottotenente, e fu destinato al fronte greco-albanese con il 42\u00ba reggimento fanteria \"Modena\", dove fu ferito e decorato con una medaglia di bronzo e un Croce di guerra al valor militare.\nTrasferito prima a Torino e poi a Roma all'81\u00ba Reggimento fanteria, con il grado di tenente, l'8 settembre combatt\u00e9 alla testa dei propri uomini, e di altri volontari civili negli scontri a Porta San Paolo. Dopo la resa di Roma (10 settembre 1943), si diresse al Sud, per mettersi a disposizione dell'Esercito cobelligerante, attraversando il 17 settembre il fronte presso Benevento.\nNella resistenza.\nPosto come ufficiale di collegamento con l'esercito americano, venne quindi contattato dall'OSS, il Servizio segreto statunitense, che gli propose di ritornare a Roma, in qualit\u00e0 di agente segreto, per fornire agli alleati informazioni sui movimenti delle truppe tedesche, col nome di battaglia \"Cervo\".\nTornato quindi clandestinamente a Roma il 28 ottobre 1943, Maurizio Giglio riusc\u00ec ad arruolarsi come tenente di Pubblica Sicurezza, nella polizia ausiliaria a cavallo.\nInizi\u00f2 cos\u00ec una doppia vita nella polizia della RSI e nel Fronte militare clandestino dove entr\u00f2 in contatto con il colonnello Giuseppe Cordero Lanza di Montezemolo, e protetto dall'uniforme e al comando di uno squadrone di circa quattrocento uomini, cre\u00f2 una rete di informatori e collaborando attivamente con Peter Tompkins, inviato dall'OSS a Roma sotto falso nome, con Giuliano Vassalli e Francesco Malfatti di Montetretto. La sua attivit\u00e0 principale fu quella di sorvegliare le stazioni e le strade, segnalando al servizio informazioni della 5\u00aa Armata americana i movimenti tedeschi verso i fronti di Cassino e di Anzio e di comunicare tali informazioni mediante una trasmittente, soprannominata \u201cRadio Vittoria\u201d, che si era portato clandestinamente da Napoli. Il merito del salvataggio del contingente alleato ad Anzio, \u00e8 dovuta anche alle informazione fornite da Radio Vittoria; in particolare, l'esistenza di un falso attacco tedesco, da attuarsi il 16 febbraio 1944 presso Cisterna soltanto a scopo diversivo, in quanto quello principale sarebbe stato effettuato due giorni dopo sul fianco occidentale della testa di ponte alleata. L'informazione permise agli anglo-americani di non farsi trovare impreparati. Giglio inoltre, acquis\u00ec, e mise a disposizione di Tompkins, il rapporto particolareggiato della questura di Roma, su tutti gli edifici romani (alberghi, cliniche, caserme etc.) occupati da truppe tedesche. Organizz\u00f2, infine, nella sua abitazione, pi\u00f9 incontri tra Tompkins e i capi della resistenza romana (Amendola, Vassalli, Bauer). Non ci possiamo dimenticare di menzionare anche Monsignor Didier Nobels, che fond\u00f2 la formazione partigiana \"Travertino\", di cui Maurizio Giglio faceva parte. Mons. Nobels infatti si addoss\u00f2 la colpa della sua morte per tutta la vita.\nMentre cercava di documentare con una piccola macchina fotografica il blitz (60 arresti circa) compiuto dal Reparto Speciale di Polizia nella Basilica di San Paolo, in territorio extraterritoriale vaticano, dove si erano rifugiati antifascisti ed ebrei, Giglio venne sorpreso da un funzionario in borghese della milizia fascista, che gli sequestr\u00f2 la macchina fotografica.\nLa cattura e la morte.\nIl 17 marzo 1944, a seguito della delazione di un suo collaboratore, fu arrestato da componenti della Banda Koch, insieme all'agente di P.S. Giovanni Scottu, mentre si recava a trasmettere informazioni via radio agli americani, da un battello galleggiante situato nei pressi di Ponte del Risorgimento. Condotto nella pensione Oltremare, in Via Principe Amedeo 2, sede dell'organizzazione, fu orribilmente torturato per sette giorni di seguito, senza fare il nome degli altri membri della sua rete e del capo dell'OSS a Roma.\nRidotto in fin di vita, fu accompagnato a braccia al carcere di Regina Coeli la sera del 23 marzo.\nConsegnato quindi ai tedeschi per l'esecuzione della rappresaglia conseguente all'attentato di via Rasella, dove un reparto tedesco era stato annientato, fu condotto in una cava di gesso alla periferia di Roma, presso le Fosse Ardeatine e, il 24 marzo 1944, fu ucciso con un colpo alla nuca. Aveva 23 anni.\nNel dopoguerra fu insignito postumo della medaglia d'oro al valor militare; al suo nome \u00e8 intitolata una caserma della Polizia di Stato del quartiere Flaminio, sede del reparto Volanti della questura di Roma."}
{"id": "3139415", "revid": "149466", "url": "https://it.wikipedia.org/wiki?curid=3139415", "title": "Crispino di Soissons", "text": ""}
{"id": "3139417", "revid": "204012", "url": "https://it.wikipedia.org/wiki?curid=3139417", "title": "Zi Yan", "text": ""}
{"id": "3139418", "revid": "92723", "url": "https://it.wikipedia.org/wiki?curid=3139418", "title": "Sinoceratops zhuchengensis", "text": "Sinoceratops (il cui nome significa \"faccia cornuta cinese\") \u00e8 un genere estinto di dinosauro ceratopside centrosaurino vissuto nel Cretaceo superiore, circa 72-65 milioni di anni fa (Maastrichtiano), in quella che oggi \u00e8 la Provincia di Shandong, in Cina. Il genere contiene una singola specie, ossia \"S. zhuchengensis\", nominata da Xu Xing \"et al.\" (2010), sulla base di tre teschi provenienti dallo Zhucheng, Cina. \nIl \"Sinoceratops\" era un erbivoro quadrupede di medie dimensioni e dalla corporatura massiccia. Si stima che gli esemplari adulti raggiungessero una lunghezza di circa 6 metri (19,7 piedi) e un'altezza di 2 metri (6,6 piedi) per un peso fino alle 2 tonnellate (2,0 tonnellate lunghe, 2,2 tonnellate corte). L'animale fu il primo ceratopside scoperto in Cina e l'unico conosciuto dall'Asia. Tutti gli altri centrosaurini e tutti i chasmosaurini sono conosciuti da fossili scoperti nel Nord America, ad eccezione forse di \"Turanoceratops\". Altro tratto distintivo di \"Sinoceratops\" sono le sue dimensioni superiori alla maggior parte dei centrosaurini basali noti.\nIl \"Sinoceratops\" fu scoperto nella Formazione Xingezhuang, depositatasi durante il Cretaceo superiore. Nel suo ambiente, l'animale viveva accanto a leptoceratopsidi, saurolophini e tirannosaurini. La creatura pi\u00f9 comune nella formazione era il gigantesco erbivoro \"Shantungosaurus\", a cui \u00e8 stata assegnata la maggior parte dei materiale scoperti nella formazione. Altri rilevanti animali che vivevano accanto a \"Sinoceratops\" e \"Shantungosaurus\" erano \"Zhuchengceratops\", \"Huaxiaosaurus\" e \"Zhuchengtyrannus\".\nDescrizione.\nIl \"Sinoceratops\" era un ornithischio ceratopsiano di grandi medio-grandi dimensioni, con una lunghezza stimata di circa 6 metri (19,7 piedi), per un peso di 2 tonnellate (2,0 tonnellate lunghe, 2,2 tonnellate corte), e un'altezza di circa 2 metri (6,6 piedi). Thomas R. Holtz Jr. ha, invece, stimato la lunghezza dell'animale a 7 metri (23 piedi) per un peso di 2,3 tonnellate (2,3 tonnellate lunghe, 2,5 tonnellate corte), il peso di un rinoceronte. Sul muso dell'animale era presente un breve corno, mentre, come nella maggior parte dei centrosaurini, non sono presenti corno sopraorbitali (sopra gli occhi), mentre una serie di piccoli osteodermi a forma di gancio adornavano il margine superiore del collare osseo, mentre nella parte pi\u00f9 bassa erano presenti in dimensioni e forma pi\u00f9 semplici. Il \"Sinoceratops\" \u00e8 un membro dei ceratopsidi dal collare corto ma maggiormente ornato, i centrosaurinae. L'esemplare olotipo (ZCDM V0010) \u00e8 costituito da un cranio parziale con la maggior parte degli elementi del tetto del cranio e della scatola cranica parziali. Si stima che l'intero cranio di \"Sinoceratops\" fosse lungo 1,80 metri (5,9 piedi), rendendolo uno dei pi\u00f9 grandi teschi di centrosaurini conosciuti.\nLe caratteristiche che differenziano un animale dalla maggior parte o da tutte le altre sono chiamate caratteristiche diagnostiche. Alcune, ma non tutte, le caratteristiche diagnostiche sono anche dette autapomorfie. Un'autapomorfia \u00e8 una caratteristica anatomica distintiva che \u00e8 unica per un determinato organismo. Secondo Xu (2010), \"Sinoceratops\" pu\u00f2 essere distinto sulla base delle seguenti caratteristiche diagnostiche: ci sono almeno dieci processi corniidi robusti e fortemente curvi lungo il margine posteriore dei parietali combinati, mentre allo stesso tempo almeno quattro corni sono presenti sui processi squamosali combinati; \u00e8 presente una grande fenestra accessoria di fronte alla fenestra antorbitale (diversa da tutti gli altri centrosaurine conosciuti); il margine esterno dell'osso parietale \u00e8 solo debolmente ondulato (diverso da tutti gli altri centrosaurini noti); e la presenza di epoccipali a base ampia (che differiscono da tutti gli altri centrosaurini noti).\nClassificazione.\n\"Sinoceratops\" fu assegnato alla sottofamiglia Centrosaurinae, come membro basale di quest'ultima da Xu \"et al.\" (2010), basandosi sulle varie caratteristiche presenti nel cranio. Il \"Sinoceratops\" possiede diverse caratteristiche condivise con i chasmosaurini, rendendo confusa la distinzione tra le Centrosaurine e le Chasmosaurinae. Secondo Xu \"et al.\" la posizione basale di \"Sinoceratops\" indica che tutti i ceratopsi hanno un'origine asiatica. \"Sinoceratops\", tuttavia, condivide un certo numero di caratteristiche anche con i centrosaurini pi\u00f9 evoluti, come \"Centrosaurus\" e \"Styracosaurus\", e che non vengono ritrovate in centrosaurini pi\u00f9 primitivi come \"Diabloceratops\", compreso un corno nasale ben sviluppato e corna frontali ridotte. Un'altra ipotesi vede \"Sinoceratops\" come un lignaggio a s\u00e9 stante che ha invaso l'Asia dal Nord America attraverso Beringia.\nIl seguente cladogramma segue l'analisi filogenetica eseguita da Chiba \"et al.\" (2017):\nStoria della scoperta.\nL'olotipo (ZCDM V0010) di \"Sinoceratops\" \u00e8 costituito da un cranio parziale, tra cui una scatola cranica, recuperato nell'estate del 2008 nella Formazione Xingezhuang del Gruppo Wangshi di Shandong, Cina. L'esemplare \u00e8 stato raccolto in sedimenti fluviali depositatisi durante le fasi Campaniano-Maastrichtiano del Cretaceo superiore, circa 72-66 milioni di anni fa. Altri due campioni sono stati recuperati dalla stessa formazione. L'esemplare ZCDM V0011 \u00e8 un cranio parziale costituito dal tetto del cranio e gran parte della scatola cranica e ZCDM V0012 rappresenta una scatola cranica parziale.\nIl nome del genere \"Sinoceratops\" significa \"faccia cornuta cinese\", ed \u00e8 derivato dalla parola Sino- riferendosi alla Cina dal latino \"Sina\", il paese della sua scoperta, e le parole greche \"keras\"/\u03ba\u03ad\u03c1\u03b1\u03c2 che significa \"corno\", e \"ops\"/\u03c9\u03c8 che significa \"faccia\". Il \"Sinoceratops\" venne descritto e nominato dal paleontologo Xu Xing e colleghi, nel 2010. La specie tipo \u00e8 \"Sinoceratops zhuchengensis\". Il nome specifico, \"zhuchengensis\", si riferisce al luogo della sua scoperta, la citt\u00e0 di Zhucheng, che ha anche finanziato gli scavi.\nLa scoperta di \"Sinoceratops\" fu alquanto significativa, poich\u00e9 rappresentava il primo ceratopside conosciuto dalla Cina e forse l'unico ceratopside dall'Asia. L'unico altro ceratopside asiatico \u00e8 \"Turanoceratops\", ma recentemente \u00e8 stata messa in dubbio la sua identificazione come ceratopside.\nPaleoecologia.\nI resti di \"Sinoceratops\" sono stati ritrovati nella Formazione Xingezhuang, della Cina meridionale, dove l'animale \u00e8 noto solamente da materiale cranico. Insieme a \"Sinoceratops\", nella formazione, vivevano anche lo \"Shantungosaurus\", un adrosauride gigante molto comune a cui \u00e8 stata assegnata la maggior parte del materiale ritrovato nella zona, \"Zhuchengtyrannus\", un tirannosauro asiatico imparentato al\"Tarbosaurus\", \"Zhuchengceratops\", un leptoceratopside asiatico, e \"Huaxiaosaurus\", un possibile individuo anziano di \"Shantungosaurus\". Altri possibili resti sono stati assegnati a \"Zhuchengosaurus\", un probabile sinonimo junior di \"Shantungosaurus\", e del materiale ancora non descritto, ascritto provvisoriamente a \"Tyrannosaurus\"."}
{"id": "3139419", "revid": "10473", "url": "https://it.wikipedia.org/wiki?curid=3139419", "title": "Palazzo di Placentia", "text": ""}
{"id": "3139420", "revid": "1645873", "url": "https://it.wikipedia.org/wiki?curid=3139420", "title": "David Dacko", "text": "Biografia.\nDavid Dacko divenne Presidente il 14 agosto 1960 ed impose un regime monopartitico nel 1962 e govern\u00f2 il Paese fino alla fine del 1965, con mano pesante e mettendone in ginocchio l'economia. Il 31 dicembre 1965 il regime di Dacko venne rovesciato da un colpo di Stato condotto dal colonnello Jean-B\u00e9del Bokassa il quale sospese subito la costituzione e sciolse il parlamento.\nApprofittando di un viaggio in Libia di Bokassa, i francesi restaurarono, con un altro colpo di Stato, la presidenza Dacko il quale rimase presidente della repubblica dal 21 settembre 1979 al 1\u00ba settembre 1981, quando venne esautorato da un ennesimo colpo di Stato dal generale Andr\u00e9 Kolingba.\nMor\u00ec a Yaound\u00e9 il 20 novembre 2003 per un attacco d'asma."}
{"id": "3139426", "revid": "1097011", "url": "https://it.wikipedia.org/wiki?curid=3139426", "title": "Nottingham Open 2006 - Singolare", "text": "Il singolare del torneo di tennis Nottingham Open 2006, facente parte dell'ATP Tour, ha avuto come vincitore Richard Gasquet che ha battuto in finale Jonas Bj\u00f6rkman 6\u20134, 6\u20133."}
{"id": "3139427", "revid": "830939", "url": "https://it.wikipedia.org/wiki?curid=3139427", "title": "Pietro Vigo", "text": "Biografia.\nIl padre, Francesco Vigo (Livorno 1818 - Livorno 1889), fu un editore livornese, premiato in varie mostre internazionali, noto non solo per le sue edizioni di testi di autori moderni (tra i quali Carducci), ma anche per le ristampe di testi antichi.\nOltre a collaborare nella tipografia paterna, Pietro fu studente a Pisa e insegnante presso l'Accademia navale, l'Istituto tecnico e varie scuole della citt\u00e0 natale.\nScrittore prolifico, si dedic\u00f2 principalmente allo studio della storia di Livorno, campo nel quale pu\u00f2 considerarsi il maggior cultore, ma non trascur\u00f2 gli studi letterari, in particolar modo quelli danteschi e paleografici.\nCompil\u00f2, inoltre, una storia degli ultimi trenta anni del secolo XIX, (dal 1871 al 1900), pubblicata dai Fratelli Treves in sette volumi, ispirata al modello degli \"Annali d'Italia\" di Ludovico Antonio Muratori. Produsse anche testi di critica letteraria e manuali scolastici.\nNel 1879 si spos\u00f2 con la signorina Lori Beghe e per l'occasione fu stampato un libretto dedicato agli sposi.\nDal 1888 si occup\u00f2 della fondazione di un archivio sulla storia livornese, su invito del sindaco di Livorno Nicola Costella, aperto nel 1899, e del quale fu direttore. La sua ambizione lo port\u00f2 a raccogliere anche i fondi archivistici della Provincia per arrivare alla costituzione di un archivio storico cittadino che potesse divenire un giorno un Archivio di Stato.\nFervente cattolico e membro dell'Ordine francescano secolare, fu socio della organizzazione caritativa San Vincenzo De Paoli, presidente della Pia opera per la salvezza della giovent\u00f9, primo consigliere e governatore dell'Arciconfraternita di Santa Giulia.\nFu insignito delle decorazioni di cavaliere mauriziano e della Corona d'Italia.\nColpito da una grave malattia, nel 1916 a sessant'anni, fu costretto a lasciare i suoi impegni. Mor\u00ec due anni dopo, nella citt\u00e0 natale, il 4 ottobre 1918."}
{"id": "3139435", "revid": "1305772", "url": "https://it.wikipedia.org/wiki?curid=3139435", "title": "Il codice da Vinci (videogioco)", "text": "Il codice da Vinci (\"The Da Vinci Code\") \u00e8 un videogioco del 2006 sviluppato da The Collective, Inc. per PlayStation 2, Xbox e Microsoft Windows, basato sull'omonimo romanzo di Dan Brown.\nPur essendo finanziato in parte anche dalla casa di produzione dell'omonimo film, ossia la Columbia Pictures, e malgrado nei ringraziamenti si citi Ron Howard, regista del film, il videogioco non \u00e8 associato ad esso, dato che i personaggi non presentano alcuna somiglianza fisica con le loro controparti cinematografiche e non sono quasi mai rispettate ambientazioni, scene e sequenze narrative della pellicola.\nTrama.\nDurante una conferenza a Parigi sulla simbologia religiosa nella storia, Robert Langdon, studioso e professore di Simbologia religiosa e Teologia dell'Universit\u00e0 di Harvard, viene prelevato e scortato dalla Polizia giudiziaria francese al Museo del Louvre, a causa dell'omicidio di Jacques Sauni\u00e8re, il curatore del museo. Langdon \u00e8 infatti l'ultima persona ad aver avuto contatti con l'anziano curatore poche ore prima che questi venisse assassinato.\nAl suo arrivo, il capitano della Polizia, Bezu Fache, spiega a Langdon che vorrebbe una sua consulenza sulla scena del crimine, e che potrebbe essere molto utile alle indagini per via dei suoi contatti con la vittima poco prima del crimine. In realt\u00e0 Fache crede che Langdon sia colpevole dell'omicidio, in quanto Sauni\u00e8re aveva scritto sul pavimento con il sangue un messaggio apparentemente senza senso, chiedendo inoltre di trovare Robert Langdon. Tuttavia, prima che il professore arrivasse al museo, Fache aveva cancellato la riga di testo in cui si faceva il nome di Langdon, lasciandone quindi lo studioso all'oscuro.\nMentre Robert analizza la scena del crimine, giunge sul posto Sophie Neveu, agente del Dipartimento di Criptologia di Parigi, nonch\u00e9 nipote di Sauni\u00e8re. La donna consegna un cellulare al professore dicendogli che l'Ambasciata americana ha un messaggio urgente per lui, mentre lei spiega a Fache alcune cose sul messaggio lasciato da Sauni\u00e8re. Al telefono, Robert, credendo di aver chiamato l'Ambasciata americana, scopre in realt\u00e0 che il numero di telefono che Sophie gli ha dato \u00e8 quello dell'abitazione della donna stessa; parte cos\u00ec un messaggio della segreteria telefonica con cui Sophie informa il professore sulle intenzioni di Fache e sul fatto che la Polizia crede che lui sia l'assassino, per via del suo nome scritto dal curatore morente.\nCon una scusa, Robert chiede a Fache di poter andare qualche minuto alla toilette, dove si incontra in segreto con Sophie, come da istruzioni ricevute al telefono. Qui Sophie spiega a Robert che dietro l'omicidio di suo nonno c'\u00e8 molto pi\u00f9 di quanto non sembri, dato che Sauni\u00e8re faceva parte di un'oscura setta segreta chiamata Priorato di Sion, e che il messaggio lasciato sul pavimento \u00e8 un anagramma. Robert, trascinato suo malgrado in questa situazione, decide di aiutare Sophie a risolvere l'engima e scoprire chi ha assassinato il curatore. Getta cos\u00ec il GPS che i poliziotti gli avevano messo nella tasca della giacca gi\u00f9 da una finestra su un'auto di passaggio, depistando cos\u00ec gli agenti e portandoli a lasciare il museo per inseguirlo.\nSophie e Robert risolvono gli enigmi di Sauni\u00e8re, che li portano dalla \"Monna Lisa\" alla\" Vergine delle rocce\", da Caravaggio alla \"Nike di Samotracia\", scoprendo in un cassetto segreto una chiave che \u00e8 riconducibile alla casa in Normandia di Sauni\u00e8re. Sophie decide quindi di dirigersi l\u00ec per trovare altri indizi, mentre Robert va alla chiesa di Saint-Sulpice per aiutare sorella Sandrine, una suora che aveva telefonato a Sauni\u00e8re per avvertirlo di un monaco della Manus Dei che stava uccidendo pian piano tutti i membri del Priorato per trovare la misteriosa \"chiave di volta\", e che ora stava andando l\u00ec a Saint-Sulpice.\nGiunta a casa del nonno, Sophie, dopo varie peripezie allo scopo di superare trabocchetti e risolvere rompicapi, riesce a trovare un pendente con inciso sopra un codice bancario e un indirizzo:\"Haxo 24\". Robert, nel frattempo, non riesce a salvare sorella Sandrine, che viene uccisa da Silas, questo il nome del monaco, ma trova, in una botola segreta nella chiesa, un elenco dei quattro capi del Priorato, fra i quali c'\u00e8 il nome di Sauni\u00e8re, che si rivela essere il Gran Maestro.\nRiunitisi, Sophie e Robert si dirigono all'indirizzo scritto sul pendente, al quale si trova una banca, filiale di una famosa agenzia bancaria di Zurigo. Una volta l\u00ec, i due scoprono dal direttore Andr\u00e8 Vernet che al pendente \u00e8 associato un conto bancario. Inserito il pendente in un terminale, e immessa la password, entrano in possesso di una scatola, nella quale \u00e8 contenuto un cofanetto di palissandro. Dentro trovano un cryptex, un meccanismo complesso che nasconde al suo interno un papiro con informazioni segrete. Risolvendolo, Robert capisce che tutti i suoi iniziali sospetti su Sauni\u00e8re erano fondati: il curatore del Louvre era a capo del Priorato di Sion, e questa setta aveva il compito di proteggere e tenere celato il calice, il Santo Graal. Braccati ancora dalla polizia, Sophie e Robert scappano dalla banca con l'aiuto di Vernet, e si dirigono a Chateau Villette, dimora di Sir Leigh Teabing, uno dei pi\u00f9 importanti studiosi dei miti del Graal e vecchio amico di Robert.\nA Chateau Villette, Teabing spiega che il Graal non \u00e8 quello che tutti pensano essere, cio\u00e8 una coppa, bens\u00ec \u00e8 una donna, discendente diretta di Ges\u00f9 Cristo, che, al contrario di quanto sostiene la Chiesa, si spos\u00f2 con Maria Maddalena ed ebbe figli e discendenza. La confusione creatasi nei secoli su cosa sia il Graal sarebbe dovuto al fatto che il calice, o la coppa, sia un antico simbolo che sta ad indicare la \"femmina\", in quanto il ventre femminile, a forma di V, ricorda, per la forma, proprio un calice, un bicchiere, una coppa. A supportare questa tesi ci sarebbero molti indizi disseminati ne l\"'Ultima cena\" di Leonardo da Vinci. Nel frattempo nella villa si introduce Silas, il monaco della Manus Dei, che aggredisce Sophie, Robert, Teabing e Remy, il maggiordomo. Il gruppo riesce tuttavia a metterlo fuori combattimento e a fuggire dalla polizia giunta sul posto, partendo con l'aereo privato di Teabing alla volta di Londra, dove puntano gli indizi trovati all'interno del cryptex. L'indovinello sul papiro, infatti, sembra fare riferimento a Temple Church.\nUna volta sul posto, Robert, Sophie e Teabing vengono minacciati da Remy, il quale dava ordini anche a Silas, ecco perch\u00e9 il monaco era riuscito a introdursi nella villa. Mentre Remy prende in ostaggio Teabing, Robert e Sophie scappano, inseguiti dal monaco assassino. Quasi per miracolo, i due riescono a scappare.\nSempre seguendo la scia di indizi, Sophie e Robert arrivano all'abbazia di Westminster, dove scoprono che la soluzione definitiva all'ultimo cryptex \u00e8 nascosta sulla tomba di Isaac Newton. Mentre stanno per risolvere il mistero, appare Teabing armato che minaccia i due protagonisti. Il vecchio studioso del Graal, infatti, spiega che lui voleva diffondere in tutto il mondo la verit\u00e0 sul Graal, ossia che esso \u00e8 una donna ed \u00e8 una persona fra noi, ultima discendente del sangue di Cristo (Santo Graal deriva da San Greal che a sua volta viene da Sang Real, \"sangue reale\"). Per fare questo, l'uomo aveva contattato le pi\u00f9 alte cariche della Manus Dei spacciandosi per un importante pezzo grosso della Chiesa, convincendo i suoi membri pi\u00f9 importanti (fra cui Silas e lo stesso Bezu Fache) a lavorare per lui, perch\u00e9 questa era la volont\u00e0 di Dio. Il Signore, infatti, non avrebbe voluto che la Chiesa mentisse per millenni sulla vera identit\u00e0 di Cristo e del Graal. Era Teabing, quindi, il mandante dell'omicidio di Sauni\u00e8re e degli altri capi del Priorato di Sion (avvenuti tutti per mano di Silas), per cercare di estorcere loro la verit\u00e0 sul Graal, che loro conoscevano e proteggevano. Mentre Teabing tiene sotto tiro Sophie, Robert risolve il cryptex e scopre dov'\u00e8 nascosto il Graal, ma non lo dice a Teabing, e fingendo di non aver risolto l'enigma, lancia in aria il cryptex. Teabing si getta per cercare di prenderlo al volo, ma invano. Il cryptex cade a terra e si frantuma. Nel frattempo arriva la polizia, che lo arresta, mentre Robert e Sophie sono liberi di andare, in quanto Fache ha capito di essere stato ingannato da Teabing. Silas viene ucciso dagli agenti di polizia in una sparatoria.\nLa soluzione del cryptex porta i due protagonisti alla Cappella di Rosslyn, dove scoprono che un tempo era custodito il Graal, ovvero il sarcofago di Maria Maddalena, moglie di Cristo. Tramite degli alberi genealogici antichi, riescono anche a capire chi oggi \u00e8 l'ultima discendente di Cristo e Maria Maddalena: la stessa Sophie Neveu. Sauni\u00e8re l'aveva infatti cresciuta dopo che i suoi genitori erano morti in un incidente d'auto e l'aveva protetta, addestrandola a sua insaputa tramite giochetti e rompicapi per assumere un giorno il ruolo di Gran Maestro del Priorato di Sion. Inoltre Sophie rincontra sua nonna e i suoi familiari pi\u00f9 stretti dopo molti anni che non li vedeva, e che sapevano chi lei fosse, ma non le avevano detto nulla per proteggerla.\nSalutata Sophie, Robert torna a Parigi, dove capisce in quale luogo \u00e8 stata spostata Maria Maddalena. Ella si trova in una stanza segreta sotto il Louvre, dove \u00e8 stata protetta per tutti quegli anni dal curatore Sauni\u00e8re e dal Priorato stesso.\nModalit\u00e0 di gioco.\n\"Il codice da Vinci\" \u00e8 un videogioco d'azione in terza persona con elementi di avventura e rompicapo. La storia del videogioco \u00e8 ispirata a quella del libro, pi\u00f9 che al film, oltre a contenere elementi che non appartengono a nessuna delle due opere. Il gioco si compone di nove livelli principali, pi\u00f9 due bonus che non contengono altro che extra e curiosit\u00e0 sulla creazione del gioco.\nIl giocatore veste i panni di Robert Langdon in alcuni livelli e di Sophie Neveu in altri. Il videogioco \u00e8 basato perlopi\u00f9 sull'esplorazione degli ambienti e sulla risoluzione di enigmi quali anagrammi, codici a sostituzione e cryptex.\nSporadicamente si dovranno affrontare dei nemici in combattimenti corpo a corpo. Una volta entrati in contatto con un nemico, si dovr\u00e0 premere una sequenza di tasti senza sbagliare. Se lo si fa correttamente, si colpir\u00e0 duramente il nemico e gli si sottrarr\u00e0 vita, mentre se si commette un errore, sar\u00e0 il nemico ad attaccarci e bisogner\u00e0 difendersi premendo il tasto giusto al momento giusto. Lo scontro avviene solitamente a mani nude, ma occasionalmente \u00e8 possibile usare armi di fortuna come pale, bastoni, spranghe e candelabri. La maggior parte delle volte \u00e8 comunque possibile eliminare i nemici furtivamente, cogliendoli di sorpresa alle spalle.\nAlcune volte sar\u00e0 necessario combinare due o pi\u00f9 oggetti tra di loro tramite l'utilizzo dell'apposito comando nell'inventario. \u00c8 presente un database che fornisce informazioni storiche e biografiche su persone, luoghi, opere d'arte e segreti incontrati durante il corso dell'avventura.\n\u00c8 presente una modalit\u00e0 di analisi delle ambientazioni di gioco in prima persona, dove bisogner\u00e0 spostare la visuale su oggetti salienti per trovarli, esaminarli e raccoglierli. Negli ultimi livelli \u00e8 presente una componente GDR che permette di scegliere fra pi\u00f9 frasi e risposte quale pronunciare.\nLa visuale di gioco presenta le bande nere tipiche dei film trasmessi in televisione o proiettati al cinema, questo per rendere ancora di pi\u00f9 la componente spettacolare pseudo-cinematografica del gioco.\nI livelli sono rigiocabili tramite un men\u00f9 di selezione apposito.\nProduzione.\nIl videogioco \u00e8 stato pubblicato il 19 maggio 2006 in Nord America, in contemporanea con l'uscita al cinema del film. Per l'uscita in Europa si \u00e8 dovuto attendere ben un anno, essendo disponibile a partire dal 16 maggio 2007.\nGli sviluppatori si sono avvalsi della collaborazione, per la storia e il design, di Charles Cecil, game designer britannico fondatore di Revolution Software.\nIl gioco \u00e8 stato interamente doppiato in italiano.\nUna anteprima del gioco \u00e8 stata presentata all'E3 a Los Angeles il 10 maggio 2006.\nNella produzione del gioco non sono stati coinvolti gli attori che hanno preso parte al film.\nCritica e accoglienza.\nIl gioco ha ricevuto critiche perlopi\u00f9 negative, raggiungendo nella maggior parte dei casi a malapena la sufficienza.\nDalla data della sua pubblicazione, \"Il codice da Vinci\" ha venduto solo 200.000 copie, fra PlayStation 2, Xbox e Windows."}
{"id": "3139436", "revid": "123844263", "url": "https://it.wikipedia.org/wiki?curid=3139436", "title": "Episodi di No Ordinary Family", "text": "La prima ed unica stagione della serie televisiva No Ordinary Family, composta da 20 episodi, \u00e8 stata trasmessa in prima visione negli Stati Uniti d'America da ABC dal 28 settembre 2010 al 5 aprile 2011.\nIn Italia la stagione \u00e8 stata trasmessa in prima visione satellitare da Fox dal 6 ottobre 2010 al 13 aprile 2011, a otto giorni dalla messa in onda statunitense; in chiaro \u00e8 stata trasmessa da Italia 1 dal 28 novembre al 23 dicembre 2011.\nCambiamenti.\nTrama.\nL'episodio pilota presenta la famiglia Powell ormai in crisi: il padre Jim non \u00e8 soddisfatto del proprio lavoro e il fatto che la moglie sia spesso impegnata nel suo ruolo di ricercatrice non lo aiuta; la figlia maggiore Daphne si ritira nel suo mondo di adolescente con l'esperienza del suo primo ragazzo e il figlio minore JJ sembra avere parecchi problemi nell'apprendere a scuola. Tuttavia Jim non si d\u00e0 per vinto e decide di organizzare un viaggio in Brasile per riavvicinare tutta la famiglia. E qui accadde l'imprevisto: l'aereo che li stava scortando precipita durante una tempesta facendoli tuttavia sopravvivere. Lo spavento \u00e8 grande, ma una volta ritornati a casa le loro vite riprendono a tornare quelle di sempre. Anche se per poco. Durante una sparatoria nella centrale di polizia Jim salva il suo capo parando il proiettile con la mano, accorgendosi successivamente di essere dotato di una forza straordinaria e riflessi inimmaginabili. Intanto Stephanie, la signora Powell, sempre di fretta a causa del suo lavoro, riesce a correre ad una velocit\u00e0 di 900 km/h e Daphne legge la mente dei suoi compagni di scuola, scoprendo che il suo ragazzo la tradisce con la sua migliore amica. Essendo inizialmente in crisi, i coniugi Jim e Stephanie non si rivelano le loro abilit\u00e0 fin quando Jim, una volta tornato a casa ferito nel tentativo di catturare dei rapinatori, si apre alla moglie e viceversa. Nella sua caccia contro i criminali, Jim si imbatte inoltre in un fuggitivo che pare avere anch'esso un potere, bench\u00e9 sia poco chiaro da cosa derivi; prima di poterlo scoprire il malvivente tenta di attaccare Jim, ma viene ucciso dal detective della polizia. In seguito si manifesta anche l'abilit\u00e0 di JJ, che riesce a svolgere con facilit\u00e0 un compito in classe di matematica, materia con cui ha sempre avuto molti problemi. Accomunati da queste abilit\u00e0 straordinarie, i Powell sanno di non essere pi\u00f9 una famiglia ordinaria, ma straordinaria.\nUn matrimonio fuori dall'ordinario.\nTrama.\nJJ \u00e8 accusato di truffa, ma non vuole raccontare alla sua famiglia del suo potere. Stephanie rileva un campione dell'acqua in cui sono caduti in Amazzonia e scopre che \u00e8 solo normale acqua, e si domanda come lei e la famiglia abbiano ottenuto i superpoteri. Jim interrompe una rapina in banca, ma, la Detective Yvonne Cho lo vede in azione sulla scena del crimine e successivamente lo affronta e Jim le racconta della sua superforza. Yvonne gli dice che se lo trova su un'altra scena del crimine non esiter\u00e0 ad arrestarlo. Daphne impara a controllare i suoi poteri, concentrandosi solo sui suoi pensieri. Infine, un criminale con superpoteri (telecinesi) arriva nell'appartamento di Yvonne, e le chiede se sapeva che l'uomo morto nel parcheggio aveva dei poteri e se qualcun altro ne fosse a conoscenza, poi la uccide. Daphne scopre che JJ \u00e8 diventato un genio e lo sta nascondendo alla famiglia.\nUn anello fuori dall'ordinario.\nTrama.\nDopo aver fatto da testimoni al matrimonio di un loro amico finito con una rapina, Jim e George si infiltrano a numerosi matrimoni per trovare i colpevoli delle rapine che hanno rubato l'anello di fidanzamento di Stephanie. Stephanie \u00e8 preoccupata perch\u00e9 deve dare un campione di sangue per la societ\u00e0 in cui lavora. JJ chiede a Daphne di leggere la mente della ragazza che ama per vedere se anche lei prova qualcosa per lui. Daphne \u00e8 disperata e vorrebbe rivelare ad una sua amica d'infanzia la sua nuova abilit\u00e0.\nUn vigilante fuori dall'ordinario.\nTrama.\nUn uomo il cui figlio \u00e8 stato assassinato anni fa, decide di diventare un vigilante e di farsi giustizia da solo sparando ai criminali in un parco della citt\u00e0. Jim visto sulla scena del crimine viene scambiato per il vigilante. Intanto il Dr. Francis Chiles (Reggie Lee) \u00e8 sospettoso del comportamento di Stephanie e di Katie presso il laboratorio. Le abilit\u00e0 matematiche di JJ iniziano ad aumentare e le utilizza per fare parte della squadra di football. Daphne utilizza le sue abilit\u00e0 per scoprire dove si svolge una festa.\nUn terremoto fuori dall'ordinario.\nTrama.\nJim e la sua famiglia si trovano in una farmacia quando, improvvisamente, scoppia un terremoto che rischia di ucciderli tutti. L'indomani, si scopre che altri terremoti stanno causando scompiglio e che, a questi, conseguono furti di medicinali. George e Jim si mettono cos\u00ec ad indagare e scoprono che dietro ai furti si nasconde una ragazza che, a quanto pare, usa delle granate per far scoppiare i terremoti. La sera George chiama l'amico per informarlo di una rapina e Jim vi si reca, scoprendo che dietro tutto c'\u00e8 si quella ragazza che per\u00f2, usa i suoi poteri per scatenare i terremoti.\nA casa intanto, Daphne \u00e8 ammorbata dal pensiero che la sua amica Olivia possa avere una relazione con il loro professore e, dopo aver usato i suoi poteri per leggere loro nel pensiero, si convince della storia e manda una lettera al preside. La sera per\u00f2, Olivia si presenta a casa di Daphne e le confessa di amare il professore ma come un padre visto che la storia era tra lui e sua madre e che lui le voleva bene, come ad una figlia.\nStephanie intanto, \u00e8 sempre pi\u00f9 convinta che JJ abbia dei poteri che tiene nascosti cos\u00ec lo fa analizzare da Kathie, che intanto \u00e8 occupata con il floppy disk criptato. Mentre la ragazza porta ad analizzare il materiale di JJ, il ragazzo, con facilit\u00e0, decripta il lavoro di Kathie, che capisce che il ragazzo ha un potere. Tornata a casa, Stephanie si trova faccia a faccia con JJ e Jim i quali si trovano costretti a sgridare il figlio.\n\u00c8 la sera del convegno presidiato da Stephanie durante il quale per\u00f2, si hanno nuove scosse: la ragazza \u00e8 tornata nell'edificio. Jim prova allora a parlarle, non riuscendo nell'intento e venendo ferito. Stephanie accorre poi in suo aiuto e, una volta a casa, Jim racconta della presenza di altri uomini con i superpoteri alla moglie. L'indomani, quando le cose sembrano essersi calmante, JJ ha la sua partita di football e Jim ci parla, convincendolo a non usare i suoi poteri. Durante la partita, JJ segue il consiglio del padre capendo per\u00f2 che quello non \u00e8 lo sport per lui.\nOspiti fuori dall'ordinario.\nTrama.\nUna famiglia sta per cenare quando viene derubata e malmenata da dei criminali in maschera. Intanto, a casa Powell, con sorpresa di tutti arrivano i genitori di Stephanie creando problemi nella \"normalit\u00e0\" trovata da Jim, Stephanie, Daphne e JJ. L'indomani, Jim \u00e8 al lavoro quando scopre che la famiglia derubata \u00e8 di sua conoscenza e che il figlio \u00e8 un amico di Daphne. A scuola infatti, i due parlano e la ragazza scopre di avere un altro potere: mediante il contatto, pu\u00f2 risalire ai pensieri delle persone. Tornata a casa, dove intanto i nonni si stanno insospettendo, racconta tutto ai suoi genitori e vuole aiutare il padre nell'identikit, cosa che per\u00f2 le viene proibita. Per il giorno dopo, Stephanie e Jim si mettono d'accordo su come intrattenere i genitori e la madre va al laboratorio con Stephanie mentre il nonno va con JJ a giocare a biliardo dove, con il permesso di Jim, riesce a stupirlo. A scuola intanto, Daphne scopre ulteriori dettagli del rapinatore e va dal padre per l'identikit che, una volta consegnato al suo capo, viene diffuso nonostante Jim avesse fatto promettere di farlo rimanere segreto, mettendo in pericolo la vita della famiglia. La sera cos\u00ec, George e Jim si mettono a pattugliare la famiglia in questione ma Jim poi \u00e8 costretto a tornare a casa dove, durante la cena, scoppia una brutta lite tra lui e il suocero. Poco dopo, Jim viene chiamato da George e arriva in tempo per salvare il ragazzo. L'indomani a scuola Daphne scopre che a salvarlo \u00e8 stato suo padre e che l'amico per\u00f2 finge di non ricordarselo. Prima che i genitori vadano via, Stephanie si decide a raccontare loro tutto ma, mentre stanno parlando, lei, Jim e i genitori si trovano stranamente d'accordo e riescono a stabilire un vero contatto familiare. Tutto sembra essere andato per il meglio e cos\u00ec la famiglia Powell, con la loro nuova auto lasciata dal nonno dopo aver perso la scommessa con JJ, vanno a fare un giro per ritrovarsi con la normalit\u00e0 dei loro poteri felici e uniti come non mai.\nUn criminale fuori dall'ordinario.\nTrama.\nMentre Jim e Stephanie organizzano la sua festa a sorpresa, George ha a che fare con una vecchia conoscenza nel mondo criminale che per\u00f2 riesce ad uscire nuovamente pulito dal processo. La sera, dopo la festa, George sta tornando a casa con la sua assistente quando qualcuno le spara. Saputo dell'accaduto, Jim prova a dare una mano e riesce a scovare il luogo dei traffici del pregiudicato: i due cominciano una lotta impari durante la quale per\u00f2, l'uomo riesce a smascherare Jim e a vederlo in faccia, tutto sotto gli occhi dell'assistente del Dr.King. L'indomani, Jim \u00e8 molto preoccupato per l'accaduto e quando anche George lo scopre, prova a trovare un diversivo. Intanto, Stephanie grazie a Katie riesce a scoprire qualcosa in pi\u00f9 sulla sua ricerca che la porta dalla moglie del vecchio dottore da lei studiato la quale per\u00f2 le confessa che quei poteri che lo hanno portato al suicidio sono solo momentanei. Colpita da ci\u00f2 e dissuasa dal Dr.King stesso, Stephanie decide di abbandonare le sue ricerche mentre il Dr.King ringrazia la moglie del dottore per quanto fatto. A scuola, Daphne si interessa a un ragazzo, Brett Martin, ex di una sua compagna con il quale sembra nascere qualcosa fino a quando lui non torna con la sua ex ragazza, consapevole per\u00f2 di aver fatto la scelta sbagliata, cosa che Daphne scopre grazie ai suoi poteri. JJ intanto, viene affiancato da Katie per delle \"ripetizioni\" speciali, finendo per invaghirsi per lei. JJ scoprendo che la ragazza non riesce a trovare qualcuno in grado di reggere il suo confronto inizia a chattare con lei fingendosi un altro. Le cose sembrano andare per il meglio fino a quando il finto spasimante non viene invitato a cena. Intanto, George riesce a trovare un diversivo e a salvare l'identit\u00e0 di Jim, mentre il Dr.King incarica il suo assistente speciale di indagare sulla famiglia Powell e lui per\u00f2, pur conoscendoli, finge di non sapere niente. La sera, Katie si presenta all'appuntamento e JJ, che passa di l\u00ec, non va da lei che, ormai delusa, sta per andarsene quando al suo tavolo si presenta un uomo: \u00e8 l'assistente del Dr.King.\nUn incidente fuori dall'ordinario.\nTrama.\nMentre Jim \u00e8 con Stephanie per una seratina romantica, George \u00e8 con la sua assistente quando sente dei suoni provenienti dal suo ufficio segreto che lo portano a chiamare Jim: \u00e8 in atto l'ennesimo furto di auto. Jim si reca sul posto ma scopre di non avere pi\u00f9 i suoi poteri, stessa cosa che accade l'indomani. Preoccupata, Stephanie vuole fargli le analisi quando improvvisamente, le sue forze sono tornate. La storia dei poteri a intermittenza per\u00f2 non \u00e8 finita e Jim, costretto a non poter intervenire per prevenire e catturare i ladri d'auto, si sente come nullo. Intanto, JJ aiuta un suo amico per superare l'esame ma il professore, convinto che ha imbrogliato, lo boccia comunque. JJ decide cos\u00ec di aiutarlo manomettendo il computer ma, proprio mentre ha quasi finito, entra in aula il professore che convoca subito Jim. Tra i due nasce una discussione dai toni accesi e, mentre il professore sta per andarsene con la sua auto, viene coinvolto in un bruttissimo incidente causato dallo stesso ladro di auto ricercato da Jim. JJ impaurito per l'incidente e per le condizioni del professore, chiede aiuto al padre che per\u00f2, ha di nuovo perso i suoi poteri. Arrivati in ospedale, il dottore informa la moglie dell'uomo che non potr\u00e0 operare suo marito in quanto troppo complicato. Stephanie intanto, preoccupata per suo marito, incarica Katie di fare diverse ricerche magari per qualche forma allergica. La ragazza, conducendo le sue pi\u00f9 accurate ricerche, non risale per\u00f2 a niente fino a quando, durante il suo appuntamento con Will non capisce la causa di tutto: i baci di Stephanie. \u00c8 infatti uno dei componenti del lucidalabbra di Stephanie ad interferire con i poteri di Jim.\nDaphne, intanto, per fare colpo su Brett decide di leggergli nuovamente il pensiero e le cose vanno sempre meglio fino a quando la ragazza non parla con JJ che, sempre pi\u00f9 preoccupato per il suo professore, ha fatto degli studi per arrivare ad una soluzione e le fa capire che sta usando i suoi poteri nel modo sbagliato; la sorella decide di confessare a Brett di aver mentito per far colpo su di lui.\nDopo diversi problemi con i genitori, JJ riesce a convincere sua madre a fare l'operazione e suo padre a coprirli: le cose, dopo qualche complicazione, vanno per il meglio e il professore \u00e8 salvo. Anche Jim, ripresi i suoi poteri, riesce a catturare i ladri di auto e le cose sembrano andare per il meglio, come sempre, se non fosse che Will, il nuovo ragazzo di Katie, lavorando per il Dr. Dayton, nasconde qualcosa di losco.\nUn anniversario fuori dall'ordinario.\nTrama.\nMentre Jim e Stephanie preparano la loro serata in onore al loro anniversario, qualcuno in citt\u00e0 si diverte ad appiccare incendi e George sospetta essere un \"super\"criminale. A scuola intanto, JJ per ovviare alle continue prese in giro da parte dei compagni di scuola e per racimolare soldi per il nuovo computer, decide di organizzare una partita a poker in casa, cogliendo anche l'occasione dell'anniversario dei genitori. La sera, Jim e Stephanie stanchi di aspettare il tavolo decidono di mangiare un hot dog per strada per imbattersi poi nel criminale nascosto dietro gli incendi: George aveva ragione, l'uomo ha dei superpoteri. E cos\u00ec, per la prima volta insieme, i Powell combattono insieme contro l'uomo che viene poi arrestato. A casa intanto, JJ con l'aiuto di Daphne riesce a vincere fino a quando non arriva Katie che, con l'aiuto di Will, manda via tutti. Mentre sistemano casa per\u00f2, Will deve andare via e, per fare un favore a Katie, Daphne cerca di leggergli nel pensiero non riuscendo per\u00f2 a captare nulla. Intanto, il piromane sta per essere spostato quando qualcosa va storto e riesce a fuggire: mentre Stephanie lo insegue, Jim riesce a salvare il detective Cordero e l'altro poliziotto. Insieme, Jim e Stephanie riescono a vincere sul piromane. Tornati a casa, i due decidono di separare il \"lavoro\" dal piacere e di non combattere insieme. L'indomani, Will si incontra con il Dr. King che, visto il fallimento dell'uomo, non gli d\u00e0 la sua dose di \"superpoteri\" e, poco dopo, il Dr. Chiles, licenziato dal Dr.King, riesce a recuperare un po' di quel liquido.\nAssistenti fuori dall'ordinario.\nTrama.\nJim riesce a sventare una rapina con probabile omicidio in una lavanderia ma, per un equivoco, George se ne prende il merito, montandosi un po' la testa per tutto il successo che ne consegue. Daphne intanto, dopo aver riprovato a leggere il pensiero di Will, \u00e8 sempre pi\u00f9 preoccupata per Katie e decide, in accordo con JJ, di confessare tutto alla madre, dicendole che non \u00e8 possibile che Will sia lo stesso uomo con il quale Katie chattava. JJ, seguendo il consiglio della sorella, comincia a frequentare un circolo di geni dove conosce una ragazza che gli manda in tilt il superpotere facendogli poi realizzare come controllare la sua abilit\u00e0. Al lavoro, Jim viene scoperto da Cordero che, felice della notizia, d\u00e0 il suo totale appoggio al suo salvatore. Jim, dopo aver litigato con George, si mette da solo sulle tracce dei rapinatori scontrandosi inizialmente con un brutto malinteso. Al laboratorio invece, Stephanie, dopo le rivelazioni fatte a Katie, litiga con l'amica e si ritrova sola a lavorare sul materiale che il Dr.Chiles le ha lasciato. Dopo le osservazioni fatte, la Dr.ssa Powell si reca a casa dell'amico il quale per\u00f2, ha ricevuto la spiacevole visita di Will: la donna trova infatti l'amico morto. Katie, dopo i dubbi sorti in lei a causa delle rivelazioni di Stephanie, parla con Will il quale le confessa di chiamarsi in realt\u00e0 Joshua e di non essere l'uomo della chat, bens\u00ec un uomo che l'ha vista quella sera e che voleva conoscerla. Jim, dopo l'equivoco, continua le sue ricerche e, grazie al ritorno del fidato George, riesce a catturare i responsabili mentre Stephanie chiarisce con Katie per poter poi tornare ai loro lavori. A casa, Daphne riceve la visita di Will che le mostra la sua identit\u00e0, spaventandola a morte. La sera, mentre JJ \u00e8 felice per la sua nuova ragazza e Jim e Stephanie stanno parlando tra loro, Daphne parla ai genitori di alcuni problemi: la ragazza, lasciando i genitori senza parole, ha rimosso gli ultimi tre mesi di vita.\nAmici fuori dall'ordinario.\nTrama.\nDopo le rivelazioni di Daphne, tutta la famiglia Powell si riunisce intorno a lei e la aiutano a riacquisire i suoi poteri. L'indomani, mentre Jim sta andando al lavoro salva la vita di un uomo, Dave Cotten, che stava per essere investito da un autobus. La sera, la famiglia Cotten si presenta a casa da Jim, per ringraziarli, li invita a un pranzo da loro. Inizialmente titubanti, i Powell accettano e l'indomani pranzano con loro. Durante il pranzo, Stephanie lega molto con Michelle mentre Jim trova in Dave un nuovo amico e, ancora, Daphne e JJ legano rispettivamente con Chloe e Troy. Intanto Katie esce con Joshua al quale vorrebbe confessare di essere vergine ma, proprio mentre sta per condividere questo segreto, si blocca. L'indomani, Stephanie \u00e8 ancora alla ricerca della sua agenda e ignora le parole di Katie riguardo alla sua paura di perdere Joshua; Jim continua a seguire, insieme a George, la pista sui quadri rubati che, visti gli indizi, lo porta suo malgrado a Dave. A scuola intanto, Daphne, spinta da Chloe, si convince a presentarsi per diventare la nuova presidentessa della scuola mentre JJ, dopo aver presentato la sua ragazza, Nathalie, a Troy, si trova costretto a picchiarlo dopo che quest'ultimo ci ha provato. La sera, dopo aver messo a letto Stephanie che ha bevuto un po' troppo con Michelle, si trova faccia a faccia con il ladro che per\u00f2 riesce a scappargli. Katie, dopo una bella serata con Joshua, proprio mentre i due stanno per fare l'amore, le confessa il suo segreto, facendolo scappare. L'indomani, JJ capisce che Troy ha fatto quanto ha fatto per aiutarlo tanto che Nathalie si avvicina ancora di pi\u00f9 a lui; Daphne riscuote un gran successo al discorso tenuto per essere eletta mentre Jim, andato a casa Cotten, scopre che in realt\u00e0 il ladro \u00e8 Michelle. Saputo ci\u00f2, con la donna parla Stephanie convincendola a costituirsi dopo aver detto tutto alla famiglia. Joshua va dal Dr.King e gli d\u00e0 le sue dimissioni, dicendogli di aver trovato qualcosa per cui vivere. La sera, Stephanie segue Michelle che doveva incontrarsi con il suo \"boss\" ma qualcosa va storto e la donna, per proteggere la nuova amica, viene ferita. In ospedale, Michelle e Stephanie capiscono che sarebbero potute diventare ottime amiche mentre Dave confessa a Jim di avergli cambiato la vita. Katie, in lacrime per essere stata lasciata da Joshua, sta aspettando la pizza quando, sull'uscio della porta, trova proprio Joshua che le dice di aver scelto lei. I due fanno l'amore e Katie, mentre Joshua dorme, si alza e, nel riporre i suoi vestiti nota che qualcosa gli \u00e8 caduto dalla tasca: \u00e8 l'agendina rossa di Stephanie.\nUn fratello fuori dall'ordinario.\nTrama.\nJim e Stephanie stanno dormendo quando, sentendo dei rumori, Jim scende e trova suo fratello.\nKatie intanto, scopre che in realt\u00e0 Joshua su quel taccuino ha scritto delle poesie per lei e ne rimane molto felice. Al lavoro, le cose vanno per il meglio tanto che la ragazza riceve una promozione, a Los Angeles, dove la seguir\u00e0 anche Joshua. Stephanie, dispiaciuta, dopo un iniziale equivoco, riesce a chiarire tutto con Katie e ad andare a festeggiare per la notizia. Quando per\u00f2 le due si salutano, Katie sta per essere uccisa da un carico caduto da un montacarichi se non fosse per la velocit\u00e0 di Stephanie. Preoccupato per l'accaduto, Joshua si reca dal Dr.King, minacciandolo. A casa intanto, il fratello di Jim scopre di tutti i poteri e sfrutta JJ per vincere alle scommesse. Poco dopo per\u00f2, si trover\u00e0 costretto a confessare dei suoi debiti alla famiglia che, in tutti i modi, cercher\u00e0 di aiutarlo. A scuola intanto, grazie al suo dono, Daphne riesce a \"scagionare\" un ragazzo da accuse rivoltegli e a fargli capire che a lei importa di lui. Sul \"fronte zio\" JJ prova a far vincere la somma che lo zio deve con le corse ma, il fato vuole, che qualcosa vada storto e cos\u00ec Jim si reca sul posto dove, grazie alla sua forza e alla complicit\u00e0 fraterna, riescono a farla franca. L'indomani, tutto \u00e8 tornato alla normalit\u00e0 e lo zio se ne va per tornare dalla moglie e dal suo futuro bambino; George, dopo la rapina nel rifugio, grazie all'assicurazione ne ha creato un altro molto pi\u00f9 accessoriato; Katie ha capito che il suo posto \u00e8 l\u00ec accanto a Stephanie e perci\u00f2 ha deciso di non accettare la promozione. Il Dr.King nel suo ufficio, incontra l'addetto alla gru che ha lasciato cadere il carico che stava per uccidere Katie: l'uomo, scusandosi, si mostra per quello che \u00e8 in realt\u00e0: \u00e8 un mutaforme. L'uomo, \u00e8 in realt\u00e0 la donna che in precedenza ha informato Katie circa la promozione e che, quindi, lavora per il Dr.King per cercare di capire cosa nasconda la famiglia Powell.\nUna punizione fuori dall'ordinario.\nTrama.\nJim, come al suo solito, aiuta nella cattura di un criminale ma, arrivato in ufficio, si trova di fronte uno sconveniente problema: gli affari interni hanno mandato una loro dipendente per cercare chi, negli ultimini sei mesi, sta catturando i malviventi senza permesso. Durante le ricerche, le attenzioni cadono proprio su Jim fino a quando, con sorpresa di tutti, i criminali presenti nel dipartimento iniziano una rivolta facendo numerosi ostaggi. \u00c8 in questa situazione che Jim decide, grazie anche all'appoggio di George, di emulare \"Die Hard\" e sconfiggere i cattivi. Il suo piano avrebbe avuto buon esito se non fosse stato per l'agente degli affari interni che ha deciso di fare il suo nome. Ora, i pochi criminali rimasti portano sia la donna sia Jim con loro per sicurezza per poter fuggire ma, durante uno scontro, Jim riesce a sconfiggerli conquistando anche la fiducia dell'agente.Intanto a scuola, sia JJ sia Daphne finiscono in punizione durante la quale JJ viene lasciato dalla sua ragazza mentre Daphne si riscopre innamorata di Cris.Nel suo studio, Stephanie riceve Joshua e Katie, preoccupata per le condizioni del ragazzo, proprio per fare degli accertamenti su di lui. Mentre sono nello studio, ricevono la visita di Victoria Monroe che, poco dopo, ha un violento scontro con Joshua durante il quale lo informa di aver messo ko Katie. La donna ora, avendo preso le sembianze di Katie si reca da Stephanie la quale, non capendo chi sia in realt\u00e0, si comporta come al suo solito fino a quando non si trova di fronte le due Katie. Dopo qualche momento di esitazione, Stephanie capisce chi sia la vera Katie ma viene colpita da Victoria che sta per uccidere Katie se non fosse per il repentino intervento di Joshua che, per salvarla, si \u00e8 nuovamente iniettato l'antidoto e, tornati a casa, racconta tutta la verit\u00e0 a Katie chiedendole per\u00f2, di mantenere il segreto.\nUna disparit\u00e0 fuori dall'ordinario.\nTrama.\nStephanie va a cena con Lena, una vecchia amica di studi. Tornate a casa, le due si sentono per telefono ma qualcosa non va e, corsa sul posto, Stephanie trova l'amica svenuta sul pavimento. L'indomani cominciano le ricerche e si scopre che da quelle parti si aggira un criminale e Stephanie prova a convincere Jim che lui ha bisogno di lei, non trovando per\u00f2 il marito propenso alla collaborazione. Inizia cos\u00ec una sorta di sfida tra i due che, in seguito all'individuazione del criminale, li porta a collaborare. I due infatti scoprono che dietro ai crimini c'\u00e8 un uomo, Tom Silly, che \u00e8 in grado di svanire. Le ricerche collegano l'uomo a Lena e, mentre Stephanie \u00e8 in casa, riceve la visita proprio di Tom che confessa alla coppia di avere paura: infatti sostiene che in carcere \u00e8 stato sottoposto ad esperimenti e tra i dottori c'era proprio Lena. Guardando poi in casa di Stephanie, riconosce il Dr.King come il capo dei dottori e, infuriato, si reca al laboratorio per ucciderlo. Solo grazie al repentino intervento di Stephanie e Jim l'uomo non viene ucciso.Intanto JJ viene invitato da Baily ad uscire e, nonostante Daphne non creda nel reale interesse della ragazza, si deve ricredere dopo aver usato il suo potere. Anche Cris poi le chiede di uscire ma Jim le vieta di andare all'appuntamento. Daphne, infuriata, disobbedisce ed esce comunque. Mentre \u00e8 al suo appuntamento, JJ si rende conto di essere ancora interessato a Nathalie, lasciando cos\u00ec Baily. Nel mentre Daphne ha una discussione con Cris e decide di andarsene per conto suo. Mentre sta camminando, viene aggredita e, nonostante l'intervento di Cris, da sola riesce a mandare via l'aggressore con la forza del pensiero. Rientrata, prova a scusarsi con il padre ma, infuriato per la bugia, prova a punirla ma Daphne usa nuovamente il suo potere per evitare la punizione.Intanto Katie riceve la visita del Dr.King che le mette in testa dei sospetti riguardo Joshua ma, una volta parlato con lui, quest'ultimo usa il suo potere per far cambiare idea alla ragazza e per far tornare tutto nella norma.\u00c8 la sera della premiazione per il Dr.King e, nonostante i dubbi sulla sua persona, Stephanie fa un discorso in suo onore spendendo delle parole molto belle e, pi\u00f9 tardi, il Dr.King scoprir\u00e0, grazie ai filmati della sicurezza, i poteri della coppia Powell.\nDei Powell fuori dall'ordinario.\nTrama.\nStephenie torna a casa e, sconvolta, trova Jim steso a terra, privo di vita.12 ore prima: Scoperti i poteri dei Powell, il Dr.King chiede a Victoria di tenerli d'occhio e la donna, prendendo le sembianze di tutti i componenti, riesce ad avvicinarsi piano piano ai segreti di ognuno per riferirli poi al capo. Nel mentre, grazie a George, Jim si reca a casa del Dr.King dove scopre che la sua famiglia viene sorvegliata da diverso tempo. Qui, per la prima volta, vede Victoria ma non riesce a fermarla. Mentre \u00e8 nel fortino di George per\u00f2, capisce che dietro tutto c'\u00e8 proprio la mutaforma che, altres\u00ec, scoprono essere la figlia adottiva del Dr.King e che in realt\u00e0 si chiama Amelia. Jim prova a mettere in guardia Stephanie, non accorgendosi per\u00f2 che in realt\u00e0 \u00e8 Victoria e le svela cos\u00ec anche il suo punto debole. Intanto, la vera Stephanie, messa a conoscenza della vera identit\u00e0 di Joshua, cerca di aiutarlo a tornare normale grazie ad un suo siero.Intanto, JJ e Daphne collaborano per risalire all'omicidio della madre di Nathalie e, durante le ricerche, JJ scopre il nuovo potere della sorella che risulta molto utile all'indagine. Arrivati a casa di un amico della mamma di Nathalie, qui, scoprono che l'assassino \u00e8 la moglie dell'uomo che, gelosa della relazione tra i due, l'ha uccisa. Daphne e JJ si trovano cos\u00ec faccia a faccia con l'assassina che sta per ucciderli ma viene fermata dall'intervento di Jim. Tornati a casa, Jim sgrida i figli e, arrivata Stephanie vorrebbe informarli riguardo al pericolo Victoria ma, il telefono di casa squilla: \u00e8 Stephanie. Grazie ai suoi poteri, Daphne capisce di dover andare in camera sua con JJ e, cos\u00ec, inizia la lotta tra Jim e Victoria, che prende le sue sembianze. Durante la lotta, Victoria confessa a Jim che il Dr.King vuole avere Stephanie perch\u00e9 innamorato di lei e non si fermer\u00e0 fino a che non la otterr\u00e0. In una lotta senza mezze misure, i due Jim si scambiano colpi all'ultimo sangue fino a che, uno dei due, non ha la meglio sull'altro.Ecco allora che Stephanie rincasa e trova Jim morto sul pavimento. Tra le urla di dolore e le lacrime per\u00f2, dalle scale scende l'altro Jim e, il Jim sul pavimento riprende le sembianze di Victoria. Preoccupati per le conseguenze, vengono aiutati da Joshua a disfarsi del corpo e a scoprire nuovi dettagli per mettere in atto un piano. L'indomani, al lavoro, Stephanie, fingendosi Victoria, riesce cos\u00ec ad aggirare il Dr.King e a cominciare il loro piano.\nUna proposta fuori dall'ordinario.\nTrama.\nJim insegue un malvivente in un vicolo ma, mentre l'uomo reagisce sparandogli, Jim deviando i proiettili, finisce per ferire un ragazzo. Sentendosi in colpa, Jim prova a fare il possibile per aiutarlo, chiedendo anche a Stephanie il suo siero.Intanto, a casa Powell, si festeggia il fidanzamento tra Katie e Joshua, prossimi al matrimonio quando, dopo la conversazione tra Jim e Stephanie, sparisce il siero. L'indomani, cominciano cos\u00ec le ricerche al ladro che portano a pensare prima al Dr.King, poi a Joshua che per\u00f2, dato che vuole far sparire i suoi poteri, riesce a convincere Stephanie della sua innocenza. Ripensando agli invitati, Jim fa cadere le accuse su Chris, il ragazzo di Daphne che per\u00f2 smentisce ogni accusa. Daphne, arrabbiata per le accuse, va a scusarsi con Chris ma, mentre si abbracciano, Daphne vede la verit\u00e0: il ragazzo ha realmente rubato il siero ma non per s\u00e9, ma per il padre per aiutarlo e guarirlo dalla sua paralisi. Tornata a casa, Daphne informa suo padre dell'accaduto il quale, a sua volta, informa la figlia che il padre di Chris sta andando in giro per la citt\u00e0 a rapinare banche grazie alla sua super forza, datagli dal siero. Jim, vista la realt\u00e0 dei fatti, va a cercare il padre di Chris ma, durante il loro incontro, viene battuto dall'uomo che lo ferisce malamente. A casa, Chris anche subisce la stessa sorte di Jim e viene mandato in ospedale dal padre che, in crisi d'astinenza, si reca alla Global Tech per cercare Stephanie e il siero. In laboratorio, Katie e Stephanie vengono aggredite dall'uomo che per\u00f2, questa volta, viene fermato da Jim che, grazie all'aiuto di George, riesce a batterlo e a mandarlo in prigione. La sera, sembra tutto risolto ma Stephanie viene convocata dal Dr.King che le fa delle rivelazioni su Joshua che portano la donna a capire che, mesi prima, Daphne aveva perso la memoria a causa dei poteri del ragazzo. Joshua cos\u00ec, viene attaccato da Jim e dalla stessa Katie che lo lascia, per sempre. L'indomani, mentre sta lasciando la citt\u00e0, Joshua si accorge che il siero iniettatogli da Stephanie, sta facendo effetto e i suoi poteri stanno sparendo.A scuola, JJ viene ricattato dal professore per entrare nella sua squadra di Decathlon accademico e, riuscendo nell'intento, si reca a riscuotere la ricompensa dal Dr.King.\nUn amore fuori dall'ordinario.\nTrama.\nDopo la chiamata di George, Jim prende un ladro dopo una rapina in farmacia. L'indomani, il caso sembra chiuso ma, dopo avero incontrato Sofie e aver discusso con lei del processo, George comunica a Jim che l'uomo \u00e8 ora libero e che, inoltre, ha trovato in Sofie la donna della sua vita. La sera, i due escono e, grazie a uno strano potere, Sofie riesce a far compiere anche a George una rapina in banca dove Jim riceve l'identikit proprio dell'amico. L'indomani, Jim prova a parlare con l'amico che per\u00f2 nega tutto e, anzi, invita lui e Stephanie ad una cena insieme. La donna, che \u00e8 sotto pressione al lavoro a causa del suo coinvolgimento nel piano con il Dr.King, accetta volentieri l'invito ma, la cena, non va come dovrebbe: Jim e George finiscono per litigare e Jim, sospettoso nei confronti di Sofie, finisce per innamorarsi di lei dopo un contatto con la donna. L'indomani, sempre pi\u00f9 attratto da lei, Jim si reca da Sofie dove, per far bella figura, spinge George catapultandolo sul muro, impressionando Sofie che decide di sfruttare l'uomo per i suoi piani. Dopo un'intera giornata al servizio di Sofie, Jim torna a casa dove per\u00f2, riceve l'ennesima chiamata della donna che lo spinge a lasciare la sua famiglia ma Daphne, incuriosita, gli legge nel pensiero e cos\u00ec, visti i pensieri del padre, Stephanie lo segue scoprendo il tradimento. Distrutta, Stephanie caccia di casa il marito che si reca da George. L'indomani, l'uomo sconvolto dalla notizia si reca a casa Powell dove racconta a JJ che non ricorda nemmeno di conoscerla questa Sofie, portando il ragazzo a capire che dietro tutto ci\u00f2 c'\u00e8 l'azione dei feromoni. I due, si recano cos\u00ec a casa della donna dove scoprono che sta progettando una bomba. George preoccupato, chiama subito Stephanie che, intanto, ha somministrato il siero a un malato terminale. Parlando con l'amico, Stephanie capisce che Jim \u00e8 sotto il potere di qualche pozione e, scoprendo che si sta dirigendo proprio l\u00ec corre da lui a fermarlo. Inizialmente restio, Jim posiziona la bomba di Sofie nel posto stabilito ma, solo dopo aver ritrovato l'amore per Stephanie, rinsavisce ed insieme evitano la catastrofe. Poco dopo, Sofie verr\u00e0 uccisa da Helen Burton, la mandante del piano.Intanto, dopo diversi tentativi di sabotare i pensieri di Chris, Daphne decide di raccontare tutta la verit\u00e0 su se stessa e sulla famiglia al ragazzo che, a dispetto dei pensieri di Daphne, accetta molto bene la notizia per il fatto che la sua ragazza si \u00e8 fidata ciecamente di lui.L'indomani, tutto \u00e8 tornato alla norma e Stephanie si reca dal suo paziente, non trovandolo pi\u00f9 al suo posto e scoprendo, altres\u00ec, che non era innocente bens\u00ec era un pluriomicida. L'uomo intanto, sano e salvo, \u00e8 insieme al Dr.King per mostrargli il suo strano potere quando, poco dopo, viene attirato dalla proposta lavorativa di Helen ad uccidere proprio il Dr.King.\nUn animale fuori dall'ordinario.\nTrama.\nUna ragazza sta facendo jogging quando viene brutalmente attaccata ed uccisa. La polizia si occupa del caso ma, dato alcuni elementi discordanti con la ricostruzione della scena, Jim e George pensano che dietro tutto ci sia un \"supercattivo\". Informata anche Stephanie del fatto, la donna si reca dal Dr.King per chiedergli se, tra i suoi tanti pazienti, ce ne fosse uno con degli artigli simili ad un animale ma l'uomo nega. Intanto, libero per la citt\u00e0, Lucas lavora per Helen uccidendo tutti gli uomini con i superpoteri.A scuola, Daphne viene convinta da Chris ad usare i suoi poteri per manipolare la mente del preside per poi andarsene da scuola e andare a sentire la sua cantante preferita. JJ, sotto pressione del professor Litchfield, si rifiuta di svolgere un'equazione molto complicata, cosa che porta dei problemi all'uomo con il Dr.King.Intanto, continuano le ricerche dell'uomo animale e, mentre sta rientrando, Katie, ignara di tutto, incontra proprio l'uomo che, fingendosi un amico di Joshua, cerca il ragazzo ma, dopo aver scoperto che non \u00e8 pi\u00f9 l\u00ec, se ne sta andando quando per\u00f2, sente che Katie ha dei poteri. La donna, spaventata urla e l'uomo viene scaraventato lontano. Sul posto arrivano subito Jim e Stephanie che, parlando con l'amica, scoprono che anche lei ha dei poteri. Riuniti tutti nel nascondiglio di George, Stephanie va a prendere JJ a scuola e, dopo aver scoperto che Daphne non c'\u00e8, va ad aspettarla a casa dove per\u00f2 trova Lucas il quale, dopo una lunga chiacchierata, la ferisce gravemente lasciandola in fin di vita. In fin di vita, la donna viene trovata da Jim che la porta subito da George e, grazie a JJ, trova anche Daphne. La ragazza, attirata da Lucas con l'inganno, sta per essere uccisa quando per\u00f2 interviene il padre. Dopo un'estenuante lotta, Jim riesce ad avere la meglio e a portare la figlia in salvo. Tornati a casa di George, JJ scopre che Stephanie ha una brutta infezione e Jim, non trovando altra soluzione, la porta dal Dr.King il quale, sotto richiesta dell'uomo, inietta del siero alla donna. L'indomani, Daphne a scuola scopre che il professor Litchfield sta lavorando per qualcuno e, proprio in quel momento, nell'ufficio del Dr.King entra Helen: lei \u00e8 il suo capo. La donna, delusa dal suo lavoro, deve per\u00f2 ricredersi quando il Dr.King le mostra la soluzione della formula che render\u00e0 i poteri stabili. Sempre nello studio, Katie ha svolto delle ricerche su se stessa e, trovandosi a parlare con Daphne, le confessa di essere incinta ed \u00e8 proprio quello che le ha dato i poteri. A casa, Jim trova Stephanie in piena forma che, stanca di stare a casa, decide di andare a fare una corsa. Le cose sembrano andare come al solito quando per\u00f2, a causa degli effetti del siero, qualcosa di diverso accade: la donna, improvvisamente, si smaterializza per finire in un lampo di luce.\nUn futuro fuori dall'ordinario.\nTrama.\nStephanie si ritrova di fronte casa sua, assediata dall'esercito: nessuno per\u00f2 sembra vederla e, improvvisamente, si ritrova nuovamente in casa sua con Jim.Sinceratosi delle condizioni della moglie, Jim va alla festa in onore di Cordero ma, quando tutti se ne stanno andando, l'uomo viene assassinato. L'indomani, in commissariato, si presenta la moglie di Cordero che, dopo aver ringraziato Jim per l'amicizia con il marito, gli confessa che da un po' l'uomo era preoccupato per un lavoro che aveva portato a casa. Indagando insieme a George, Jim scopre che Cordero stava per rivelare i nomi di alcuni poliziotti corrotti al procuratore. In commissariato intanto, Jim viene chiamato da un altro poliziotto che gli confessa di aver scoperto la stessa cosa ma, dopo avergli dato appuntamento, prova ad uccidere Jim.Intanto Stephanie, fa un altro salto nel futuro e questa volta vede i suoi figli in condizioni pessime, aiutati solo da George per fuggire all'esercito. Tornata nel presente, confessa tutto a Katie che, preoccupata per l'amica, le fa delle analisi per accertarsi delle sue condizioni ma, in quel momento, Stephanie torna nel futuro e scopre che l'esercito li cerca perch\u00e9 ha scoperto i loro poteri. Preoccupata per l'accaduto, Stephanie confessa tutto alla famiglia che, dopo aver scoperto che Daphne ha raccontato tutto a Chris, finisce con il sospettare proprio il ragazzo. Dopo l'ennesimo salto nel futuro per\u00f2, Stephanie scopre che a rivelare il loro segreto sar\u00e0 Jim, ripreso da una telecamera mentre salva la vita a George. Preoccupata, torna nel presente e racconta l'accaduto a Jim che, per\u00f2, non pu\u00f2 fare a meno di salvare l'amico. Giunto sul posto, riesce a non farsi riprendere dal cameraman ma, solo grazie all'aiuto di Daphne e dei suoi poteri psichici, riesce a salvare definitivamente George e a non farsi scoprire. A casa, Daphne si trova costretta a raccontare del suo nuovo potere e, spinta dai suoi genitori, capisce che, come Joshua, \u00e8 in grado di cancellare anche i ricordi, cosa che le chiedono di fare con Chris. L'indomani, il ragazzo si scusa con lei per aver approfittato dei suoi poteri ma Daphne, a malincuore, si trova costretta a far dimenticare al ragazzo la prima volta che aveva pensato che lei potesse avere dei poteri. Ripresosi dal potere per\u00f2, Chris non ha dimenticato solo il dettaglio dei poteri, ma ha dimenticato tutta la storia con Daphne la quale, in lacrime, viene consolata da JJ, a sua volta preoccupato per la scomparsa del professor Litchfield.Intanto, Helen ha riportato in vita Victoria e, tramite inganno, la fa avvicinare a Katie, scoprendo cos\u00ec che il bambino che porta in grembo ha dei superpoteri: per questo, Helen decide di far continuare a vivere Katie fino alla nascita del bambino per poi farla uccidere.\nUn inizio fuori dall'ordinario.\nTrama.\nGeorge si trova su un aereo che sta per precipitare insieme ad altri passeggeri.&lt;br&gt;IERI: JJ riceve l'inaspettata visita del professor Litchfield che fa infuriare Jim il quale decide di andargli a parlare. Raggiunto il professore per\u00f2, Jim lo trova morto proprio alla sua scrivania. La sera, mentre Jim capisce che dietro tutto c'\u00e8 qualcuno che manovrava il professore, JJ viene rapito da un super cattivo. L'indomani, risaliti al Dr.King, Jim e Stephanie si recano da lui dove scoprono che Helen Burt lo ha rimosso dal caso e che, inoltre, la natura del siero risiede proprio nella vita del di Deaton: l'uomo infatti, ha bisogno di continue iniezioni per poter sopravvivere ad un cancro incurabile, ma stranamente il siero non gli ha donato delle abilit\u00e0 soprannaturali come a tutti gli altri. La famiglia Powell, scoperto dove \u00e8 nascosto JJ, decide di recarsi sul posto e di salvare il ragazzo.&lt;br&gt;Katie intanto, si \u00e8 stabilita da George ma, quando l'uomo va a ritirarle delle analisi, riceve l'inaspettata visita di Joshua. Felice per il ritorno dell'uomo, Katie dovr\u00e0 ricredersi quando, grazie a una telefonata di George, scoprir\u00e0 che quella \u00e8 Victoria. Infatti, nella cella dove \u00e8 tenuto JJ, c'\u00e8 anche il vero Joshua che, persi i suoi poteri, \u00e8 stato imprigionato. Nel mentre, le ricerche di JJ portano la famiglia ad essere catturata e, grazie ad una minaccia fatta a JJ da parte di Helen, il ragazzo riesce a capire il motivo dei loro poteri permanenti. Grazie all'intervento del Dr.King, i tre riescono a fuggire e Stephanie cerca, invano, di fermare l'aereo di Helen con gli 80 futuri supercattivi mentre il Dr.King, dopo aver salvato Joshua, si reca da Jim per ucciderlo e, finalmente, amare Stephanie. Il piano del Dr.King sembra aver funzionato fino a quando Jim non torna dalla famiglia, facendo scaturire l'ira dell'uomo con conseguente lotta tra i due dove si scopre che in realt\u00e0 il Dr. King ha i poteri di ogni membro della famiglia potenziati: Deaton sembra aver la meglio ma, grazie all'intervento di JJ, il Dr.King viene definitivamente sconfitto.&lt;br&gt;Intanto, Katie ha un duro faccia a faccia con Victoria che viene fermata solo dall'intervento del vero Joshua che, poco dopo, aiuta la sua amata a partorire. Il bambino per\u00f2, troppo piccolo, sembra essere morto quando, miracolosamente, comincia a piangere.&lt;br&gt;La sera, tutto \u00e8 finito per il meglio e la famiglia sta aspettando George, ignari del fatto che l'amico \u00e8 sull'aereo insieme ai supercattivi, quando dei federali suonano la porta: gli uomini raccontano loro dell'incidente e delle conseguenze confessando loro di sapere che non sono una famiglia normale e che, ora, il governo ha bisogno del loro aiuto."}
{"id": "3139437", "revid": "149485", "url": "https://it.wikipedia.org/wiki?curid=3139437", "title": "Negotiorum gestio", "text": ""}
{"id": "3139440", "revid": "1870933", "url": "https://it.wikipedia.org/wiki?curid=3139440", "title": "Ioan Hora", "text": "Carriera.\nClub.\nDurante la sua carriera ha giocato con vari club, tra cui il Cluj, nel quale milita dal 2010."}
{"id": "3139441", "revid": "121658", "url": "https://it.wikipedia.org/wiki?curid=3139441", "title": "Tulsa Sound", "text": ""}
{"id": "3139442", "revid": "1305772", "url": "https://it.wikipedia.org/wiki?curid=3139442", "title": "Nemeckij nacional'nyj rajon", "text": "Nemeckij nacional'nyj rajon pu\u00f2 significare:"}
{"id": "3139446", "revid": "75487099", "url": "https://it.wikipedia.org/wiki?curid=3139446", "title": "Grassmanniana", "text": "In matematica, la grassmanniana di uno spazio vettoriale formula_1 \u00e8 l'insieme di tutti i suoi sottospazi aventi dimensione fissata formula_2. Questo insieme \u00e8 indicato generalmente con il simbolo\nPer formula_4 la grassmanniana \u00e8 l'insieme delle rette in formula_1, ovvero lo spazio proiettivo\nIl nome \u00e8 legato al matematico tedesco Hermann Grassmann.\nEsempi.\nSe formula_1 \u00e8 lo spazio euclideo formula_8 (ad esempio il piano cartesiano formula_9 oppure lo spazio tridimensionale formula_10) la grassmanniana \u00e8 l'insieme dei sottospazi di dimensione formula_2 dello spazio.\nAd esempio, \n\u00e8 l'insieme di tutte le rette nel piano passanti per l'origine, mentre\n\u00e8 l'insieme di tutte le rette nello spazio passanti per l'origine. Inoltre\n\u00e8 l'insieme di tutti i piani nello spazio passanti per l'origine. Poich\u00e9 ogni piano \u00e8 ortogonale nello spazio ad un'unica retta (sempre passante per formula_15), c'\u00e8 una naturale funzione biunivoca\ntra le due grassmanniane.\nLa grassmanniana pi\u00f9 semplice che non sia isomorfa ad uno spazio proiettivo \u00e8 l'insieme dei piani in uno spazio quadridimensionale:\nPropriet\u00e0.\nDimensioni.\nSe formula_1 \u00e8 uno spazio di dimensione formula_19 finita su cui \u00e8 definito un prodotto scalare non degenere, \u00e8 possibile associare ad ogni sottospazio formula_2-dimensionale formula_21 il suo ortogonale formula_22, avente dimensione formula_23. In questo modo il prodotto scalare definisce un isomorfismo fra le grassmanniane di dimensione complementare:\nL'isomorfismo dipende dal prodotto scalare scelto.\nSpazio proiettivo.\nLa grassmanniana rappresenta i sottospazi vettoriali di dimensione formula_2 di formula_1. Poich\u00e9 tali sottospazi sono in naturale corrispondenza biunivoca con i sottospazi proiettivi formula_27-dimensionali di formula_28, la grassmanniana rappresenta anche i sottospazi proiettivi di uno spazio proiettivo.\nLa grassmanniana non rappresenta per\u00f2 i sottospazi affini.\nSpazio omogeneo.\nLa grassmanniana pu\u00f2 essere definita nel modo seguente con gli strumenti dell'algebra. Il gruppo generale lineare formula_29 agisce sui formula_2-sottospazi vettoriali di formula_1 in modo transitivo. Sia formula_32 lo stabilizzatore di un sottospazio (\u00e8 un sottogruppo di formula_29). Si pu\u00f2 quindi scrivere\nCon questa definizione la grassmanniana risulta essere dotata automaticamente di alcune strutture aggiuntive. Se lo spazio vettoriale \u00e8 reale o complesso, il gruppo formula_29 \u00e8 un gruppo di Lie e la grassmanniana \u00e8 conseguentemente una variet\u00e0 differenziabile. In particolare, \u00e8 uno spazio topologico: la topologia concretizza le nozioni di \"vicinanza\" e \"lontananza\" fra sottopazi e di \"movimento continuo\" di sottospazi.\nDalla definizione segue anche che la grassmanniana \u00e8 uno spazio omogeneo: i suoi punti (cio\u00e8 i sottospazi) sono moralmente indistinguibili.\nSpazio compatto.\nNel caso in cui formula_1 sia reale o complesso, la grassmanniana \u00e8 uno spazio topologico. Se formula_1 ha dimensione finita, la grassmanniana risulta essere uno spazio compatto.\nEffettivamente, dopo aver scelto un prodotto scalare per formula_1 \u00e8 possibile sostituire il gruppo generale lineare formula_29 con il gruppo ortogonale formula_40, che \u00e8 compatto. La grassmanniana risulta quindi compatta perch\u00e9 quoziente di un compatto. Nel caso complesso, si sceglie analogamente un prodotto hermitiano e si usa il gruppo unitario.\nLa compattezza testimonia il fatto seguente: una successione di formula_2-sottospazi contiene sempre una sottosuccessione di elementi che convergono ad un preciso sottospazio. Questo fatto \u00e8 quindi valido sia per i sottospazi vettoriali che per quelli proiettivi. Non \u00e8 per\u00f2 vera nel caso affine a causa del parallelismo: una successione di piani paralleli sempre pi\u00f9 lontani non ha nessuna sottosuccessione convergente."}
{"id": "3139457", "revid": "1149807", "url": "https://it.wikipedia.org/wiki?curid=3139457", "title": "Suzumiya Haruhi no tomadoi", "text": ", letteralmente \"La perplessit\u00e0 di Haruhi Suzumiya\", \u00e8 un videogioco pubblicato dalla Banpresto per PlayStation 2 il 31 gennaio 2008 esclusivamente in Giappone, e basato sull'anime \"La malinconia di Haruhi Suzumiya\". Il videogioco \u00e8 stato pubblicato in due differenti edizioni: quella standard ed una a tiratura limitata, in cui allegato al videogioco veniva venduta una action figure raffigurante Haruhi Suzumiya ed un libro con informazione ed illustrazioni sulla serie.\n\"La perplessit\u00e0 di Haruhi Suzumiya\" \u00e8 un'avventura grafica con alcuni elementi tipici dei videogiochi di ruolo e dei simulatori di appuntamenti. Il giocatore controlla il personaggio di Kyon e nel corso del gioco avr\u00e0 a che fare con gli altri personaggi femminili dell'anime: Haruhi Suzumiya, Mikuru Asahina e Yuki Nagato.\nLa sigla di apertura del gioco \u00e8 di Aya Hirano, la stessa della prima stagione della serie animata.\nAccoglienza.\nAl momento dell'uscita, i quattro recensori della rivista \"Famits\u016b\" hanno dato un punteggio di 28/40.\nVendite.\nIl gioco \u00e8 stato il novantacinquesimo pi\u00f9 venduto in Giappone nel 2008 con copie vendute."}
{"id": "3139459", "revid": "33689", "url": "https://it.wikipedia.org/wiki?curid=3139459", "title": "Datapoint 2200", "text": "Il Datapoint 2200 \u00e8 un terminale sviluppato da Phil Ray e Gus Rocheda e prodotto da Computer Terminal Corporation (CTC). \u00c8 stato presentato nel giugno del 1970 e messo in vendita nel 1971.\nIl Datapoint 2200 era un versatile ed economico terminale che si poteva connettere ad una gran variet\u00e0 di mainframe semplicemente caricando diversi emulatori di terminale da cassette a nastro invece di dover cablare un terminale differente per ogni sistema. Alcuni clienti che usavano il Datapoint 2200 si resero conto che questo cosiddetto \"terminale programmabile\" era stato progettato per compiere qualunque lavoro che poteva essere svolto da un semplice computer, e sfruttarono questo fatto utilizzando i loro 2200 come computer a s\u00e9 stanti. Ugualmente significativo \u00e8 il fatto che la CPU del terminale, realizzata utilizzando diversi chip TTL, sia stata l'embrione dell'architettura della famiglia di processori x86 che \u00e8 stato il motore dell'originale PC IBM e di tutti i computer PC venuti dopo di esso, e che dal suo set di istruzioni sia derivato il set di istruzioni x86 usato poi nell'Intel 8008 ed in tutti i processori Intel a seguire.\nDescrizione tecnica.\nIl Datapoint 2200 integrava una tastiera, un monitor a fosfori verdi da 80 colonne per 12 righe e 2 lettori di cassette che potevano leggere nastri contenenti 130 KB l'uno. Le sue dimensioni (circa 60\u00d760\u00d730\u00a0cm) ed il suo aspetto (un involucro con una tastiera sporgente) ricordavano quelli della macchina da scrivere IBM Selectric.\nInizialmente furono disponibili per il Datapoint alcune periferiche, tra cui un disco rigido a cartuccia della Diablo Data Systems (una sussidiaria di Xerox) modello 2315 con capacit\u00e0 di 2,5 MB, alcuni modem, alcuni tipi di interfaccia seriale, una interfaccia parallela, delle stampanti ed un lettore di schede perforate. In seguito furono disponibili anche una unit\u00e0 floppy per i dischi da 8 pollici e dei dischi rigidi pi\u00f9 capienti. Nel 1975 si rese disponibile anche un'unit\u00e0 a nastro magnetico compatibile con i nastri a 7/9 tracce. Alla fine del 1977 Datapoint present\u00f2 l'ARCnet, una rete locale per collegare fra loro i terminali.\nIl primo modello del 2200, il Type 1, era venduto con 2 KB di memoria espandibile ad 8 KB. Il modello successivo, il Type 2, utilizzava dei chip di memoria pi\u00f9 capienti e la memoria disponibile era di 4 KB, espandibile a 16. All'epoca la RAM era ancora diffusa pochissimo per cui al suo posto furono usati chip di memoria MOS. Il suo prezzo di vendita partiva da 5.000 dollari: una versione Type 2 con 16 KB arrivava a 14.000 dollari.\nIl 2200 fu seguito dai modelli 5500, 1100, 6600, 3800, 8800, ecc.\nIl seme dell'architettura x86.\nOltre che essere uno dei primi personal computer, il Datapoint 2200 riveste un altro importante ruolo della storia degli elaboratori: il progetto originale prevedeva un singolo chip ad 8 bit come CPU al posto della convenzionale unit\u00e0 centrale composta da moduli TTL. Fu per questo motivo che CTC contatt\u00f2 nel 1969 due differenti produttori di microprocessori, Intel e Texas Instruments, a cui chiese di realizzare la CPU, dando per\u00f2 un tempo massimo entro cui presentare le proprie offerte. Texas Instruments fall\u00ec nel compito mentre Intel era all'85% del progetto quando scaddero i termini della consegna. CTC ed Intel rinegoziarono l'accordo: la prima si tenne i propri soldi mentre la seconda ottenne la propriet\u00e0 del progetto.\nCTC termin\u00f2 il Datapoint 2200 utilizzando circa 100 componenti TTL al posto di un microprocessore mentre Intel complet\u00f2 lo sviluppo del progetto di quella CPU su singolo chip che nell'aprile del 1972 fu commercializzato come Intel 8008. L'importanza dell'8008 risiede nel fatto che esso fu l'antenato di altri processori Intel ad 8 bit, seguiti da altre CPU a 16 bit compatibili con esse a livello di assembly: essi furono i primi membri della famiglia x86, che condividevano lo stesso insieme di istruzioni.\nCrediti.\nIl set di istruzioni originale fu sviluppato da Victor Poor e Harry Pyle. Il progetto dei moduli TTL che furono utilizzati fu compiuto da Gary Asbell. Il disegno industriale (l'aspetto estetico del contenitore nonch\u00e9 del marchio della societ\u00e0) fu fatto da Jack Frassanito."}
{"id": "3139463", "revid": "110157", "url": "https://it.wikipedia.org/wiki?curid=3139463", "title": "Malattia congenita", "text": "Si definisce malattia congenita una malattia o un disordine presente sin dalla nascita.\nUna malattia congenita pu\u00f2 essere causata da anomalie genetiche, di varia origine (malformazioni causate da agenti chimici, fisici), errata morfogenesi, durante il processo di embriogenesi o nelle fasi finali della gravidanza.\nIl termine di disordine congenito non necessariamente si sovrappone o funge da sinonimo per il concetto di malattia genetica dovuta ad un difetto genetico e che non necessariamente si evidenzia fin dalla nascita. Mentre un disordine genetico viene ereditato dai genitori, una malattia congenita non \u00e8 trasmessa necessariamente dai genitori alla prole."}
{"id": "3139467", "revid": "599013", "url": "https://it.wikipedia.org/wiki?curid=3139467", "title": "Elena Lichovceva", "text": "Biografia.\nPartecip\u00f2 nel 1994 al Lipton Championships superando solo il primo turno, al torneo di Wimbledon dello stesso anno invece non riusc\u00ec a superare nemmeno il primo turno. Anni dopo, nel 1999, arriv\u00f2 in seminifinale nel doppio femminile al Lipton Championships giocando in coppia con Anna Kurnikova. Nello stesso anno super\u00f2 i primi turni all'Australian Open venendo sconfitta da Barbara Schett. L'anno successivo al torneo di Wimbledon si ferm\u00f2 al secondo turno.\nVinse il doppio misto al torneo di Wimbledon 2002 insieme a Mahesh Bhupathi battendo in finale Daniela Hantuchov\u00e1 e Kevin Ullyett con il punteggio di 6\u20132, 1\u20136, 6\u20131. Nel 2004 arriva per tre volte in finale nei tornei dello Slam nel doppio femminile, Australian Open Roland Garros e US Open, ma in tutte e tre le finali ne esce sconfitta. Partecip\u00f2 al Warsaw Open 2006 venendo sconfitta da Francesca Schiavone, mentre vinse il doppio giocando con Anastasija Myskina e battendo in finale con il punteggio di 6-3, 6-4 Anabel Medina Garrigues e Katarina Srebotnik.\nNel 2007 arriv\u00f2 in semifinale con Marija Kirilenko al Budapest Grand Prix. Nello stesso anno arriv\u00f2 ai quarti di finale al Proximus Diamond Games perdendo contro Tatiana Golovin. Nella stessa competizione in doppio con Elena Vesnina arriv\u00f2 in finale perdendo contro Cara Black e Liezel Huber con il punteggio di 6\u20131, 6\u20133.\nNel 2008 partecip\u00f2 agli Open di Francia in coppia con la francese Nathalie Dechy ma vennero sconfitte al secondo turno."}
{"id": "3139474", "revid": "1457166", "url": "https://it.wikipedia.org/wiki?curid=3139474", "title": "Azovskij nemeckij nacional'nyj rajon", "text": "L'Azovskij nemeckij nacional'nyj rajon, ; ) \u00e8 un rajon dell'Oblast' di Omsk, nella Russia asiatica; il capoluogo \u00e8 Azovo. Istituito nel 1992, ricopre una superficie di 1.400 chilometri quadrati e consta di una popolazione di circa 24.000 abitanti."}
{"id": "3139480", "revid": "1904508", "url": "https://it.wikipedia.org/wiki?curid=3139480", "title": "Maria Dorotea d'Asburgo-Lorena", "text": "Biografia.\nInfanzia.\nMaria Dorotea era la seconda dei sette figli dell'Arciduca Giuseppe Carlo d'Austria (1833\u20131905) e di sua moglie, la Principessa Clotilde di Sassonia-Coburgo e Gotha (1846\u20131927), figlia del principe Augusto di Sassonia-Coburgo-Kohary e della principessa Clementina d'Orl\u00e9ans. Attraverso il padre era una bisnipote dell'imperatore Leopoldo II. Attraverso sua madre, era una bisnipote di Luigi Filippo d'Orl\u00e9ans, Re dei Francesi.\nMatrimonio.\nA Vienna, il 5 novembre 1896 spos\u00f2 Filippo, Duca d'Orl\u00e9ans, suo cugino di secondo grado, (1869\u20131926), figlio di Filippo, Conte di Parigi, e della Principessa Maria Isabella d\u2019Orl\u00e9ans. \nIl matrimonio non produsse figli. Dopo che la lunga storia d'amore tra il marito e la cantante lirica australiana Nellie Melba divenne di dominio pubblico, nel 1914 Maria Dorotea decise di chiedere il divorzio; il 19 agosto 1914 il matrimonio venne annullato anche da papa Pio X. \nMorte.\nLa duchessa d'Orl\u00e9ans visse sino alla sua morte nella citt\u00e0 di Alcs\u00fat e fu sepolta nella cripta del Castello di Buda. Il suo ex marito riposa nella Chapelle royale de Dreux, a Dreux."}
{"id": "3139481", "revid": "287204", "url": "https://it.wikipedia.org/wiki?curid=3139481", "title": "Black Belt (videogioco)", "text": "Black Belt, distribuito in Giappone come , \u00e8 un videogioco picchiaduro a scorrimento laterale, prodotto e distribuito dalla SEGA, e pubblicato per Sega Master System il 20 luglio 1986.\nSi tratta del primo videogioco basato sulla serie \"Ken il guerriero\" pubblicato dalla SEGA, e nel 1989 ha avuto un sequel intitolato \"Last Battle\". Nel videogioco il giocatore controlla il personaggio di Kenshiro, nella sua ricerca dell'amata Julia, rapita dal crudele Shin, viaggiando in un mondo post apocalittico, popolato da mutanti e vari nemici.\nLa trama del videogioco segue la narrazione del manga e non quella dell'anime.\n\"Black Belt\" ne \u00e8 il porting occidentale con notevoli variazioni sugli sprite, sui fondali e in generale con la rimozione di ogni riferimento all'opera \"Ken il guerriero\".\nTrama.\nCapitolo primo.\nIl primo capitolo riguarda il primo volume del manga dal titolo \"Il guerriero di Hokuto\", corrispondente ai primi quattro episodi dell'anime.\nQui il giocatore affronta i quattro fanti dell'esercito di Shin nell'ordine con il quale appaiono nella serie TV; il boss finale \u00e8 Shin, e per sconfiggerlo l'ultimo colpo da sferrare \u00e8 un pugno in piedi.\nCapitolo secondo.\nIl secondo capitolo riguarda il combattimento di Kenshiro contro l'Armata di Dio, ovvero il volume #2 \"Quando cade una stella\".\nQui il giocatore affronta in sequenza il Maggiore ed il Sergente Mad; il boss finale \u00e8 il Colonnello Karmell, e per sconfiggerlo l'ultimo colpo da sferrare \u00e8 un pugno in piedi.\nCapitolo terzo.\nIl terzo capitolo riguarda il combattimento di Kenshiro contro i Guerrieri guidati dallo Sciacallo, corrispondente al terzo volume \"L'uomo di Nanto\".\nQui il giocatore affronta prima Fox e poi il boss finale, ovvero il Figlio del Diavolo, che va sconfitto colpendolo alla fine con un colpo in salto.\nCapitolo quarto.\nIl quarto capitolo riguarda l'arrivo di Kenshiro a Cassandra, storia a cavallo tra i volumi 6 e 7 del manga.\nQui il giocatore affronta in sequenza Wiggle e Zarqa e Qasim; il boss finale \u00e8 Toki, che una volta sconfitto non verr\u00e0 ucciso.\nCapitolo quinto.\nIl quinto capitolo riguarda il combattimento di Kenshiro contro l'esercito di Souther, volume 11 del manga.\nIn questo capitolo i semi-boss sono dei guerrieri armati di lanciafiamme; il boss finale \u00e8 Souther.\nCapitolo sesto.\nIl sesto capitolo riguarda la sfida finale tra Kenshiro e Raoul."}
{"id": "3139482", "revid": "1305772", "url": "https://it.wikipedia.org/wiki?curid=3139482", "title": "Bruno Costa", "text": "Bruno Costa \u00e8 un personaggio dei fumetti creato da Gerry Conway (testi) e Tony DeZuniga (disegni), pubblicato dalla Marvel Comics. La sua apparizione avviene in \"Marvel Preview\" del 1975.\n\u00c8 un boss della malavita di New York. \u00c8 il responsabile della strage della famiglia di Frank Castle, che poi diverr\u00e0 il Punitore.\nBiografia del personaggio.\nBruno Costa \u00e8 un boss della malavita di New York. Una delle sue attivit\u00e0 illegali \u00e8 il traffico di droga, acquistata da Hector Montoya. Un corriere di Montoya porta la droga all'ambasciata newyorkese e il banchiere Forrest Hunt la cambia in denaro; quest'ultimo, per\u00f2, inizia a tramare alle spalle di Costa e, soprattutto, di Montoya.\nBruno Costa incolpa Hunt di tradimento e, dunque, lo fa uccidere a Central Park dai suoi uomini. Per un caso del destino, la famiglia di Frank Castle rimane testimone dell'orribile regolamento di conti; Costa, cos\u00ec, ordina ai suoi uomini di ucciderli: la famiglia di Castle muore ma Frank riesce a sopravvivere. Nonostante Frank riesca ad identificare tutti gli assassini, la giustizia non punisce i colpevoli e Costa rimane libero.\nGrazie all'aiuto del Detective Laviano, Frank inizia a punire lui stesso con la morte i responsabili. Inizialmente sfigura Billy Russo, sicario di Costa; dopodich\u00e9 uccide altri suoi uomini.\nIl sicario Audrey uccide Bruno Costa in uno scontro a fuoco."}
{"id": "3139485", "revid": "587663", "url": "https://it.wikipedia.org/wiki?curid=3139485", "title": "Hokuto no Ken (videogioco)", "text": ""}
{"id": "3139489", "revid": "209263", "url": "https://it.wikipedia.org/wiki?curid=3139489", "title": "Guerin d'Oro", "text": ""}
{"id": "3139491", "revid": "1442080", "url": "https://it.wikipedia.org/wiki?curid=3139491", "title": "Hall of Fame Tennis Championships 2006 - Singolare", "text": "Il singolare del torneo di tennis Hall of Fame Tennis Championships 2006, facente parte dell'ATP Tour, ha avuto come vincitore Mark Philippoussis che ha battuto in finale Justin Gimelstob 6-3, 7-5."}
{"id": "3139493", "revid": "371529", "url": "https://it.wikipedia.org/wiki?curid=3139493", "title": "Liverpool Sound Collage", "text": "Liverpool Sound Collage \u00e8 un album di musica elettronica sperimentale pubblicato da Paul McCartney.\nIl disco \u00e8 accreditato anche ai Beatles, ai Super Furry Animals, e a Youth. McCartney aveva gi\u00e0 in precedenza pubblicato due album sperimentali in collaborazione con Youth sotto lo pseudonimo The Fireman. Comunque, dato l'alto grado di coinvolgimento di McCartney nell'ideazione e nella creazione del progetto, \"Liverpool Sound Collage\", che venne pubblicato nel 2000, viene generalmente considerato parte integrante della sua discografia come un suo vero e proprio album a tutti gli effetti.\nIl disco.\nL'idea per il disco nacque dalla richiesta fatta a McCartney dall'artista Peter Blake (autore della copertina di \"Sgt. Pepper's Lonely Hearts Club Band\"), di creare una composizione musicale che avesse in essa lo \"spirito di Liverpool\", da abbinare alla sua contemporanea mostra \"About Collage\", che aveva luogo alla Tate Gallery di Liverpool. Quindi McCartney ripesc\u00f2 vecchi stralci di discorsi dei Beatles in studio (da qui il loro \"coinvolgimento\" nel progetto) risalenti agli anni sessanta, e li mescol\u00f2 ad estratti della sua opera classica del 1991 \"Paul McCartney's Liverpool Oratorio\", il tutto mischiato in un vortice di suoni dub e dance con abbondanti effetti elettronici. Nel disco lo si pu\u00f2 sentire anche chiedere a vari passanti per la strada, le loro impressioni su Liverpool e sui Beatles. Le interviste furono raccolte da McCartney in occasione del concerto da lui tenuto al Cavern Club nel dicembre 1999.\nLa traccia \"Free Now!\" ebbe un discreto airplay e parve addirittura destinata alla pubblicazione su singolo, ma l'operazione sfum\u00f2.\n\"Liverpool Sound Collage\" ha ricevuto una nomination nel 2001 per il premio Grammy come miglior album di musica sperimentale.\nIl collage in copertina, che comprende anche un curioso ritratto del comico Jerry Lewis, \u00e8 opera dello stesso McCartney."}
{"id": "3139498", "revid": "268849", "url": "https://it.wikipedia.org/wiki?curid=3139498", "title": "Jos\u00e8 Sosa", "text": ""}
{"id": "3139499", "revid": "2075278", "url": "https://it.wikipedia.org/wiki?curid=3139499", "title": "Banpresto", "text": " \u00e8 una software house giapponese con sede a Shinagawa, Tokyo. L'azienda \u00e8 stata fondata nell'aprile 1977 con il nome di Hoei Sangyo, Co. Ltd., per poi essere ribattezzata nel 1982 Coreland. Durante gli anni ottanta lavor\u00f2 principalmente nella produzione di videogiochi SEGA e Arcade. Sin dal 1989 \u00e8 stata rilevata in parte dalla Bandai che gli ha dato l'attuale nome. Dal marzo 2006 \u00e8 diventata una sussidiaria della Namco Bandai.\nLa Banpresto ha creato numerosi videogiochi distribuiti esclusivamente sul mercato giapponese, ed \u00e8 principalmente nota per le serie \"Super Robot Wars\" e \"Summon Night\", che in entrambi i casi hanno ottenuto un notevole riscontro anche al di fuori del Giappone, grazie alle versioni non ufficialmente esportate o ai fandub distribuiti via internet. Altri progetti della Banpresto includono videogiochi basati su popolari anime come il videogioco di basket \"Slam Dunk\", il videogioco di ruolo \"Tenchi muy\u014d! Game-hen\", \"Panzer Bandit\" e numerosi videogiochi ispirati alla serie \"Sailor Moon\".\nLa sezione della Banpresto che si occupava dei videogiochi \u00e8 stata assorbita dalla Namco Bandai Games il 1\u00ba aprile 2008. Come parte della fusione, due delle sussidiarie della banpresto, la Pleasure Cast Co. Ltd e la Hanayashiki Co. Ltd, sono diventate sussidiarie della Namco. La Banpresto stessa adesso si occupa principalmente della produzione di giochi arcade."}
{"id": "3139502", "revid": "1851848", "url": "https://it.wikipedia.org/wiki?curid=3139502", "title": "Marco Billia", "text": "Carriera.\nGiocatore.\nCresciuto nell'Udinese inizia la sua carriera nel 1977, venendo aggregato alla prima squadra. Nel 1978 viene ceduto al Conegliano, dove rimane per due stagioni.\nTorna quindi all'Udinese in Serie A dove nel 1980-1981 totalizza 21 presenze, senza gol. La stagione successiva invece non scende mai in campo.\nPassa al , dove in due stagioni gioca 29 partite in Serie B senza segnare.\nA novembre 1983 passa nelle file del Trento Calcio Serie C1.\nTornato nuovamente all'Udinese segnando un gol, dopo una stagione si trasferisce alla in Serie C1.\nNel 1987 veste la maglia della neonata Venezia-Mestre del presidente Maurizio Zamparini in Serie C2.\nAllenatore.\nDopo il ritiro comincia ad allenare alcune squadre dilettantistiche tra cui ci sono la Muzzanese, il Futura Carlino, la Sangiorgina, il Rivignano, l'Union 91, la Valnatisone e la Maranese.\nDal 2009 \u00e8 alla guida del Mariano."}
{"id": "3139510", "revid": "179521", "url": "https://it.wikipedia.org/wiki?curid=3139510", "title": "Chuang Chia-jung", "text": "Biografia.\nNel 2007 arriv\u00f2 in finale al Japan Open Tennis Championships 2007 - Doppio femminile gioc\u00f2 con Vania King, la vittoria and\u00f2 a Tiantian Sun e Zi Yan con 1\u20136, 6\u20132, 10\u20136 per le vincitrici.\nArriv\u00f2 in finale anche all'US Open 2007 - Doppio femminile in coppia con Chan Yung-jan, il trofeo and\u00f2 a Nathalie Dechy e Dinara Safina che vinsero l'incontro con il punteggio di 6-4, 6-2. Meno fortunata fu al torneo di Wimbledon 2007 - Doppio femminile dove con Yung-Jan Chan non super\u00f2 il terzo turno.\nNel 2008 arriv\u00f2 ai quarti di finale all'Open di Francia 2008 - Doppio femminile esibendosi in coppia con Yung-jan.\nNel 2009 vinse il MPS Group Championships 2009 - Doppio con Sania Mirza sconfiggendo in finale Kv\u011bta Peschke e Lisa Raymond con il punteggio di 6-3,4-6,10-7. Partecip\u00f2 senza fortuna all'Internationaux de Strasbourg 2009 - Doppio."}
{"id": "3139514", "revid": "1543377", "url": "https://it.wikipedia.org/wiki?curid=3139514", "title": "Nguyen Van Nghi", "text": "Biografia.\nNato nel 1909 ad Hanoi, Nguyen Van Nghi studi\u00f2 in Vietnam, Cina e Francia. Dopo aver conseguito il dottorato in medicina all'Universit\u00e0 di Montpellier, inizi\u00f2 la pratica medica nel 1940, combinando la medicina occidentale e la medicina tradizionale cinese.\nDal 1954 si dedic\u00f2 principalmente all'agopuntura sulla base di testi classici: Huangdi Neijing (Suwen, Lingshu) e Nan Jing. Mor\u00ec il 17 dicembre 1999, a Marsiglia, Francia.\nIl Dott. Nguyen Van Nghi ha insistito sul fatto che la medicina occidentale e la MTC non sono due medicine distinte, ma una sola medicina."}
{"id": "3139516", "revid": "1543377", "url": "https://it.wikipedia.org/wiki?curid=3139516", "title": "Christopher Wilkinson", "text": "Biografia.\nVita privata.\nDal 1997 \u00e8 sposato con la vignettista Cathy Guisewite, dalla quale ha avuto anche un figlio; il secondo, includendo un altro nato da una precedente relazione.\nCarriera.\nI primi anni.\nDa sempre interessato al cinema e alla musica, ha frequentato la scuola cinematografica della Temple University. Debuttando con documentari amatoriali e industriali a Filadelfia, a causa dei pochi soldi che aveva a disposizione all'epoca, si rendeva spesso unico operatore dei propri lavori, occupandosi di regia, sceneggiatura, produzione e altri processi di realizzazione vari, motivando con ci\u00f2, il suo impiego in diversi settori del cinema. Infatti, \u00e8 attivo grosso modo nel campo delle sceneggiature, ma talvolta riveste anche il ruolo di produttore cinematografico (\"Giorni di gloria... giorni d'amore\", \"Io e Beethoven\") o di regista di seconda unit\u00e0 (\"Trappola d'amore\", \"Il fiume dell'ira\").\nPrima di esordire nel cinema, ha lavorato come cameraman per la ESPN, girando diversi documentari per la PBS, alcuni dei quali hanno ottenuto riconoscimenti e note di merito. Proprio in questo periodo, gir\u00f2 \"Engine 2, Ladder 3\", un breve documentario sui pompieri che lavoravano nei ghetti, mostrato al Maine Photographic Workshop in un seminario condotto da Mark Rydell. Impressionato da quanto fatto da Wilkinson, Rydell lo avvicin\u00f2, offrendogli il posto di regista di seconda unit\u00e0 in un suo film: \"Il fiume dell'ira\", con Mel Gibson e Sissy Spacek.\nIn coppia con Stephen Rivele.\nNegli anni Ottanta, per conto di Rydell, inizi\u00f2 a leggere dalle 20 alle 30 sceneggiature a settimana, dato il suo ruolo di produttore (\"Pazza\", \"Figli di un dio minore\" e \"L'uomo della luna\"), iniziando a pensare seriamente di poterne scrivere una. A Filadelfia, tramite amici, fece la conoscenza di Stephen J. Rivele, giornalista e romanziere. Mentre Rivele stava lavorando a un pezzo, gli venne l'idea di poterlo usare come spunto per un potenziale film, e Wilkinson inizi\u00f2 a dedicargli parte del suo tempo. Cinque anni dopo, i due terminarono la sceneggiatura, inviandola alla compagnia di produzione HandMade Films.\nNei primi anni Novanta, Oliver Stone annunci\u00f2 che avrebbe diretto un film su Richard Nixon. Inizialmente disinteressato, vista l'antipatia che Wilkinson nutriva per l'ex presidente, in seguito, si mise al lavoro su un cartaceo insieme a Rivele, spedendolo via fax all'indirizzo di Stone. Nonostante i due pensassero che Stone non avrebbe mai accettato di dirigere il loro lavoro, invece, il giorno seguente, il regista li contatt\u00f2, offrendogli un posto da sceneggiatori sotto contratto. I due impiegarono sei settimane a scrivere il film, utilizzando all'incirca 70 fonti su cui basarsi.\nDopo aver lavorato ben nove settimane alla scrittura di \"Al\u00ec\" con Will Smith, ispirato alla vita del pugile Muhammad Ali, i due si sono occupati anche della scrittura di alcuni progetti cinematografici rimasti in sviluppo, come \"Houdini\" di Ang Lee e \"Sins of the Father\" di Jim Sheridan.\nNel 2003 la Warner Bros. incaric\u00f2 Wilkinson e Rivele di scrivere \"Kleopatra\", un progetto epico per ridare vistosit\u00e0 al genere \"peplum\" tratto dell'omonimo romanzo storico di Karen Essex; anticipandogli 1,5 milioni di dollari per la sola scrittura del trattamento. I due spesero oltre sei mesi di lavoro per scrivere la prima bozza di sceneggiatura, a causa della storicit\u00e0 del materiale di fondo ricco di dettagli difficili da mettere su pellicola, ma anche per le difficolt\u00e0 portate dall'adattare per il grande schermo un personaggio gi\u00e0 trasposto 17 volte nel passato, cercando quindi, qualcosa di nuovo per dare un nuovo contorno alla storia. Wilkinson defin\u00ec \"Kleopatra\" come il progetto pi\u00f9 impegnativo della sua carriera.\nInsieme al socio Rivele ha scritto la sceneggiatura e/o collaborato alla scrittura di diversi film previsti per il futuro, tra i quali \"Embedded\" , \"Moneyball\" , \"Pawn Sacrifice\" , \"Mulkey\" e un film sul defunto cantante Tupac Shakur ."}
{"id": "3139522", "revid": "1718925", "url": "https://it.wikipedia.org/wiki?curid=3139522", "title": "Bruno Rossi (calciatore 1915)", "text": "Carriera.\nIn giovent\u00f9 milita nell'Elbana. Successivamente viene prelevato dal Livorno, dove nell'arco di tre campionati mette a segno una rete in 54 partite, 32 delle quali in Serie A.\nNel 1942 passa allo Spezia, dove disputa 18 gare in Serie B; nel 1944 con i Vigili del Fuoco di La Spezia vince il Campionato Alta Italia 1944.\nNel dopoguerra veste ancora la maglia dello Spezia giocando altre 19 partite nella stagione di Serie B 1946-1947, e a fine stagione viene ceduto alla Lavagnese."}
{"id": "3139524", "revid": "223320", "url": "https://it.wikipedia.org/wiki?curid=3139524", "title": "Angelica Singleton Van Buren", "text": ""}
{"id": "3139525", "revid": "1305772", "url": "https://it.wikipedia.org/wiki?curid=3139525", "title": "Legge di Grassmann", "text": ""}
