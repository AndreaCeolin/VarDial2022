{"id": "3189061", "revid": "729019", "url": "https://it.wikipedia.org/wiki?curid=3189061", "title": "Kaitlyn", "text": "\u00c8 stata la vincitrice della terza stagione del reality show \"NXT\"; ha inoltre conquistato una volta il Divas Championship.\nCarriera.\nWorld Wrestling Entertainment (2009\u20132014).\nFlorida Championship Wrestling (2009\u20132010).\nNel giugno del 2010 ha firmato un contratto con la WWE ed \u00e8 stata subito mandata nella Florida Championship Wrestling (FCW). L'8 luglio ha fatto il suo debutto con il ring-name di Celeste, partecipando ad un Bikini contest; poche settimane dopo ha cambiato il suo pseudonimo in Kaitlyn. Il 2 settembre \u00e8 stata una delle lottatrici a bordo ring in un Lumberjill match per l'FCW Divas Championship che vide AJ Lee difendere il titolo contro Naomi. La settimana successiva Kaitlyn ha fatto il suo esordio sul ring, perdendo un Intergender Tag Team match in coppia con Leo Kruger contro Brad Maddox e Jamie Keyes.\n\"NXT\" (2010\u20132011).\nIl 14 settembre 2010 fa il suo esordio nella World Wrestling Entertainment, durante la seconda puntata di \"NXT\", in cui fa coppia con il suo Pro Dolph Ziggler sconfiggendo AJ Lee e Primo Col\u00f3n. Gli eccessivi festeggiamenti tra Kaitlyn e Ziggler scatenano le gelosie di Vickie Guerrero, all'epoca \"manager\" dello \"Show-Off\". Inoltre, nella stessa puntata, Kaitlyn vince la sua prima \"prova immunit\u00e0\": la Obstacle Course, ovvero una corsa a ostacoli. Il 21 settembre, durante la terza puntata, Kaitlyn e le Laycool vengono battute da Kelly Kelly, Jamie e Naomi: accusata di essere la causa della sconfitta, viene picchiata dalle sue compagne di squadra a fine match. Nella quarta puntata, andata in onda il 28 settembre, Kaitlyn vince la prova denominata \"Wheelbarrow Challenge\", che consiste nello spingere una carriola con dentro Hornswoggle. Oltre a questo, Kaitlyn entra in contrasto con la sua pro Vicky Guerrero e la sfida in un match da combattere la settimana seguente. Il 5 ottobre, quindi, ottiene la sua prima vittoria in singolo contro Vicky Guerrero. Oltre a ci\u00f2, la quinta puntata di NXT \u00e8 la prima eliminatoria e Kaitlyn vince la gara dei talenti raggiungendo AJ per numero di prove vinte: a questo punto \u00e8 il pubblico a decidere che l'immunit\u00e0 va a Kaitlyn, mentre Jamie viene eliminata. Il 19 ottobre perde contro Maxine in FCW. Mentre nel sesto episodio di NXT non accade nulla di significativo per Kaitlyn, nel settimo, andato in onda il 19 ottobre, Vicky Guerrero e Alicia Fox decidono di stabilire chi tra di loro sia la miglior pro. Mentre Maxine e Kaitlyn si batteranno, le due coatch saranno a bordo ring a dare consigli. Kaitlyn, costretta a combattere indossando una scomoda felpa con cappuccio, viene sconfitta. Durante l'ottava puntata trasmessa il 26 ottobre, Kaitlyn vince la gara del miglior costume travestendosi da Vicky Guerrero. Il 2 novembre Kaitlyn e Dolph Ziggler vengono sorpresi a scambiarsi effusioni nel backstage e, quando Vicky tenta di attaccarla, Kaitlyn le sbatte in faccia la torta nuziale di Aksana e Goldust. A parte questo, il nono episodio di NXT \u00e8 eliminatorio e sebbene Kaitlyn vinca la sfida in cui bisognava scartare dei pacchetti in cerca di una bandiera, non riesce ad ottenere l'immunit\u00e0. Tuttavia, a venire eliminata, \u00e8 Maxine. Nonostante NXT non sia ancora terminato, il 5 novembre Kaitlyn ha l'occasione di combattere per la prima volta a SmackDown contro Vicky Guerrero, ma perde grazie ad uno schienamento sleale. Il 7 novembre, in FCW, Kaitlyn e Naomi battono Aksana ed AJ. Il 9 novembre, durante la decima puntata di NXT, vince la \"Arm Wrestling Challenge\", ovvero un torneo di braccio di ferro. Per di pi\u00f9, ha la peggio in una rissa con Vicky Guerrero nel backstage. Il 14 novembre torna di nuovo in FCW per disputare un match contro Rosa Mendes che la batte. Il 16 novembre va in onda l'undicesima puntata: Kaitlyn perde contro Naomi, ma sfugge all'eliminazione che invece tocca ad Aksana. Il 23 novembre, durante il dodicesimo episodio di NXT, Kaitlyn viene sconfitta da Nikki Bella, vince la gara di sumo e ad essere eliminata non \u00e8 lei, bens\u00ec AJ. Il 30 novembre va in onda la tredicesima e ultima puntata, ovvero la finale tra Kaitlyn e Naomi. Dopo aver sconfitto Naomi in un match, Kaitlyn riesce a vincere la terza stagione di NXT strappando un contratto con il roster di SmackDown.\nCombatte il suo primo match da superstar ufficiale nella puntata di Raw del 13 dicembre partecipando alla Battle Royal per decretare la diva dell'anno, ma senza successo dato che \u00e8 la prima ad essere eliminata per mano di Tamina. Il 28 gennaio 2011, a SmackDown, combatte in coppia con Kelly Kelly contro il duo delle Laycool, ma vengono sconfitte. In questo periodo, per farle acquisire l'esperienza di cui ha bisogno, spesso la WWE invia Kaitlyn a combattere in FCW, suo territorio di sviluppo. Il primo di questi match si svolge il 16 gennaio e Kaitlyn esce vittoriosa contro l'allora \"Queen of FCW\" Rosa Mendes. Il 6 febbraio, in FCW, Kaitlyn e Naomi Knight battono AJ Lee e Rosa Mendes. Il 27 febbraio, sempre in FCW, affronta per la prima volta in singolo AJ, ma perde. L'11 marzo, a SmackDown, viene sconfitta da Layla e malmenata anche dopo la fine dello scontro. Il 3 aprile, in FCW, Kaitlyn e Naomi hanno la meglio su AJ e Aksana. L'11 aprile Kaitlyn viene battuta da AJ in FCW. Il 24 aprile, in FCW, Kaitlyn e Naomi sconfiggono ancora il team formato da AJ e Aksana.\nAlleanza con AJ Lee (2011\u20132012).\nIl 27 maggio, a SmackDown, Kaitlyn e AJ combattono per la prima volta in coppia, formando difatti il duo delle Chickbusters. Tuttavia, se pur accompagnate da Natalya, perdono l'incontro che le vedeva opposte a Tamina e Alicia Fox. Il rematch avviene il 3 giugno, di nuovo a SmackDown, ma a vincere sono ancora Tamina e Alicia Fox. Un piccolo successo arriva nella puntata di Raw \"All Star Night\" andata in onda il 13 giugno, in cui vince un 14-diva tag team match insieme a Beth Phoenix, Eve Torres, Gail Kim, AJ, Kelly Kelly e Natalya sconfiggendo Alicia Fox, Rosa Mendes, Tamina, Melina, Brie Bella, Nikki Bella e Maryse. Il 17 giugno, a SmackDown, Kaitlyn, AJ e Natalya vengono battute da Tamina, Alicia Fox e Rosa Mendes. Gli stessi team si riaffrontano a Superstars il 23 giugno, ma stavolta a trionfare sono Kaitlyn, AJ e Natalya. Il 30 giugno Kaitlyn perde a Superstars contro Alicia Fox. Il 3 luglio, in FCW, ha un match valido per il FCW Divas Championship contro la campionessa Aksana, ma perde. Il 29 luglio, a SmackDown, Kaitlyn, AJ e Natalya vengono sconfitte da Tamina, Alicia Fox e Rosa Mendes. Il 4 agosto, a Superstars, Kaitlyn perde contro Alicia Fox. Il 12 agosto, a SmackDown, Kaitlyn e AJ, d'ora in avanti le Chickbusters, vengono sconfitte da Beth Phoenix e Natalya, ovvero le Divas of Doom. Il 16 agosto, in FCW, Kaitlyn, AJ e Christina Crowford sconfiggono Sonya Deville, Raquel Diaz e Audrey Marie. Il 23 settembre, a SmackDown, le Chickbusters vengono battute di nuovo dalle Divas of Doom. Durante l'episodio di Superstars del 29 settembre, le Chickbusters vengono battute dalle Bella Twins. Il 19 ottobre, a NXT, Kaitlyn ottiene una vittoria contro Maxine. In FCW, il 23 ottobre, Kaitlyn e Caylee perdono contro Naomi e Cameron. Il 26 ottobre Kaitlyn sconfigge Tamina ad NXT. Il 2 novembre, sempre ad NXT, c'\u00e8 il rematch fra le due e a trionfare \u00e8 ancora Kaitlyn. L'11 novembre, a SmackDown, le Chickbusters perdono di nuovo contro le Divas of Doom e, quando queste iniziano ad accanirsi su AJ anche dopo la fine del match, Kaitlyn abbandona la compagna ritenendola la causa della sconfitta. Nonostante i dissapori, le Chickbusters tornano ad affrontare le Divas of Doom il 18 novembre a SmackDown, ma perdono anche in questa occasione. Il 2 dicembre, a Raw, prende parte al Divas Mistletoe on a Pole Match, ma non \u00e8 lei a riuscire ad afferrare il vischio. Il 12 dicembre, a SmackDown stavolta, Kaitlyn e Alicia Fox hanno la meglio su Tamina e Natalya.\nIl 21 dicembre, a NXT, combatte contro Maxine e riesce a vincere grazie ad un involontario aiuto da parte di Derrick Bateman. Il 25 dicembre, in FCW, Kaitlyn e Cameron vengono battute da Ivelisse V\u00e9lez e Caylee Turner. Il 4 gennaio ad NXT Kaitlyn e Maxine combattono ancora, ma stavolta ad avere la meglio \u00e8 Maxine. Il 5 febbraio, in FCW, Kaitlyn e Audrey Marie battono Sofia Cortez e Raquel Diaz. Ancora una volta, Kaitlyn e Maxine si affrontano ad NXT, per la precisione l'8 febbraio e a vincere \u00e8 Maxine. All'origine di questa rivalit\u00e0 pare esserci la gelosia di Maxine scatenata dall'amicizia fra Derrick Bateman, il suo uomo, e appunto Kaitlyn (kayfabe). Il 15 febbraio, ad NXT, mentre Derrick Bateman e Justin Gabriel hanno appena sconfitto Johnny Curtis e Heath Slater, Maxine attacca Kaitlyn che si trovava al tavolo di commento e tenta di costringerla a mangiare un'intera scatola di cioccolatini. Il 29 febbraio, ad NXT, Kaitlyn, Justin Gabriel e Alicia Fox tentano di far comprendere a Derrick Bateman che Maxine non lo ama e, quando Bateman domanda cosa sia allora l'amore, Kaitlyn lo bacia. Ovviamente sopraggiunge Maxine che ingaggia una rissa con Kaitlyn. La sera stessa le due si fronteggiano in un match e a vincere \u00e8 Kaitlyn. Il 14 marzo, a NXT, Derrick Bateman e Kaitlyn sconfiggono la coppia formata da Johnny Curtis e Maxine. A fine match Bateman annuncia che tra lui e Maxine \u00e8 tutto finito, che lei pu\u00f2 frequentare chiunque voglia, da Johnny Curtis a William Regal e detto ci\u00f2, stampa un bacio sulle labbra di Kaitlyn. Il 18 marzo Kaitlyn fa la sua ultima apparizione in FCW, combattendo e vincendo un Tag Team Match in coppia con Audrey Marie contro Sofia Cortez e Paige. Il 4 aprile Kaitlyn combatte a NXT contro Natalya, ma perde. Il 18 aprile, ad NXT, mentre Derrick Bateman e Johnny Curtis sono al tavolo di commento, Kaitlyn viene sconfitta da Maxine. Il 25 aprile, ad NXT, Kaitlyn e Tamina hanno la meglio sul team formato da Natalya e Maxine. Il 27 aprile, nel backstage di SmackDown, Kaitlyn tenta di far capire ad AJ quanto sia sbagliata la sua relazione con Daniel Bryan, ma questa la colpisce con uno schiaffo. Il 4 maggio, nel backstage di SmackDown, AJ si scusa per averla schiaffeggiata, ma quando Kaitlyn torna a parlare di Daniel Bryan, riceve un altro schiaffo. Ci\u00f2 porta allo scioglimento delle Chickbusters e ad un incontro tra le due che va in onda l'11 maggio a SmackDown: in quest'occasione Kaitlyn perde in pochi secondi ed AJ continua a malmenarla fino all'arrivo di Daniel Bryan. Il 16 maggio \u00e8 ad NXT dove affronta nuovamente Maxine battendola. Il 30 maggio Kaitlyn \u00e8 di nuovo ad NXT e, mentre Maxine si trova al tavolo di commento, batte Tamina Snuka in un match. Il 13 giugno prende parte all'ultima puntata di NXT Redemption vincendo contro Natalya, ma a colpire sono le parole di William Regal, in veste di commentatore: oltre ad affermare che Kaitlyn sia la sua diva preferita in WWE, si dice positivamente sorpreso dalla sua prestazione che giudica la migliore in carriera.\nFaida con Eve Torres (2012\u20132013).\nA sorpresa, nell'edizione di Raw del 20 agosto, Kaitlyn vince una Battle Royal e si laurea prima sfidante al titolo delle Divas, detenuto da Layla. Il 14 settembre ottiene un'importante vittoria contro Beth Phoenix. Kaitlyn dovrebbe incassare il match titolato contro Layla a Night of Champions, ma viene attaccata prima del match e il suo posto viene preso da Eve Torres che vince match e cintura. L'8 ottobre, nell'edizione di Raw, riesce a disputare un match valido per la corona, ma la Torres ha la meglio. Il 18 ottobre batte Beth Phoenix a Superstars. Il 28 ottobre, a Hell in a Cell, partecipa ad un Triple Treat Match valido per il titolo contro Layla ed Eve Torres, ma a trionfare \u00e8 quest'ultima. Il 5 novembre, a Raw, Kaitlyn e Layla hanno la meglio su Eve Torres e Aksana. Il 12 novembre batte Layla divenendo la number one contender contro Eve Torres a Survivor Series. Il 16 novembre vince assieme a Natalya e Layla un Six-Diva Tag Team Match contro Eve Torres, Alicia Fox e Aksana. Il 18 novembre, durante Survivor Series riesce a difendersi nel backstage da un attacco di Aksana, tuttavia perder\u00e0 il match con Eve Torres.\nIl 19 novembre sconfigge Aksana a Raw, mentre il 14 dicembre la batte una seconda volta a SmackDown!. Il 16 dicembre, durante il pre-show di WWE TLC, partecipa alla Divas Battle Royal per eleggere la Number One Contender arrivando in finale, ma viene eliminata da Naomi grazie all'intervento di Eve Torres. Il 17 dicembre, in occasione degli Slammy Awards, batte la Divas Champion Eve Torres in un match non valevole per il titolo. Il giorno seguente, a SmackDown, Kaitlyn ha una serata piuttosto movimentata. Prima fa una rissa con AJ nel backstage e poi combatte un match valevole per il titolo contro Eve Torres, ma quest'ultima si fa squalificare mantenendo la cintura. Il 31 dicembre, a Raw, Kaitlyn \u00e8 protagonista di un attacco ai danni di Eve Torres. Il 7 gennaio 2013 Kaitlyn ottiene un match per il titolo, ma Eve Torres abbandona il ring facendosi squalificare e pertanto mantenendo la cintura.\nDivas Champion (2013\u20132014).\nAl Raw 20th Anniversary special del 14 gennaio, Eve Torres e Kaitlyn si sfideranno in un match che prevede il passaggio del titolo anche per squalifica o per count-out. Durante quest'occasione Kaitlyn utilizzer\u00e0 la Spear come sua nuova Finisher laurendosi Divas Champion. In seguito, Eve annuncia il suo abbandono dalla WWE, dando automaticamente la vittoria della faida a Kaitlyn.\nIl 18 gennaio sconfigge Aksana a SmackDown. Il 21 gennaio, a Raw, batte Alicia Fox. Il 28 gennaio Kaitlyn e Tamina disputano un Las Vegas Showgirls Lumberjills Match che viene interrotto a causa di una rissa scoppiata tra le divas che si trovavano a bordo ring. Il 15 febbraio, a Superstars, batte Natalya. Il 17 febbraio, ad Elimination Chamber Kaitlyn sconfigge Tamina, difendendo cos\u00ec il Divas Championship. Il 22 febbraio Kaitlyn e Layla sconfiggono Tamina e Aksana a SmackDown. Il 7 marzo, a SmackDown, Kaitlyn perde contro Tamina a causa dell'involontaria interferenza di Layla. Il 15 marzo Kaitlyn e Layla hanno la meglio sul team composto da Tamina e Aksana.\nInizier\u00e0 poi una rivalit\u00e0 con l'ormai ex amica AJ Lee. Il 25 marzo AJ sente Kaitlyn dire che la ritiene fuori di testa a causa della sua vicinanza a Daniel Bryan e Kane, quindi la attacca. La sera stessa, AJ sconfigger\u00e0 la Divas Chiampion per count-out. Nel frattempo, Kaitlyn difende la cintura a NXT contro Natalya. Il 29 marzo vince un Mixed Tag Team Match in coppia con Daniel Bryan contro AJ e Dolph Ziggler. Il 12 aprile perde insieme alle Funkadactyls contro Tamina e le Bella Twins. Il 15 aprile perde contro Nikki Bella che vince facendosi sostituire dalla sorella gemella, ma il titolo non era in palio. Il 22 aprile AJ Lee vince la Divas Battle Royal divenendo la Number One Contender per il Divas Championship. Titolo che viene messo in palio il 24 aprile nell'edizione di NXT in cui Kaitlyn riesce a sconfiggere AJ. Il 26 aprile, a Superstars, Kaitlyn e Layla hanno la meglio su Tamina e Aksana. Il 3 maggio batte Tamina a Superstars. Il 6 maggio Kaitlyn e le Funkadactyls sconfiggono AJ e le Bella Twins. Il 17 maggio, a SmackDown, ha la meglio su Aksana. Il 19 maggio AJ e Kaitlyn fanno una rissa nel backstage di WWE Extreme Rules. Il 27 maggio lei e Natalya perdono contro le Bella Twins. Il 10 giugno, a Raw, Kaitlyn ha l'occasione di incontrare il suo ammiratore segreto che le inviava regali e messaggi da mesi. Questi si rivela essere Big E che, in combutta con AJ, spezza il cuore a Kaitlyn. A questo punto AJ sale sul ring per spiegare le ragioni del suo gesto: dato che si \u00e8 sentita abbandonata da Kaitlyn, vuole che questa provi il suo stesso dolore (kayfabe). Il 14 giugno, a SmackDown, Kaitlyn sfoga la sua rabbia su Aksana e sull'arbitro che doveva occuparsi del loro match. La resa dei conti arriva il 16 giugno a WWE Payback in cui, dopo un esaltante match, AJ Lee vince il Divas Championship. Dopo un regno durato cinque mesi, Kaitlyn non pu\u00f2 che scoppiare in lacrime.\nIl 19 giugno sconfigge Aksana a SmackDown. Il 24 giugno, a Raw, Kaitlyn batte Aksana; tuttavia il match viene disturbato da AJ travestita da Kaitlyn che, con l'aiuto di Big E, recita la scena in cui quest'ultimo le ha spezzato il cuore. In risposta a ci\u00f2, il 28 giugno a SmackDown, il match tra AJ e Natalya viene interrotto da Kaitlyn che si presenta mascherata da AJ parodiandone l'abitudine di innamorarsi di chiunque. Oltre a questo, Kaitlyn distrae AJ facendole perdere il match per poi finirla con una Spear. Il 1 luglio, a Raw, dopo che Kaitlyn ha sconfitto Alicia Fox, AJ arriva sulla scena per lanciare l'ennesima provocazione: mostra un Photoshop di una Kaitlyn esageratamente in sovrappeso. Il 5 luglio, a SmackDown, AJ fa perdere a Kaitlyn un match contro Alicia Fox. L'8 luglio, a Raw, viene organizzato un Tag Team Match che vede opporsi Alicia Fox e AJ a Layla e Kaitlyn, ma quest'ultima ignora il regolamento del match e attacca AJ per poi metterla KO con una Spear. Il 12 luglio, a SmackDown, Kaitlyn e AJ firmano il contratto per il loro match a Money in the Bank ed \u00e8 la prima volta nella storia della WWE che viene mostrata la cerimonia della firma del contratto per il Divas Championship. In quest'occasione Kaitlyn risponde alle provocazioni di AJ pestandola e schiaffeggiando Big E. A Money in the Bank, a vincere \u00e8 di nuovo AJ Lee e nel corso del match Kaitlyn subisce un infortunio al gomito che la tiene lontano dalle scene per poche settimane.\nRitorna nel corso dell'edizione del 26 luglio di SmackDown, interrompendo con una Spear la rabbia di AJ su Dolph Ziggler. Nella puntata di Raw del 29 luglio, Kaitlyn ha la meglio su AJ in un match non valevole per il titolo. Il 2 agosto l'episodio di SmackDown si svolge a Houston, citt\u00e0 natale di Kaitlyn e qui, le viene concesso un match per il Divas Championship. Tuttavia a vincere \u00e8 AJ grazie all'intervento di Layla che effettua un Turn Hell. Il 5 agosto, a Raw, viene sconfitta da Layla a causa dell'interferenza di AJ. La sera stessa Kaitlyn tenta di rifarsi attaccando AJ che stava seguendo a bordo ring il match tra Dolph Ziggler e Big E, ma ci\u00f2 favorisce la vittoria di quest'ultimo. Nell'edizione del 9 agosto di \"SmackDown\", Kaitlyn, insieme a Dolph Ziggler, interrompe l'intervista ad AJ Lee e Big E Langston con The Miz nella \"MizTV\", con il risultato che The Miz annuncia un Mixed Tag Team Match che vedr\u00e0 opporsi Kaitlyn e Dolph Ziggler a AJ e Big E Langston a SummerSlam. Il 16 agosto Kaitlyn e Natalya perdono contro la coppia formata da AJ e Layla. Il 18 agosto a SummerSlam, Kaitlyn e Dolph Ziggler vincono il loro Mixed Tag Team Match contro AJ Lee e Big E Langston.\nTuttavia il successo a Summerslam si rivela una \"vittoria di Pirro\", dato che dopo questo match Kaitlyn viene esclusa dalla corsa al Divas Championship non partecipando n\u00e9 a WWE Night of Champions, n\u00e9 a WWE Battleground. Resta fuori dalle scene fino all'11 ottobre quando combatte addirittura due match: a SmackDown, Kaitlyn, Natalya e Eva Marie perdono contro Brie Bella e le Funkadactyls; a Superstars, invece, subisce una sconfitta per mano di Tamina Snuka. A WWE Hell in a Cell fa l'opiniosta a Ringside assieme a Dolph Ziggler, R-Truth e Michael Cole. Nel mese di novembre la sua unica apparizione \u00e8 a WWE Survivor Series in un match 7vs7 che vede opporsi il Team Total Divas (composto dalle Bella Twins, le Funkadactyls, Natalya, Jojo e Eva Marie) al Team True Divas (formato da AJ, Tamina, Kaitlyn, Summer Rae, Rosa Mendes, Alicia Fox e Aksana. Kaitlyn entra nel ring quando il suo team si trova in uno svantaggio di quattro contro sei e riesce a riportare il match in parit\u00e0 eliminando Eva Marie e Naomi per essere poi schienata da Brie Bella. La sfida verr\u00e0 poi vinta dal Team Total Divas.\nIl 6 dicembre batte Aksana a Superstars. L'11 dicembre, al Tribute to the Troops, partecipa alla Divas Battle Royal, ma viene eliminata da AJ. Il 13 dicembre sconfigge nuovamente Aksana, sempre a Superstars. Il 18 dicembre viene sconfitta da AJ a WWE Main Event. Il 19 dicembre, a Superstars, perde contro Summer Rae.\nKailtyn combatte il suo ultimo match l'8 gennaio 2014, a Main Event, contro la rivale di sempre: AJ Lee, che la sconfigge. Nello stesso giorno, la federazione annuncia sul sito ufficiale che Kaitylin ha rescisso volontariamente il suo contratto per tornare a praticare fitness.\nCircuito indipendente (2017\u20132018).\nIl 22 dicembre 2017 la Costal Championship Wrestling (CCW) ha annunciato che Kaitlyn sarebbe ritornata a combattere il 10 febbraio 2018 utilizzando come ring name il suo vero nome: Celeste Bonin. Ci\u00f2 \u00e8 avvenuto in un match che l'ha vista uscire vincitrice contro Rachel Ellering. Durante l'evento CCW Summer of Glory, avvenuto nel giugno 2018, Celeste Bonin, Vanilla Vargas e la campionessa Chelsea Durden si sono sfidate in un Triple Threat Match valido per il CCW Divas Championship vinto poi dalla Vargas. Questa partecipazione al circuito indipendente le permetter\u00e0 di essere selezionata per il torneo Mae Young Classic.\nApparizioni sporadiche (2018\u20132019).\nKaitlyn fa il suo ritorno firmando un nuovo contratto con la WWE per poi partecipare alla seconda edizione del torneo Mae Young Classic in cui si sfidano 32 donne provenienti da NXT o da circuiti indipendenti. Kaitlyn supera il primo turno sconfiggendo Kavita Devi il 19 settembre. Il 10 ottobre, durante il secondo turno del Mae Young Classic, viene eliminata da Mia Yim, ma riceve una standing ovation dal pubblico per la bella presentazione. Il 22 luglio, a Raw Reunion, la si vede nel backstage in un segmento con Torrie Wilson, Santino Marella, Alicia Fox e Dana Brooke."}
{"id": "3189063", "revid": "287204", "url": "https://it.wikipedia.org/wiki?curid=3189063", "title": "Valerij Brosin", "text": ""}
{"id": "3189064", "revid": "599013", "url": "https://it.wikipedia.org/wiki?curid=3189064", "title": "Papa Malick Ba", "text": "Carriera.\nClub.\nBa inizia la sua carriera in Tunisia, con il Club Sportif Sfaxien (societ\u00e0 calcistica di Sfax) nel 1997, all'et\u00e0 di 17 anni; non gioca per\u00f2 nessuna partita fino al compimento dei 19, alla sua terza stagione con lo Sfax, con cui Ba parte dalla panchina, impressionando i tifosi per ci\u00f2 che fa in campo. Alla sua quarta stagione con il club, Ba \u00e8 titolare fisso e uno dei centrocampisti pi\u00f9 importanti della squadra. Nel 2004, molti club svizzeri avevano provato ad ingaggiare Ba, ma lo Sfax aveva inizialmente declinato tutte le offerte, per poi essere \"costretta\" ad accettare quella del , che acquista il senegalese nel 2005. Con la squadra svizzera, Ba gioca 79 partite e segna 2 gol, fino al suo rilascio, nel luglio 2008. Nel febbraio 2009, Ba si trasferisce alla a costo zero e, nell'agosto 2009, lascia la Romania per unirsi al Nantes.\nNazionale.\nDal 2006 al 2008, Ba ha giocato nella Nazionale senegalese, con cui ha partecipato alla Coppa d'Africa 2008.\nPalmar\u00e8s.\nSfaxien.\n2000 e 2004\n2004\n2005\nBasilea.\n2007 e 2008\n2005 e 2008\n2006"}
{"id": "3189065", "revid": "553519", "url": "https://it.wikipedia.org/wiki?curid=3189065", "title": "Molestie sessuali sul posto di lavoro", "text": ""}
{"id": "3189067", "revid": "1305772", "url": "https://it.wikipedia.org/wiki?curid=3189067", "title": "Ledyard", "text": ""}
{"id": "3189076", "revid": "767487", "url": "https://it.wikipedia.org/wiki?curid=3189076", "title": "Palooka", "text": "Palooka \u00e8 un film del 1934 diretto da Benjamin Stoloff tratto dal fumetto di Ham Fisher."}
{"id": "3189079", "revid": "256896", "url": "https://it.wikipedia.org/wiki?curid=3189079", "title": "Leptorchestinae", "text": "Leptorchestinae \u00e8 una sottofamiglia di ragni appartenente alla famiglia Salticidae dell'ordine Araneae della classe Arachnida.\nDistribuzione.\nIl genere oggi noto di questa sottofamiglia \u00e8 endemico dell'Uganda.\nTassonomia.\nA maggio 2010, \u00e8 composta da un solo genere:"}
{"id": "3189083", "revid": "767487", "url": "https://it.wikipedia.org/wiki?curid=3189083", "title": "Premio Gondecourt", "text": "Il premio Gondecourt (nell'originale francese prix Gondecourt) \u00e8 un premio letterario francese istituito nel 2002. Viene assegnato ad un libro per un lavoro di indagine giornalistica e viene premiato da una giuria, tra cui giornalisti e avvocati. Il suo nome deriva dalla citt\u00e0 nella quale viene attribuito il premio, ed \u00e8 anche un cenno al premio Goncourt."}
{"id": "3189084", "revid": "119982", "url": "https://it.wikipedia.org/wiki?curid=3189084", "title": "Re Kal'kaua", "text": ""}
{"id": "3189090", "revid": "228587", "url": "https://it.wikipedia.org/wiki?curid=3189090", "title": "Leola", "text": ""}
{"id": "3189092", "revid": "834", "url": "https://it.wikipedia.org/wiki?curid=3189092", "title": "L\u00e9on", "text": ""}
{"id": "3189102", "revid": "1442080", "url": "https://it.wikipedia.org/wiki?curid=3189102", "title": "Lyssomaninae", "text": "Lyssomaninae \u00e8 una Sottofamiglia di ragni appartenente alla Famiglia Salticidae dell'Ordine Araneae della Classe Arachnida.\nDistribuzione.\nDegli 8 generi oggi noti di questa sottofamiglia 6 sono diffusi principalmente in Africa, in Asia e in Australia; i rimanenti 2, Lyssomanes e Chinoscopus sono presenti nell'America centro-meridionale e in Florida.\nTassonomia.\nA maggio 2010, gli aracnologi sono concordi nel suddividerla in otto generi:"}
{"id": "3189104", "revid": "559473", "url": "https://it.wikipedia.org/wiki?curid=3189104", "title": "Gig\u00e0t", "text": ""}
{"id": "3189107", "revid": "767487", "url": "https://it.wikipedia.org/wiki?curid=3189107", "title": "Byto\u0161'", "text": "Byto\u0161' \u00e8 una cittadina della Russia europea occidentale, situata nella oblast' di Brjansk. \u00c8 dipendente amministrativamente dal \"rajon\" Djat'kovskij.\nSorge nella parte nordorientale della \"oblast'\", alcune decine di chilometri a nord del capoluogo Brjansk."}
{"id": "3189108", "revid": "110157", "url": "https://it.wikipedia.org/wiki?curid=3189108", "title": "Dubrovka (Oblast' di Brjansk)", "text": "Dubrovka \u00e8 una cittadina della Russia europea occidentale, situata nella oblast' di Brjansk. \u00c8 dipendente amministrativamente dal \"rajon\" Dubrovskij, del quale \u00e8 capoluogo amministrativo.\nSorge nella parte centro-orientale della \"oblast'\", 81 chilometri a nordovest di Brjansk, sulla linea ferroviaria che collega Brjansk con Roslavl' e Smolensk."}
{"id": "3189109", "revid": "110157", "url": "https://it.wikipedia.org/wiki?curid=3189109", "title": "Mirnyj (Oblast' di Brjansk)", "text": "Mirnyj \u00e8 una cittadina della Russia europea occidentale, situata nella oblast' di Brjansk. \u00c8 dipendente amministrativamente dal \"rajon\" Gordeevskij.\nSorge nella parte sudoccidentale della \"oblast'\", presso il confine bielorusso, in vicinanza del corso del fiume Iput'."}
{"id": "3189110", "revid": "1573940", "url": "https://it.wikipedia.org/wiki?curid=3189110", "title": "Vygoni\u010di", "text": "Vygoni\u010di \u00e8 una cittadina della Russia europea occidentale, situata nella oblast' di Brjansk. \u00c8 dipendente amministrativamente dal \"rajon\" Vygoni\u010dskij, del quale \u00e8 capoluogo amministrativo.\nSorge nella parte centro-orientale della \"oblast'\", sulla sponda destra della Desna, 38 chilometri a sudovest di Brjansk."}
{"id": "3189111", "revid": "1573940", "url": "https://it.wikipedia.org/wiki?curid=3189111", "title": "Lokot'", "text": "Lokot' \u00e8 una cittadina della Russia europea occidentale, situata nella oblast' di Brjansk. \u00c8 dipendente amministrativamente dal \"rajon\" Brasovskij, del quale \u00e8 capoluogo amministrativo.\nSorge nella parte sudorientale della \"oblast'\", a breve distanza dal corso del fiume Nerussa, lungo la linea ferroviaria che collega Brjansk e L'gov.\nStoria.\nSeconda Guerra Mondiale.\nLa citt\u00e0 durante la seconda guerra mondiale fu capoluogo dell'Autonomia di Lokot, una sorta di stato fantoccio degli invasori tedeschi. La \"Repubblica\" sopravvisse sotto la protezione nazista dal 1941 al 1943, quando l'avanzata dell'Armata Rossa caus\u00f2 il ritiro delle forze armate tedesche e del Russkaja Osvoboditel'naja Armija, l'esercito dei collaborazionisti russi. "}
{"id": "3189112", "revid": "767487", "url": "https://it.wikipedia.org/wiki?curid=3189112", "title": "Radica-Krylovka", "text": "Radica-Krylovka \u00e8 una cittadina della Russia europea occidentale, situata nella oblast' di Brjansk. \u00c8 dipendente amministrativamente dal distretto urbano della citt\u00e0 di Brjansk.\nSorge nella parte orientale della \"oblast'\", pochi chilometri a nordest di Brjansk, alla confluenza del piccolo fiume \"Radica\" nella Bolva."}
{"id": "3189113", "revid": "1573940", "url": "https://it.wikipedia.org/wiki?curid=3189113", "title": "Bol'\u0161oe Polpino", "text": "Bol'\u0161oe Polpino \u00e8 una cittadina della Russia europea occidentale, situata nella oblast' di Brjansk. \u00c8 dipendente amministrativamente dal distretto urbano della citt\u00e0 di Brjansk.\nSorge nella parte orientale della \"oblast'\", 10 chilometri ad est di Brjansk, sulle sponde del fiume \"Sne\u017eet'\"."}
{"id": "3189114", "revid": "110157", "url": "https://it.wikipedia.org/wiki?curid=3189114", "title": "Belye Berega", "text": "Belye Berega (in russo \"le rive bianche\") \u00e8 una cittadina della Russia europea occidentale, situata nella oblast' di Brjansk. \u00c8 dipendente amministrativamente dal distretto urbano della citt\u00e0 di Brjansk.\nSorge nella parte orientale della \"oblast'\", 15 chilometri ad est di Brjansk, sulle sponde del fiume \"Sne\u017eet'\"."}
{"id": "3189116", "revid": "33921", "url": "https://it.wikipedia.org/wiki?curid=3189116", "title": "Nicolao Manuel Dumitru", "text": ""}
{"id": "3189118", "revid": "767487", "url": "https://it.wikipedia.org/wiki?curid=3189118", "title": "Edmunds Dukulis", "text": "Carriera.\nEdmunds Dukulis, dall'esordio in Prima Squadra nel 2007 sino al 2010, resta a giocare in Lettonia. Nel 2007 prima con l'ASK Kadeti-2 Riga, poi nell'estate del 2008 passa al VEF Riga dove rimane per una stagione e mezza prima di trasferirsi in prestito al BA Tur\u012bba per restarci sino al 2010. Nell'estate dello stesso anno firma per la Pall. Cant\u00f9, squadra della Serie A italiana."}
{"id": "3189121", "revid": "834", "url": "https://it.wikipedia.org/wiki?curid=3189121", "title": "Harris (Scozia)", "text": ""}
{"id": "3189125", "revid": "1573940", "url": "https://it.wikipedia.org/wiki?curid=3189125", "title": "Ivot", "text": "Ivot \u00e8 una cittadina della Russia europea occidentale, situata nella oblast' di Brjansk. \u00c8 dipendente amministrativamente dal \"rajon\" Djat'kovskij.\nSorge nella parte nordorientale della \"oblast'\", alcune decine di chilometri a nord del capoluogo Brjansk e 15 chilometri a nordovest di Djat'kovo, capoluogo distrettuale."}
{"id": "3189126", "revid": "767487", "url": "https://it.wikipedia.org/wiki?curid=3189126", "title": "Ljubochna", "text": "Ljubochna (anche traslitterata come \"Ljubohna\") \u00e8 una cittadina della Russia europea occidentale, situata nella oblast' di Brjansk. \u00c8 dipendente amministrativamente dal \"rajon\" Djat'kovskij.\nSorge nella parte nordorientale della \"oblast'\", 25 chilometri a nord del capoluogo Brjansk lungo la linea ferroviaria che congiunge quest'ultima citt\u00e0 con Vjaz'ma."}
{"id": "3189127", "revid": "486946", "url": "https://it.wikipedia.org/wiki?curid=3189127", "title": "Nikitovka", "text": ""}
{"id": "3189130", "revid": "1573940", "url": "https://it.wikipedia.org/wiki?curid=3189130", "title": "Star'", "text": "Star' (anche traslitterata come \"Star\") \u00e8 una cittadina della Russia europea occidentale, situata nella oblast' di Brjansk. \u00c8 dipendente amministrativamente dal \"rajon\" Djat'kovskij.\nSorge nella parte nordorientale della \"oblast'\", 11 chilometri ad ovest di Djat'kovo."}
{"id": "3189131", "revid": "1573940", "url": "https://it.wikipedia.org/wiki?curid=3189131", "title": "Vy\u0161kov (Russia)", "text": "Vy\u0161kov \u00e8 una cittadina della Russia europea occidentale, situata nella oblast' di Brjansk. \u00c8 dipendente amministrativamente dal \"rajon\" Zlynkovskij.\nSorge nella parte sudoccidentale della \"oblast'\", sul fiume Iput', presso il confine bielorusso lungo l'importante linea ferroviaria che congiunge Mosca con la Bielorussia meridionale."}
{"id": "3189133", "revid": "1573940", "url": "https://it.wikipedia.org/wiki?curid=3189133", "title": "Kletnja", "text": "Kletnja \u00e8 una cittadina della Russia europea occidentale, situata nella oblast' di Brjansk. \u00c8 dipendente amministrativamente dal \"rajon\" Kletnjanskij, del quale \u00e8 il capoluogo amministrativo.\nSorge nella parte settentrionale della \"oblast'\", sul piccolo fiume \"Nadva\" (affluente dell'Iput'), 99 chilometri ad ovest di Brjansk. \u00c8 la stazione terminale di una piccola diramazione (43 km) della linea ferroviaria Brjansk-Roslavl'."}
{"id": "3189134", "revid": "116086043", "url": "https://it.wikipedia.org/wiki?curid=3189134", "title": "Klimovo", "text": "Klimovo \u00e8 una cittadina della Russia europea occidentale, situata nella oblast' di Brjansk. \u00c8 dipendente amministrativamente dal \"rajon\" Klimovskij, del quale \u00e8 il capoluogo amministrativo.\nSorge nella parte occidentale della \"oblast'\" presso il confine ucraino, 233 chilometri a sudovest di Brjansk, lungo la linea ferroviaria che collega Novozybkov a Novhorod-Sivers'kyj, in Ucraina."}
{"id": "3189136", "revid": "110157", "url": "https://it.wikipedia.org/wiki?curid=3189136", "title": "Komari\u010di", "text": "Komari\u010di \u00e8 una cittadina della Russia europea occidentale, situata nella oblast' di Brjansk. \u00c8 dipendente amministrativamente dal \"rajon\" Komari\u010dskij, del quale \u00e8 il capoluogo amministrativo.\nSorge nella parte meridionale della \"oblast'\" presso il confine con la oblast' di Or\u00ebl, 106 chilometri a sud di Brjansk, lungo la linea ferroviaria che collega quest'ultima citt\u00e0 con L'gov."}
{"id": "3189139", "revid": "110157", "url": "https://it.wikipedia.org/wiki?curid=3189139", "title": "Krasnaja Gora (Oblast' di Brjansk)", "text": "Krasnaja Gora \u00e8 una cittadina della Russia europea occidentale, situata nella oblast' di Brjansk. \u00c8 dipendente amministrativamente dal \"rajon\" Krasnogorskij, del quale \u00e8 il capoluogo amministrativo.\nSorge nella parte occidentale della \"oblast'\" presso il confine con la Bielorussia, sul fiume Besed."}
{"id": "3189140", "revid": "767487", "url": "https://it.wikipedia.org/wiki?curid=3189140", "title": "Kongo (film 1932)", "text": "Kongo \u00e8 un film del 1932 diretto da William J. Cowen. Prodotto dalla MGM che lo distribu\u00ec in sala il primo ottobre 1932, \u00e8 un remake di \"La serpe di Zanzibar (West of Zanzibar)\", diretto da Tod Browning nel 1928 con Lon Chaney nei panni del protagonista, un successo al botteghino che questo film di Cowen cerca di replicare.\nIl ruolo di Flint era stato sostenuto in teatro da Walter Huston: il dramma aveva debuttato con successo a New York per il Broadway theatre il 30 marzo 1926 arrivando a 135 recite.\nTrama.\nFlint, un uomo bianco seduto su una sedia a rotelle, viene venerato come un dio da una comunit\u00e0 africana. L'uomo governa la trib\u00f9 attraverso la magia e la superstizione. I pochi bianchi che arrivano fino a lui, diventano suoi prigionieri. Usando il sadismo, Flint vive solo per vendicarsi orribilmente dell'uomo che gli ha rubato la moglie e gli ha causato la rottura della spina dorsale, riducendolo a un invalido.\nProduzione.\nIl film venne girato dal 4 agosto a settembre 1932, prodotto dalla MGM. Durante le riprese, l'attrice Virginia Bruce si spos\u00f2 con John Barrymore.\nDistribuzione.\nVenne distribuito dalla MGM, uscendo nelle sale statunitensi il 1\u00ba ottobre 1932."}
{"id": "3189145", "revid": "767487", "url": "https://it.wikipedia.org/wiki?curid=3189145", "title": "Circo romano di Toledo", "text": "Il circo romano di Toledo fu costruito nella Spagna romana tra la prima parte del principato dell'Imperatore romano Claudio e di Vespasiano.\nStoria.\nIl circo venne edificato durante il I secolo, a partire dal principato di Claudio a quello di Vespasiano. La sua costruzione fu inclusa in un piano che vedeva l'Impero romano propenso a fornire a tutte le principali citt\u00e0, edifici pubblici \"strategici\" ai fini del processo di romanizzazione delle province romane, vale a dire \"thermae\", \"theatri\", \"amphitheatri\", un \"forum\" ed un \"circus\".\nStruttura.\nIl \"Circus\" era posizionato nella parte nord della citt\u00e0 romana. L'intera struttura misurava 423 metri di lunghezza e 100 metri di larghezza. L'arena interna misurava invece 408 x 86/82 metri. La lunghezza poi dell'intera \"spina\" centrale era di 230 metri (larga invece 8,1 metri). La \"curva\" finale era sorretta da 28 arcate/stanze. La capienza complessiva dell'intera struttura \u00e8 stata stimata attorno ai 13.000 spettatori, seduti lungo le sue gradinate.\nArcheologia dell'antico circo.\nLa prima campagna di scavi sul sito dell'antico \"Circus\" inizi\u00f2 nel 1927-1929 e continu\u00f2 poi negli anni '60. \u00c8 certamente un circo in buono stato di conservazione che merita di essere visitato. Le antiche 12 \"carceres\" (da cui partivano gli aurighi) sono ancora visibili e sulle stesse non \u00e8 stato costruito nulla. Oggi i visitatori possono visitare la parte di \"curva\" finale del circo, compreso l'arco monumentale posto a met\u00e0 della stessa (largo 5,25 metri). A questo si aggiunga che anche il lungo lato sinistro dell'antica \"cavea\" \u00e8 visitabile per i suoi 3/4. Sembra, infine che il circo fu utilizzato per pi\u00f9 secoli dopo la caduta dell'Impero romano d'Occidente, come testimoniano numerosi reperti presenti nella struttura stessa di epoca visigota ed araba."}
{"id": "3189146", "revid": "88740", "url": "https://it.wikipedia.org/wiki?curid=3189146", "title": "Winter Park", "text": ""}
{"id": "3189151", "revid": "1573940", "url": "https://it.wikipedia.org/wiki?curid=3189151", "title": "Belaja Ber\u00ebzka", "text": "Belaja Ber\u00ebzka \u00e8 una cittadina della Russia europea occidentale, situata nella oblast' di Brjansk. \u00c8 dipendente amministrativamente dal \"rajon\" Trub\u010devskij.\nSorge nella parte meridionale della \"oblast'\", sul fiume Desna, presso il confine con l'Ucraina."}
{"id": "3189152", "revid": "110157", "url": "https://it.wikipedia.org/wiki?curid=3189152", "title": "Suzemka", "text": "Suzemka \u00e8 una cittadina della Russia europea occidentale, situata nella oblast' di Brjansk. \u00c8 dipendente amministrativamente dal \"rajon\" Suzemskij, del quale \u00e8 il capoluogo amministrativo.\nSorge nella parte meridionale della \"oblast'\", 134 chilometri a sudovest del capoluogo Brjansk, lungo la linea ferroviaria Brjansk-Konotop."}
{"id": "3189153", "revid": "1573940", "url": "https://it.wikipedia.org/wiki?curid=3189153", "title": "Kokorevka", "text": "Kokorevka \u00e8 una cittadina della Russia europea occidentale, situata nella oblast' di Brjansk. \u00c8 dipendente amministrativamente dal \"rajon\" Suzemskij.\nSorge nella parte meridionale della \"oblast'\", 83 chilometri a sud del capoluogo Brjansk, lungo la linea ferroviaria Brjansk-Konotop."}
{"id": "3189154", "revid": "767487", "url": "https://it.wikipedia.org/wiki?curid=3189154", "title": "Rognedino", "text": "Rognedino \u00e8 una cittadina della Russia europea occidentale, situata nella oblast' di Brjansk. \u00c8 dipendente amministrativamente dal \"rajon\" Rognedinskij, del quale \u00e8 il capoluogo amministrativo.\nSorge nella parte settentrionale della \"oblast'\", vicino al corso del fiume Desna nella regione delle \"alture di Ekimovi\u010di\", un centinaio di chilometri a nordovest del capoluogo Brjansk."}
{"id": "3189156", "revid": "110157", "url": "https://it.wikipedia.org/wiki?curid=3189156", "title": "Ramasucha", "text": "Ramasucha (anche traslitterato come \"Ramasuha\") \u00e8 una cittadina della Russia europea occidentale, situata nella oblast' di Brjansk. \u00c8 dipendente amministrativamente dal \"rajon\" Po\u010depskij.\nSorge nella parte centro-meridionale della \"oblast'\", circa 25 chilometri a sudovest del capoluogo distrettuale Po\u010dep."}
{"id": "3189157", "revid": "93556", "url": "https://it.wikipedia.org/wiki?curid=3189157", "title": "Pogar", "text": "Pogar \u00e8 una cittadina della Russia europea occidentale, situata nella oblast' di Brjansk. \u00c8 dipendente amministrativamente dal \"rajon\" Pogarskij, del quale \u00e8 il capoluogo amministrativo.\nSorge nella parte centro-meridionale della \"oblast'\", sul fiume Sudost', 128 chilometri a sudovest di Brjansk,"}
{"id": "3189158", "revid": "767487", "url": "https://it.wikipedia.org/wiki?curid=3189158", "title": "Navlja", "text": "Navlja \u00e8 una cittadina della Russia europea occidentale, situata nella oblast' di Brjansk. \u00c8 dipendente amministrativamente dal \"rajon\" Navlinskij, del quale \u00e8 il capoluogo amministrativo.\nSorge nella parte orientale della \"oblast'\", sul fiume omonimo, 53 chilometri a sud di Brjansk."}
{"id": "3189159", "revid": "1573940", "url": "https://it.wikipedia.org/wiki?curid=3189159", "title": "Altuchovo", "text": "Altuchovo (anche traslitterato come \"Altuhovo\") \u00e8 una cittadina della Russia europea occidentale, situata nella oblast' di Brjansk. \u00c8 dipendente amministrativamente dal \"rajon\" Navlinskij.\nSorge nella parte orientale della \"oblast'\", sul fiume \"Krapivna\", sulla linea ferroviaria che da Brjansk conduce a Kiev."}
{"id": "3189161", "revid": "729019", "url": "https://it.wikipedia.org/wiki?curid=3189161", "title": "Stryker", "text": "Stryker \u00e8 una famiglia di veicoli da combattimento ruotati, basati sul veicolo corazzato leggero canadese LAV III, a sua volta derivato dallo svizzero MOWAG Piranha III. \u00c8 in servizio dal 2001 nello United States Army e nell'Esercito canadese.\nProduzione.\nIl numero di Stryker prodotti fino al 2011 \u00e8 stimabile in 2200 unit\u00e0, la maggior parte consegnate all'U.S. Army.\nTecnica.\nLo Stryker nella versione standard \u00e8 equipaggiato con il sistema di armamento a controllo remoto M151 Protector che monta una mitragliatrice Browning M2 calibro .50, una M240 calibro 7,62\u00a0mm oppure un lanciagranate automatico Mk-19. La corazza \u00e8 spessa 14,6\u00a0mm, senza contare eventuali corazze supplementari. Rispetto al LAV-25 la corazza intorno alle parti pi\u00f9 sensibili del mezzo, come il serbatoio o la parte inferiore, sono state rinforzate e per proteggere l'equipaggio da mine ed ordigni improvvisati.\nLo Stryker \u00e8 dotato di un motore Caterpillar 3126 diesel, che sviluppa 350 CV, in grado di spingere il mezzo a 100\u00a0km/h su strada. La configurazione di guida \u00e8 comandata dal computer che controlla la pressione degli pneumatici adattandola alle diverse superfici attraversate. Il blindato ha sia la configurazione 8x8 che 8x4 ruote motrici, il suo peso \u00e8 di circa 16,5 tonnellate.\nA differenza della maggior parte dei LAV lo Stryker non \u00e8 un mezzo anfibio, ma \u00e8 dotato di guarnizioni del portello a tenuta stagna che permettono di guadare specchi d'acqua o fiumi purch\u00e9 il loro livello non superi l'altezza delle ruote. Grazie alla sua grande facilit\u00e0 di trasporto, un'unit\u00e0 di Stryker pu\u00f2 essere impiegata in 96 ore in qualsiasi luogo della terra, mediante l'utilizzo di aerei cargo come il C-130 Hercules.\nComando, controllo e acquisizione dei bersagli.\nEsteso supporto computerizzato aiuta i soldati dell'equipaggio riducendo gli incidenti dovuti al fuoco amico, infatti, ogni veicolo pu\u00f2 rilevare gli alleati presenti nel campo di battaglia cos\u00ec come rileva i nemici. L'autista e il comandante del veicolo (che ne \u00e8 anche l'armiere) sono dotati di periscopi che permettono loro di vedere all'esterno del veicolo senza esporsi ai pericoli esterni. Il comandante del veicolo ha inoltre accesso a una telecamera che pu\u00f2 operare sia in modalit\u00e0 diurna sia in modalit\u00e0 notturna (termica) che consente al comandante di vedere esattamente quello che vede l'autista. Il comandante del veicolo ha un campo visivo di quasi 360 gradi che gli consente di controllare il perimetro attorno al veicolo ed evitare cos\u00ec possibili minacce, avendo il controllo diretto sulle armi; l'autista invece ne ha uno molto pi\u00f9 ristretto di poco superiore ai 90 gradi comunque pi\u00f9 che sufficienti a svolgere i suoi compiti operativi.\nProtezione.\nLo scafo dello Stryker \u00e8 costruito in acciaio ad alta durezza, che offre una protezione di base contro i colpi da 14,5 millimetri sull'arco frontale e, una protezione completa contro le munizioni da 7,62\u00a0mm. Oltre a questo, gli Stryker sono anche dotati di un'armatura in ceramica che offre una protezione globale contro i proiettili da 14,5\u00a0mm, le munizioni perforanti, e i frammenti di artiglieria . Alcuni problemi sono stati riscontrati con il lotto iniziale di armatura in ceramica, quando si \u00e8 constatato che un certo numero di pannelli ha fallito nel test contro le munizioni da 14,5\u00a0mm: funzionari dell'esercito hanno determinato che questo era dovuto a cambiamenti nella composizione e nelle dimensioni dei pannelli introdotti dal costruttore, IBD Deisenroth; una soluzione di ripiego di aggiungere un'ulteriore armatura in acciaio di 3\u00a0mm \u00e8 stata introdotta fino a quando fosse stata trovata una soluzione definitiva. Il problema \u00e8 stato finalmente risolto pi\u00f9 tardi nel 2003, quando la DEW Engineering \u00e8 stata selezionata come il nuovo, fornitore esclusivo per l'armatura di ceramica.\nOltre alla corazza integrale in ceramica, sono stati sviluppati pacchetti opzionali: questi includono armatura a piastrelle reattive (SRAT) per la protezione contro le armi anticarro e altri proiettili, un kit per la protezione integrale della carena, gonne corazzate per la protezione supplementare contro gli ordigni esplosivi improvvisati, e uno scudo balistico per proteggere il portello del comandante.\nLo Stryker incorpora anche un sistema automatico di estinzione incendi con sensori nel vano motore e da trasporto truppe che attivano un o pi\u00f9 estintori ad halon, montati all'esterno dei serbatoi di carburante e che possono essere attivati anche dal conducente, e un sistema di isolamento da minaccia NBCR che mantiene l'interno del mezzo isolato e quindi sicuro.\nCi sono piani per aggiungere il Boomerang, un sistema di rilevamento dei cecchini.\nRapporti dei militari e analisti affermano che lo Stryker \u00e8 superiore ad altri veicoli leggeri militari in materia di sopravvivenza contro gli IED (ordigni esplosivi improvvisati).\nMobilit\u00e0.\nStrategica ed operativa.\nUno degli obiettivi chiave definiti nel quadro del piano di modernizzazione dell'esercito statunitense era la possibilit\u00e0 di schierare una brigata in qualsiasi parte del mondo entro 96 ore, una divisione in 120 ore, e cinque divisioni entro 30 giorni; di conseguenza uno dei principali requisiti di mobilit\u00e0 operativa chiesti al produttore era che il veicolo fosse trasportabile dai C-130. Anche se la possibilit\u00e0 per lo Stryker di essere dispiegato con questi aerei \u00e8 stata dimostrata, vi sono state delle critiche al riguardo perch\u00e9, a causa del peso del mezzo (19-26 tonnellate, a seconda del modello e funzionalit\u00e0 aggiuntive), gli aerei non possono volare a pieno raggio (circa 1.609\u00a0km). Lo Stryker poi \u00e8 troppo pesante per essere sollevato dagli elicotteri esistenti.\nNel mese di agosto 2004, la US Air Force ha eseguito con successo un test che prevedeva il lancio di uno Stryker da un C-17; questo test aveva lo scopo di determinare la fattibilit\u00e0 del dispiegamento di Stryker tramite paracadute, ma anche se \u00e8 stato un successo nessuna delle varianti Stryker \u00e8 stata certificata per il lancio.\nTattica.\nLo Stryker pu\u00f2 alterare la pressione in tutti gli otto pneumatici in base alle condizioni del terreno: strada asfaltata, strada bianca, fango/sabbia/neve. Il sistema avverte il conducente se il veicolo supera la velocit\u00e0 consigliata per la pressione degli pneumatici, quindi le gomme si gonfiano automaticamente per far fronte alla situazione; inoltre \u00e8 in grado di avvertire il conducente della foratura di una gomma, sebbene sia dotato di sistemi che rallentano il deterioramento dello pneumatico, consentendo al veicolo di proseguire per diversi chilometri.\nAlcune critiche mosse allo Stryker continuano un pluridecennale dibattito, ovvero se siano pi\u00f9 efficaci i veicoli cingolati o quelli su ruote: i cingolati hanno maggiore mobilit\u00e0 fuoristrada e sono pi\u00f9 resistenti ai danni in battaglia, i veicoli ruotati invece sono pi\u00f9 facili da mantenere e hanno velocit\u00e0 pi\u00f9 elevate su strada. L'esercito degli Stati Uniti ha scelto lo Stryker anzich\u00e9 veicoli cingolati proprio per questi vantaggi.\nUtilizzo.\nLo Stryker \u00e8 il veicolo alla base della Stryker Brigade Combat Team (SBCT), unit\u00e0 dell'esercito americano, che combina la capacit\u00e0 di una rapido dispiegamento alla mobilit\u00e0 tattica e alla sopravvivenza. Attualmente sono in forza 7 brigate nella forza attiva e 2 nella Army National Guard:\nStruttura.\nOgni Brigata utilizza 313 Stryker in tutte le varianti costruite.\nI suoi 3 Battaglioni di fanteria sono equipaggiati ciascuno con:\nIl suo Squadrone di cavalleria \u00e8 equipaggiato con:\nIl suo Battalione del Genio \u00e8 equipaggiato con:\nI Quartier Generali e il Battalione di Supporto sono equipaggiati con:"}
{"id": "3189162", "revid": "80339", "url": "https://it.wikipedia.org/wiki?curid=3189162", "title": "Altuhovo", "text": ""}
{"id": "3189164", "revid": "80339", "url": "https://it.wikipedia.org/wiki?curid=3189164", "title": "Altukhovo", "text": ""}
{"id": "3189166", "revid": "80339", "url": "https://it.wikipedia.org/wiki?curid=3189166", "title": "Byto\u0161", "text": ""}
{"id": "3189167", "revid": "228587", "url": "https://it.wikipedia.org/wiki?curid=3189167", "title": "Calvert (aeronautica)", "text": "Il Calvert \u00e8 uno dei sistemi di illuminazione (in inglese \"Approach Lighting System\") omologati dall'ICAO e impiegato per le teste delle piste di atterraggio negli aeroporti. Consiste in un insieme di luci disposte secondo un preciso criterio e si prefigge con la sua forma di aiutare il pilota ad allinearsi correttamente alla pista prima di toccare terra.\nStoria.\nIl sistema di guida e illuminazione prende il nome dal britannico Edward S. Calvert del Royal Aircraft Establishment di Farnborough. Venne dato l'incarico nel 1946 di studiare delle luci utili per assistere i piloti in atterraggio. Calvert, dopo approfonditi studi sulla percezione visiva, arriv\u00f2 alla conclusione che il metodo migliore per far allineare gli aerei nelle fasi finali del volo, fosse di disporre delle luci a prolungamento della pista. Ulteriormente, ebbe l'idea di introdurre delle linee illuminate trasversali di dimensioni diverse, ma disposte a intervalli regolari lungo le luci di prolungamento. Osservando le linee trasversali dall'aereo, \u00e8 possibile rendersi conto se l'aereo sta procedendo inclinato su di un lato. Inoltre, durante gli ultimi metri di volo prima di toccare terra, se l'aereo sta scendendo con l'angolo di discesa corretto, le linee trasversali sono di lunghezza tale per cui il pilota, quando vi passer\u00e0 sopra, le vedr\u00e0 sparire sotto il muso dell'aereo tutte della stessa lunghezza apparente.\nNel 1949, l'ICAO sollecit\u00f2 l'introduzione di nuovi sistemi di illuminazione in grado di guidare il pilota nell'ultima fase dell'atterraggio. L'evoluzione dei sistemi di navigazione di precisione in condizioni di assenza di visibilit\u00e0, infatti, creava un momento critico nell'ultimissima fase delle operazioni, quando il pilota doveva passare dalle condizioni di volo strumentale a quelle di volo a vista poco prima di toccare terra. L'ICAO lanci\u00f2 quindi un bando internazionale e si dichiar\u00f2 disposta a omologare il migliore tra i sistemi di illuminazione delle testate pista che le fossero stati presentati. Tre nazioni presentarono degli innovativi sistemi di illuminazione e guida: gli Stati Uniti presentarono il sistema \"Slope Line\", il Regno Unito present\u00f2 proprio il sistema Calvert, mentre la Francia present\u00f2 un proprio sistema simile al Calvert, ma di forma diversa. Presso l'ICAO vi furono sostenitori di tutte le proposte ricevute e fu presa la decisione di non favorire in particolare nessuno dei sistemi rispetto agli altri e vennero pertanto omologati tutti e tre.\nTecnica.\nIl sistema Calvert originale \u00e8 costituito da una linea di lampade lunga 3000 piedi (910 metri), intervallate di 100 piedi (30 metri). Ogni 500 piedi (150 metri) viene disposta una linea di lampade trasversale alla pista, con lunghezza della linea crescente, quanto pi\u00f9 ci si allontana dalla pista. Questo sistema viene definito come \"categoria ICAO prima\" ed \u00e8 tuttora utilizzato nei paesi in via di sviluppo.\nIl sistema base Calvert venne in seguito migliorato fino a creare due architetture omologate dall'ICAO per l'utilizzo in condizioni di bassa visibilit\u00e0 e definite \"categoria ICAO seconda\" e \"categoria ICAO terza\""}
{"id": "3189169", "revid": "287204", "url": "https://it.wikipedia.org/wiki?curid=3189169", "title": "Bytos'", "text": ""}
{"id": "3189170", "revid": "22356", "url": "https://it.wikipedia.org/wiki?curid=3189170", "title": "Azendohsaurus laaroussii", "text": ""}
{"id": "3189171", "revid": "80339", "url": "https://it.wikipedia.org/wiki?curid=3189171", "title": "Bytos", "text": ""}
{"id": "3189173", "revid": "80339", "url": "https://it.wikipedia.org/wiki?curid=3189173", "title": "Bytosh", "text": ""}
{"id": "3189182", "revid": "287204", "url": "https://it.wikipedia.org/wiki?curid=3189182", "title": "Komarici", "text": ""}
{"id": "3189183", "revid": "80339", "url": "https://it.wikipedia.org/wiki?curid=3189183", "title": "Komarichi", "text": ""}
{"id": "3189184", "revid": "80339", "url": "https://it.wikipedia.org/wiki?curid=3189184", "title": "Navlya", "text": ""}
{"id": "3189187", "revid": "80339", "url": "https://it.wikipedia.org/wiki?curid=3189187", "title": "Ljubohna", "text": ""}
{"id": "3189189", "revid": "80339", "url": "https://it.wikipedia.org/wiki?curid=3189189", "title": "Ljubokhna", "text": ""}
{"id": "3189190", "revid": "80339", "url": "https://it.wikipedia.org/wiki?curid=3189190", "title": "Lyubokhna", "text": ""}
{"id": "3189191", "revid": "80339", "url": "https://it.wikipedia.org/wiki?curid=3189191", "title": "Ramasuha", "text": ""}
{"id": "3189193", "revid": "80339", "url": "https://it.wikipedia.org/wiki?curid=3189193", "title": "Ramasukha", "text": ""}
{"id": "3189194", "revid": "767487", "url": "https://it.wikipedia.org/wiki?curid=3189194", "title": "Fabiano de Lima Campos Maria", "text": "Carriera.\nClub.\nHa firmato un accordo di un anno con il nell'estate 2007. Nel mese di aprile del 2008 Ha rinnovato il contratto di un altro anno. Nel settembre 2010 si trasferisce all'."}
{"id": "3189195", "revid": "287204", "url": "https://it.wikipedia.org/wiki?curid=3189195", "title": "Belaja Berezka", "text": ""}
{"id": "3189196", "revid": "80339", "url": "https://it.wikipedia.org/wiki?curid=3189196", "title": "Belaya Beryozka", "text": ""}
{"id": "3189197", "revid": "125921667", "url": "https://it.wikipedia.org/wiki?curid=3189197", "title": "Ricky van Wolfswinkel", "text": "Nel 2010 \u00e8 stato inserito nella lista dei migliori calciatori nati dopo il 1989 stilata da Don Bal\u00f3n.\nBiografia.\n\u00c8 il genero di Johan Neeskens, ex calciatore di Ajax e Barcellona negli anni settanta.\nCarriera.\nClub.\nVitesse.\nVan Wolfswinkel ha iniziato la sua carriera calcistica nelle giovanili del Vitesse. Con la primavera della squadra, si aggiudica il titolo di capocannoniere del campionato nazionale. Per questo traguardo gli \u00e8 stato conferito un premio, consegnatogli da Wesley Sneijder nel 2007. Debutta con la squadra giallo-nera in Eredivisie il 5 aprile 2008 nel match contro lo Sparta Rotterdam, sostituendo al minuto 85 il compagno di squadra Santi Kolk. La stagione successiva, per la prima volta gioca da titolare contro il De Graafschap. Nel suo terzo match stagionale, contro lo stesso Sparta Rotterdam contro cui aveva debuttato, mette a segno la prima rete in Eredivisie.\nUtrecht.\nIl 29 giugno 2009 passa ufficialmente all'Utrecht firmando un contratto triennale. Debutta con la maglia bianco-rossa alla prima di campionato, nel match perso contro il Feynoord, mettendo a segno la sua prima rete per la nuova squadra. Il 26 agosto 2010 mette a segno una tre dei quattro goal segnati dall'Utrecht in Europa League contro il Celtic, permettendo cos\u00ec alla squadra di proseguire il proprio cammino europeo. Il 2 dicembre seguente segna una doppietta al Napoli in una partita di Europa League finita 3-3. In totale in due stagioni in bianco-rosso colleziona 80 presenze e 39 gol.\nSporting Lisbona.\nIl 3 giugno 2011 viene ceduto ai portoghesi dello Sporting Lisbona per 5,4 milioni di euro. Il calciatore ha firmato un contratto quinquennale. Sigla la sua prima rete il 15 settembre 2011, nel match di Europa League vinto dai portoghesi per 2-0 contro lo Zurigo Con la tripletta allo Sporting Braga nell'ultima giornata, conclude il campionato a quota 14 reti.\nNorwich City.\nIl 22 marzo 2013 viene acquistato dalla squadra inglese del Norwich City. L'acquisto viene ufficializzato il 1\u00ba luglio seguente per 10 milioni di euro. Il 17 agosto 2013 debutta con la nuova maglia, in occasione della partita pareggiata per 2-2 contro l'Everton a Carrow Road, realizzando subito il suo primo gol con i \"Canaries\". Tuttavia questa rete rimarr\u00e0 l'unica messa a segno dall'attaccante olandese durante la stagione.\nVari prestiti.\nIl 5 agosto 2014 si trasferisce al Saint-\u00c9tienne con la formula del prestito. In totale colleziona 40 presenze e nove gol e al termine della stagione fa ritorno al Norwich City.\nIl 31 agosto 2015 passa in prestito al Betis Siviglia, ma questa esperienza non si rivela positiva: segna infatti una sola rete in 17 apparizioni.\nIl 28 luglio 2016 fa ritorno in prestito al Vitesse, squadra che lo aveva lanciato otto anni prima.\nBasilea e Twente.\nDopo una sola stagione lascia la squadra olandese per accasarsi al Basilea, firmando un contratto quinquennale.\nIl 21 luglio 2021 fa ritorno in patria firmando per il .\nNazionale.\nDopo aver giocato alcune partite nelle Nazionali giovanili olandesi, l'11 agosto 2010 debutta in Nazionale maggiore nell'amichevole contro l'Ucraina (1-1).\nStatistiche.\nPresenze e reti nei club.\n\"Statistiche aggiornate al 23 settembre 2017.\""}
{"id": "3189198", "revid": "80339", "url": "https://it.wikipedia.org/wiki?curid=3189198", "title": "Belaya Berezka", "text": ""}
{"id": "3189200", "revid": "80339", "url": "https://it.wikipedia.org/wiki?curid=3189200", "title": "Kletnya", "text": ""}
{"id": "3189206", "revid": "287204", "url": "https://it.wikipedia.org/wiki?curid=3189206", "title": "Calvert", "text": ""}
{"id": "3189208", "revid": "767487", "url": "https://it.wikipedia.org/wiki?curid=3189208", "title": "Christy Fichtner", "text": "Carriera.\nDopo aver vinto il titolo di Miss Texas, Christy Fichtner \u00e8 stata incoronata trentaseiesima Miss USA nel 1986. \u00c8 stata la seconda di una serie di cinque vittorie consecutive del concorso da parte delle rappresentanti del Texas. In seguito \u00e8 arrivata alla seconda posizione del concorso Miss Universo 1986.\nIn seguito, Christy Fichtner ha sposato il dentista di Dallas Gary E. Alhadef nell'ottobre 1988, con il quale ha avuto tre figli. In seguito tuttavia la coppia ha divorziato. Nel 2003 ha partecipato al reality show \"Who Wants to Marry My Dad?\", dove \u00e8 arrivata seconda."}
{"id": "3189213", "revid": "857138", "url": "https://it.wikipedia.org/wiki?curid=3189213", "title": "Sammy Davis", "text": ""}
{"id": "3189214", "revid": "767487", "url": "https://it.wikipedia.org/wiki?curid=3189214", "title": "Maurice Joshua", "text": "Carriera.\nInsieme a due suoi colleghi di Chicago, il DJ Steve \"Silk\" Hurley, ed Eric \"E-Smoove\" Miller, nel 1980, ha dato un consistente impulso della House Music. Sempre insieme ai suoi colleghi ha successivamente fondato la casa discografica, \"Traxx Records\". Per molti fan della musica House \u00e8 conosciuto per il suo singolo, \"This Is Acid\" pubblicandolo con il nome di Maurice. L'album contempla anche brani con un mix alternato di sirene e voci sessuali femminili. La sua fama \u00e8 cresciuta grazie alla collaborazione svolta con la cantante Beyonc\u00e8, per aver remixato alcuni dei suoi singoli come \"Crazy in Love\" e \"Single Ladies\".\nNel 2004 \"This Is Acid\" \u00e8 stato inserito nella colonna sonora del videogioco .\nAltri brani famosi di Maurice sono: \"Feel the Mood\", \"Get into the Dance\" e \"I Gotta Big Dick\"."}
{"id": "3189217", "revid": "80339", "url": "https://it.wikipedia.org/wiki?curid=3189217", "title": "Lokot", "text": ""}
{"id": "3189218", "revid": "80339", "url": "https://it.wikipedia.org/wiki?curid=3189218", "title": "Radica Krylovka", "text": ""}
{"id": "3189219", "revid": "80339", "url": "https://it.wikipedia.org/wiki?curid=3189219", "title": "Raditsa Krylovka", "text": ""}
{"id": "3189220", "revid": "80339", "url": "https://it.wikipedia.org/wiki?curid=3189220", "title": "Raditsa-Krylovka", "text": ""}
{"id": "3189221", "revid": "287204", "url": "https://it.wikipedia.org/wiki?curid=3189221", "title": "Vygonici", "text": ""}
{"id": "3189222", "revid": "80339", "url": "https://it.wikipedia.org/wiki?curid=3189222", "title": "Vygonichi", "text": ""}
{"id": "3189225", "revid": "80339", "url": "https://it.wikipedia.org/wiki?curid=3189225", "title": "Bol\u0161oe Polpino", "text": ""}
{"id": "3189226", "revid": "80339", "url": "https://it.wikipedia.org/wiki?curid=3189226", "title": "Bolshoe Polpino", "text": ""}
{"id": "3189227", "revid": "80339", "url": "https://it.wikipedia.org/wiki?curid=3189227", "title": "Bolsoe Polpino", "text": ""}
{"id": "3189228", "revid": "287204", "url": "https://it.wikipedia.org/wiki?curid=3189228", "title": "Bol'soe Polpino", "text": ""}
{"id": "3189229", "revid": "149727", "url": "https://it.wikipedia.org/wiki?curid=3189229", "title": "Dobraule di Santa Croce", "text": ""}
{"id": "3189230", "revid": "2014155", "url": "https://it.wikipedia.org/wiki?curid=3189230", "title": "Luisa di Sassonia-Hildburghausen", "text": "Biografia.\nLuisa crebbe insieme alle sorelle Carlotta e Teresa, nella culturalmente vivace corte della madre, ed era ritenuta la pi\u00f9 graziosa delle tre. Il poeta Friedrich R\u00fcckert dedic\u00f2 a lei ed alle sorelle la poesia \"Mit drei Moosrosen\" (\"Con tre rose muschiate\").\nNel 1809 l'allora principe ereditario Luigi di Baviera venne nel castello di Hildburghausen a scegliere, di malavoglia, una sposa. Tra Teresa e Luisa, scelse Teresa, che era la maggiore tra le due. Luisa spos\u00f2 invece a Weilburg, il 24 giugno 1813, il principe ereditario Guglielmo di Nassau-Weilburg, che divenne tre anni pi\u00f9 tardi duca di Nassau. In occasione delle nozze venne costituita la guardia cittadina di Weilburg e Samuel Luja (1735\u20131818) compose la \u201c\"Cantate am Feste der Heimf\u00fchrung des Erbprinzen Wilhelm von Nassau mit der Prinzessin Louise von Sachsen-Hildburghausen\"\" (Cantata in occasione delle nozze tra il principe ereditario Guglielmo di Nassau e la principessa Luisa di sassonia-Hildburghausen). \nLuisa mor\u00ec nel 1825 poco dopo la nascita della sua ultima figlia. In seconde nozze il duca Guglielmo spos\u00f2 Paolina di W\u00fcrttemberg, la quale era nipote di Luisa, in quanto figlia di sua sorella Carlotta.\nLa Luisenplatz e la Luisenstra\u00dfe a Wiesbaden traggono il proprio nome da Luisa.\nDiscendenza.\nLuisa e Guglielmo ebbero otto figli:"}
{"id": "3189231", "revid": "149727", "url": "https://it.wikipedia.org/wiki?curid=3189231", "title": "Batuje", "text": ""}
{"id": "3189233", "revid": "115533", "url": "https://it.wikipedia.org/wiki?curid=3189233", "title": "Isola di Sant'Onorato (Lerino)", "text": ""}
{"id": "3189235", "revid": "115533", "url": "https://it.wikipedia.org/wiki?curid=3189235", "title": "Isola di Santa Margherita (Lerino)", "text": ""}
{"id": "3189249", "revid": "1632387", "url": "https://it.wikipedia.org/wiki?curid=3189249", "title": "Live Legacy", "text": "Live Legacy \u00e8 il primo album live del gruppo black metal svedese Dissection, pubblicato il 17 febbraio 2003 da Nuclear Blast.\nContiene sette tracce registrate al Wacken Open Air 1997, di cui cinque tratte da \"Storm of the Light's Bane\" e due da \"The Somberlain\"."}
{"id": "3189250", "revid": "767487", "url": "https://it.wikipedia.org/wiki?curid=3189250", "title": "Spoonie Gee", "text": "\u00c8 uno dei primi artisti della scena rap.\nCarriera.\nGabriel Jackson \u00e8 nato ad Harlem, New York, ricevendo il soprannome Spoonie da bambino in quanto il cucchiaio era l'unico oggetto che usava per mangiare. Sua madre mor\u00ec quando lui aveva dodici anni cos\u00ec and\u00f2 a vivere con lo zio Bobby Robinson, produttore discografico, nel cui appartamento ha cominciato a praticare rap, non prima di aver provato a cimentarsi nel R &amp; B ma con scarso successo. \u00c8 conosciuto come uno tra i primi rapper della storia ad aver pubblicato su disco.\nLa sua prima incisione fu \"Spoonin' Rap\" del 1979. Nel 1980 pubblic\u00f2 il suo secondo singolo \"Love Rap\", e, sempre nello stesso anno, il brano \"The New Rap Language\", quest'ultimo realizzato insieme ai Treacherous Three, storico gruppo della scena old school hip hop newyorchese.\nSempre nel 1980 pubblica, in collaborazione col trio femminile The Sequence, il singolo \"Monster Jam\". Nel 1981 pubblica il singolo \"Spoonie Is Back\", a cui fa seguito, nel 1983, \"The Big Beat\". Nel 1985 escono i singoli \"Street Girl\", \"New Love Rap\" e \" Get Off My Tip\". Nel 1986 pubblica ancora un altro singolo: \"That's My Style\". Nel 1987 incide il suo primo album \"The Godfather Of Rap\", dal quale vengono estratti i singoli \"The Godfather\", \"I'm All Shook Up\", \"Take It Off\" e \"Hit Man\".\nNel 1996 viene rilasciata la compilation \"Godfather Of Hip Hop\", che contiene alcuni tra i suoi pezzi migliori. Nel 2008 esce il suo secondo album, \"The Boss Is Back\". Nel 2017 \nrealizza, in collaborazione con Grand Surgeon, il brano \"Yes Yes Y'All\".\nSpoonie Gee \u00e8 stato definito il gangsta rapper originale per l'invenzione di alcuni termini tipici dell'Hip Hop come \"Yes Yes Y'All\".\nNel 2004 \"The Godfather\" \u00e8 stata inserito nella colonna sonora del videogioco \"\".\nNel 2008 il singolo \"Love Rap\" \u00e8 stato classificato numero 65 su VH1's 100 Greatest Songs of Hip Hop."}
{"id": "3189261", "revid": "767487", "url": "https://it.wikipedia.org/wiki?curid=3189261", "title": "Il gaucho (film 1927)", "text": "Il gaucho (\"The Gaucho\") \u00e8 un film muto del 1927 diretto da F. Richard Jones, un regista veterano dei \"two-reels\" (due rulli) di Sennett. Il film fu sceneggiato, prodotto e interpretato da Douglas Fairbanks.\nLa protagonista femminile era Lupe V\u00e9lez al suo primo ruolo in un film (in due pellicole precedenti, aveva avuto solo un ruolo da comparsa).\nVi appare, non accreditata, Mary Pickford in un cameo, impersonando la Madonna. Fu una delle due volte in cui la Pickford - moglie di Fairbanks - appare fuggevolmente in un film del marito (l'altro \u00e8 \"Il pirata nero\"). I due attori, a parte queste eccezioni, gireranno insieme solo \"La bisbetica domata\" nel 1929\nDistribuito dalla United Artists, il film usc\u00ec nelle sale il 21 novembre 1927.\nTrama.\nTra le montagne del Sud America una fanciulla, dopo una rovinosa caduta, si salva e l'accaduto viene considerato un miracolo concesso dalla Vergine Maria.\nSul luogo viene eretto un santuario e l\u00ec nasce una citt\u00e0, la Citt\u00e0 del Miracolo. Vi accorrono fedeli da ogni dove, ma non solo. La prosperit\u00e0 e la ricchezza provocano la corruzione.\nIl Gaucho \u00e8 un avventuriero: preso il controllo della citt\u00e0, ne caccia gli uomini del corrotto Ruiz. Ma Ruiz non demorde: induce al tradimento il luogotenente del Gaucho, offrendogli una grossa somma di denaro.\nIl Gaucho pu\u00f2 opporsi a Ruiz e ai suoi uomini, ma non pu\u00f2 fare nulla quando incontra lo sguardo della Madonna del Santuario. Molti cambiamenti lo aspettano nei giorni futuri.\nProduzione.\nIl film fu prodotto dalla compagnia di Douglas Fairbanks, la Elton Corporation. L'attore aveva scritto anche la sceneggiatura del film, ispirato da una visita che aveva fatto a Lourdes.\nLe riprese furono effettuate in California, all'Iverson Ranch di Chatsworth.\nDistribuzione.\nDouglas Fairbanks aveva prodotto il film per la United Artists, la casa di distribuzione che aveva contribuito a fondare nel 1919. La pellicola usc\u00ec nelle sale statunitensi dopo una prima che si tenne a New York il 21 novembre 1927.Fu uno dei grandi successi al botteghino di quell'anno: costato 500.000 dollari, il film ne ricav\u00f2 1.400.000. In Italia usc\u00ec nell'aprile del 1928.\nNel 2001, il film venne distribuito dalla Kino International - che lo aveva gi\u00e0 proposto in VHS nel 1996 - in un DVD che comprendeva anche \"The Mystery of the Leaping Fish\", film che Fairbanks aveva girato nel 1916 per la Triangle Film Corporation.\nUn'altra edizione in DVD fu distribuita nel 2005 dall'Avenue One.\nData di uscita.\nIMDB"}
{"id": "3189262", "revid": "599013", "url": "https://it.wikipedia.org/wiki?curid=3189262", "title": "Rune Pedersen (calciatore)", "text": ""}
{"id": "3189264", "revid": "339392", "url": "https://it.wikipedia.org/wiki?curid=3189264", "title": "Tofik Bakhramov", "text": ""}
{"id": "3189266", "revid": "125843378", "url": "https://it.wikipedia.org/wiki?curid=3189266", "title": "Camera dei pari (Regno di Sicilia)", "text": "La Camera dei pari, nel Regno di Sicilia, fu una delle due camere legislative del Parlamento, dal 1812 al 1816 e brevemente nel 1848; si trattava di una forma di paria basata su un modello molto simile a quello della Paria britannica.\nStoria.\nCon la Costituzione siciliana del 1812 fu soppresso il regime feudale, e il potere legislativo venne attribuito al parlamento composto da due camere, una detta dei \"comuni\" (corrispondente al braccio demaniale), eleggibile con voto censitario e palese e l'altra dei \"pari\", con carica \"perpetua, inalienabile ed ereditaria\".\nLa \"Camera dei Pari di Sicilia\" di nomina regia, con carica vitalizia, era formata dai maggiori ex feudatari, ecclesiastici e militari siciliani. Sebbene indubbiamente basata sull'istituzione britannica, la sua origine storica va ricercata nel parlamento siciliano, l'antica assemblea stabilita nel Regno di Sicilia gi\u00e0 in epoca normanna.\nLa costituzione venne concepita durante il periodo di protettorato inglese sull'isola che faceva riferimento a lord William Bentinck.\nAl Capo XIX della costituzione era stabilito che \"ogni proposta relativa a sussidi e imposizioni dovr\u00e0 iniziarsi nella Camera de' Comuni. Quella de' Pari avr\u00e0 solamente il dritto di assentirvi o dissentirvi, senza potervi fare alterazione o modificazione alcuna\".\nIl re, che convocava le due camere almeno una volta l'anno, aveva potere di veto sulle leggi del parlamento.\nCon l'unificazione del Regno di Sicilia con quello di Napoli nel dicembre 1816, e la conseguente nascita del Regno delle Due Sicilie, fu di fatto soppresso.\nCon la Rivoluzione siciliana del 1848-49 la successiva costituzione del 10 febbraio 1848 si apportarono diverse modifiche a questa istituzione assembleare, in primo luogo escludendo dall'assemblea tutte quelle famiglie che si appoggiavano su titoli intestati a famiglie non siciliane (escludendo cos\u00ec quei membri dell'aristocrazia napoletana che, per via successoria, erano giunti in possesso di un feudo \"decorato\" da par\u00ec). Successivamente per i par\u00ec dichiarati \"vacanti\", venne istituita la possibilit\u00e0 che esse divenissero elettive attraverso la nomina di un membro provvisorio votato dalla stessa Camera.\nCon lo statuto costituzionale del 10 luglio 1848, la Camera dei pari siciliana venne abolita e sostituita dal Senato, al quale potevano venire eletti i pari, a condizione che firmassero la dichiarazione del 13 luglio 1848 che deponeva Ferdinando II."}
{"id": "3189267", "revid": "1522738", "url": "https://it.wikipedia.org/wiki?curid=3189267", "title": "Lester Krinklesac", "text": ""}
{"id": "3189268", "revid": "181541", "url": "https://it.wikipedia.org/wiki?curid=3189268", "title": "Elettrodotti", "text": ""}
{"id": "3189276", "revid": "110157", "url": "https://it.wikipedia.org/wiki?curid=3189276", "title": "Papiro 21", "text": "Il Papiro 21 (formula_121) \u00e8 uno dei pi\u00f9 antichi manoscritti esistenti del Nuovo Testamento, datato paleograficamente agli inizi del III secolo. \u00c8 scritto in greco.\nContenuto del papiro.\nformula_121 contiene una piccola parte del \"Vangelo secondo Matteo\" (12,24-26.32-33).\nIl testo del codice \u00e8 rappresentativo del tipo testuale misto. Kurt Aland lo ha collocato nella Categoria III.\n\u00c8 attualmente ospitato presso la Muhlenberg College (P. Oxy. 1227; Theol. Pap. 3) in Allentown, Pennsylvania."}
{"id": "3189281", "revid": "200568", "url": "https://it.wikipedia.org/wiki?curid=3189281", "title": "Sukhan Babayev", "text": ""}
{"id": "3189283", "revid": "729019", "url": "https://it.wikipedia.org/wiki?curid=3189283", "title": "San Juan del Paran\u00e1", "text": "San Juan del Paran\u00e1 \u00e8 un centro abitato del Paraguay, nel dipartimento di Itap\u00faa. La localit\u00e0 forma uno dei 30 distretti in cui \u00e8 suddiviso il dipartimento.\nPopolazione.\nAl censimento del 2002 San Juan del Paran\u00e1 contava una popolazione urbana di 1.191 abitanti (7.091 nel distretto), secondo i dati della \"Direcci\u00f3n General de Estad\u00edstica, Encuestas y Censos\".\nStoria.\nZona di pascolo al tempo delle riduzioni gesuite, nella quale esisteva un oratorio dedicato a San Giovanni, San Juan del Paran\u00e1 cominci\u00f2 a strutturarsi come centro urbano durante gli anni trenta del XX secolo, con l'arrivo nella zona di coloni, principalmente di origine russa e ucraina. Il 19 dicembre 1988 la localit\u00e0, fino ad allora \"compa\u00f1\u00eda rural\" (frazione) di Encarnaci\u00f3n, fu elevata al rango di distretto."}
{"id": "3189290", "revid": "1862310", "url": "https://it.wikipedia.org/wiki?curid=3189290", "title": "Canza", "text": "Canza (\"Fr\u00fcttwald Am Steg\" in tedesco, \"Fr\u00fcttwaald\" in walser) \u00e8 una frazione del comune di Formazza, nella provincia del Verbano-Cusio-Ossola, situata nell'estremo Nord della regione Piemonte.\nCanza dista circa 1880\u00a0m da Formazza e meno di 10\u00a0km dalla Svizzera e il centro abitato pi\u00f9 vicino \u00e8 Grovella a soli 170\u00a0m. Il centro abitato, circondato da montagne i di soli 31 abitanti \u00e8 posizionato a circa 1400\u00a0m sul livello del mare.\nSi contano numerose antiche abitazioni in larice costruite dai Walser. L'abitato fu parzialmente distrutto da una valanga nel 1951, che caus\u00f2 numerose vittime. Fra i suoi illustri abitanti, si ricordano Emilio Valci, campione di sci di fondo 50\u00a0km negli Anni 50, Enrico Rizzi, ricercatore e autore di numerosi saggi sulla cultura Walser.\nCollegamenti esterni.\nInformazioni su Canza"}
{"id": "3189302", "revid": "54253", "url": "https://it.wikipedia.org/wiki?curid=3189302", "title": "Tromeo &amp; Juliet", "text": ""}
{"id": "3189304", "revid": "729019", "url": "https://it.wikipedia.org/wiki?curid=3189304", "title": "Sindrome di Gradenigo", "text": "La sindrome di Gradenigo o sindrome di Gradenigo-Lannois \u00e8, in genere, \u00e8 una complicazione dell'otite media, ed \u00e8 conseguenza di una infiammazione purulenta dell'apice dell'osso temporale.\nSintomatologia.\nSi caratterizza per una triade sintomatologica che consiste in:"}
{"id": "3189306", "revid": "767487", "url": "https://it.wikipedia.org/wiki?curid=3189306", "title": "Bertha Patricia Manterola Carri\u00f3n", "text": "Biografia.\nVita.\nIl 17 aprile 1999, sposa Javier Ortiz (ex membro del gruppo Garibaldi), dal quale divorzia nel 2005. Nel 2004 ha aperto una linea di jeans a Puebla, chiamata \"B-good\".\nNel 2010, in seconde nozze sposa Forrest Kolb."}
{"id": "3189307", "revid": "117585345", "url": "https://it.wikipedia.org/wiki?curid=3189307", "title": "Sofiene Zaaboub", "text": "Carriera.\nNella stagione 2005-2006 ha disputato 20 partite (segnando una rete) con la maglia del Brussels nella massima serie belga."}
{"id": "3189308", "revid": "767487", "url": "https://it.wikipedia.org/wiki?curid=3189308", "title": "An Elopement in Rome", "text": "An Elopement in Rome \u00e8 un cortometraggio muto del 1914 diretto e interpretato da Marshall Neilan protagonista insieme a Ruth Roland.\nIl film venne prodotto dalla Kalem e distribuito dalla General Film Company, che lo fece uscire nelle sale il 26 giugno 1914.\nDistribuzione.\nNelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem, il documentario \"Labor Demonstration in Hyde Park, London\"."}
{"id": "3189312", "revid": "339392", "url": "https://it.wikipedia.org/wiki?curid=3189312", "title": "Provincia di Arbil", "text": ""}
{"id": "3189314", "revid": "767487", "url": "https://it.wikipedia.org/wiki?curid=3189314", "title": "Sindrome di Garcin", "text": "La sindrome di Garcin consiste in una paralisi unilaterale di tutti i nervi cranici dal III al XII come conseguenza di un diffuso interessamento del tronco cerebrale.\nCause.\nLe cause pi\u00f9 frequenti di questa rara patologia sono sarcomi o carcinomi del rinofaringe infiltranti. Non tutti i nervi devono comunque essere necessariamente coinvolti, ma solo quelli infiltrati dalla neoplasia.\nSegni e sintomi.\nIn genere si riscontra assenza di stasi papillare e di altri segni di ipertensione endocranica (cefalea, vomito) e di paralisi degli arti o del tronco. Talora possono essere riscontrate lesioni radiografiche del tavolato osseo della base del cranio."}
{"id": "3189316", "revid": "767487", "url": "https://it.wikipedia.org/wiki?curid=3189316", "title": "The Billionaire", "text": "The Billionaire \u00e8 un cortometraggio muto del 1914 diretto da James Kirkwood e interpretato da Marshall Neilan e da Gertrude Bambrick.\nLa sceneggiatura di Frank E. Woods si basa su un successo di Broadway, la commedia musicale \"The Billionaire\" che aveva debuttato il 29 dicembre 1902 al Daly's Theatre e che era rimasta in cartellone per 112 rappresentazioni.\nProduzione.\nIl film venne prodotto dalla Biograph Company e dalla Klaw &amp; Erlanger, che aveva prodotto il musical originale a Broadwway.\nDistribuzione.\nIl film - un cortometraggio in tre bobine - fu distribuito dalla General Film Company, che lo fece uscire nelle sale statunitensi il 27 giugno 1914. Ne venne fatta una riedizione, distribuita sul mercato americano il 26 luglio 1916."}
{"id": "3189318", "revid": "110157", "url": "https://it.wikipedia.org/wiki?curid=3189318", "title": "Papiro 22", "text": "Il Papiro 22 (formula_122) \u00e8 uno dei pi\u00f9 antichi manoscritti esistenti del Nuovo Testamento, datato paleograficamente agli inizi del III secolo. \u00c8 scritto in greco.\nContenuto del papiro.\nformula_122 contiene una piccola parte del \"Vangelo secondo Giovanni\" (15,25-16,2; 16,21-32).\nIl testo del codice \u00e8 rappresentativo del tipo testuale alessandrino. Kurt Aland lo ha collocato nella Categoria I.\n\u00c8 attualmente ospitato presso la Universit\u00e0 di Glasgow (P. Oxy. 1228; MS 2-X.I) in Glasgow."}
{"id": "3189319", "revid": "126257", "url": "https://it.wikipedia.org/wiki?curid=3189319", "title": "Circuito di Brooklands", "text": ""}
{"id": "3189321", "revid": "288300", "url": "https://it.wikipedia.org/wiki?curid=3189321", "title": "Sofiane Zaaboub", "text": ""}
{"id": "3189327", "revid": "125730836", "url": "https://it.wikipedia.org/wiki?curid=3189327", "title": "Franco Brevini", "text": "Biografia.\n\u00c8 professore associato di Letteratura italiana all'Universit\u00e0 degli Studi di Bergamo.\nDopo la monografia \"Pasolini\" (Mondadori, 1981), nata dalla tesi di laurea con Sergio Antonielli presso l\u2019Universit\u00e0 degli Studi di Milano, per una ventina d\u2019anni ha studiato le tradizioni letterarie in dialetto, pubblicando saggi e introduzioni critiche, oltre a una serie di volumi, fra cui l\u2019antologia \"Poeti dialettali del Novecento\" (Einaudi, 1987); la monografia \"Le parole perdute. Dialetti e poesia nel nostro secolo\" (Einaudi, 1990) e \"La poesia in dialetto. Storia e testi dalle origini al Novecento\", 3 voll., (Mondadori 1999), un vastissimo panorama che costituisce ad oggi il contributo pi\u00f9 sistematico dedicato alla produzione poetica nei dialetti italiani. \u00abAllestire in tre Meridiani un'antologia di tutta la poesia italiana scritta nei vari dialetti \u00e8 impresa monumentale e altamente meritevole (le antologie settoriali non mancavano). L'ha compiuta, egregiamente, lo studioso che gi\u00e0 si era affermato come il maggior competente di poesia dialettale contemporanea, Franco Brevini. E l'ha compiuta, diciamolo subito, senza saltare nessun ostacolo e con uno straordinario spiegamento di mezzi\u00bb (Pier Vincenzo Mengaldo, \"Corriere della sera\", 10 novembre 1999). \u00abIl lavoro di Brevini ha il merito non piccolo di affrontare le varie realt\u00e0 dall'interno e dall'esterno, offrendo dunque campioni di voci che mai hanno avuto una vera circolazione nazionale accanto a quelle che del dialetto si son fatte forti e capaci di imporsi all'attenzione di tutti\u00bb (Paolo Mauri \"La Repubblica,\" 11 dicembre 1999).\nDal ventennale lavoro sui poeti dialettali \u00e8 nata \"La letteratura degli italiani\" (Feltrinelli 2010), un saggio in cui, partendo dalla questione della lingua, ricostruisce lo scollamento tra la produzione letteraria e la vita del paese.\nHa allestito le edizioni critiche di alcuni autori tra Sette e Ottocento e ha collaborato alle maggiori storie della letteratura degli ultimi anni, tra cui la \"Letteratura italiana\" diretta da Alberto Asor Rosa e pubblicata da Einaudi (1982-2000).\nNegli ultimi dieci anni i suoi interessi si sono venuti spostando verso le scienze umane, pur restando la letteratura uno strumento privilegiato di interpretazione dei fenomeni. Nel 2008 ha pubblicato \"Un cerino nel buio. Come la cultura sopravvive a barbari e antibarbari\" (Bollati Boringhieri), in cui prende posizione sul dibattito della cosiddetta barbarie della civilt\u00e0 contemporanea, rigettando le posizioni apocalittiche.\nNel 2013 ha pubblicato \"L\u2019invenzione della natura selvaggia. Storia di un\u2019idea dal XVIII secolo a oggi\" (Bollati Boringhieri), un ampio saggio in cui ricostruisce la nascita dell\u2019idea di natura in cui tutt\u2019oggi ci riconosciamo sullo sfondo della modernizzazione industriale. L\u2019autore contrappunta la riflessione sulla \"wilderness\" e sull\u2019ecologia\",\" sull\u2019intelligenza animale e sull\u2019etica ambientale, con l\u2019esperienza diretta di anni di alpinismo, di viaggi e di esplorazioni.\nNel 2017 \u00e8 uscito \"Cos\u00ec vicini, cos\u00ec lontani. Il sentimento dell\u2019altro, fra viaggi, social, tecnologie e migrazioni\" (Baldini &amp; Castoldi) in cui, partendo dalla lontananza e dalla vicinanza, che costituiscono la diastole e la sistole dell\u2019indagine, Brevini sviluppa una sorta di telemetria sociale e culturale ad ampio spettro, attingendo a una cassetta degli attrezzi interdisciplinare, che spazia dalla letteratura, all\u2019antropologia, dalla sociologia alla psicologia, fino alle nuove scienze maturate intorno al mondo digitale. In polemica con l\u2019efficientismo tecnocratico, mostra come tutti noi restiamo consegnati ai nostri metronomi naturali, alle ragioni del corpo, ai tempi della mente. Ma proprio le barriere invalicabili di \"homo sapiens\" possono offrire una via di fuga per sottrarci all\u2019omologazione, alla distruzione dei grandi orizzonti, alle chimere informatiche. \u00abBrevini, che \u00e8 uno studioso di letteratura (soprattutto di poesia dialettale), ma anche un viaggiatore e alpinista, ci ha regalato, qualche anno fa, un libro-attraversata nel concetto di natura selvaggia (doppiamente declinata come \"wilderness\" e come \"wildness\") che si pu\u00f2 affiancare tranquillamente a quest\u2019ultimo nello sforzo, pressoch\u00e9 titanico, di abbracciare la totalit\u00e0, quasi sfidandola, tale e tanta \u00e8 la messe di materiali, di riferimenti (anche bibliografici) che viene chiamata in campo: dalla \"Commedia\" dantesca ai pi\u00f9 aggiornati trattati neuro-scientifici, dai memoir del Grand Tour al pensiero di Martin Heidegger, dal \"Giorno\" di Giuseppe Parini ai tropici (sempre meno tristi) di Claude L\u00e9vi-Strauss alle ultime diagnosi sulla cosiddetta \u201cet\u00e0 dell\u2019empatia\u201d\u00bb (Paolo Di Stefano, Corriere della sera, 13 dicembre 2017).\nNel 2021 presso Raffaello Cortina \u00e8 apparso \"Abbiamo ancora bisogno degli intellettuali? La crisi dell'autorit\u00e0 culturale,\" un ampio saggio che ricostruisce i rapporti tra \u00e9lite e masse alla luce della revoca del mandato sociale sofferta dagli uomini di cultura negli ultimi decenni. Gli argomentii affrontarti sono il modificarsi dei modelli di eccellenza e il rapporto variabile tra \"i pi\u00f9 numerosi e i migliori\", la nascita dell'individualismo, il complottiamo e la post-verit\u00e0, la crisi della scuola, la rivoluzione digitale e i nuovi poteri, le tecnocrazie. Un capitolo conclusivo si interroga sulle possibili soluzioni alla crisi dell'autorit\u00e0 culturale, rilanciando il tema della responsabilit\u00e0. \"\u00ab\"Il libro - ha scritto Bruno Pischedda su Doppiozero del 28 gennaio 2022 - si basa su un\u2019ampia e diversificata platea di contributi (discipline filosofico-letterarie, scientifiche, informatiche, statistiche, psico-sociali, socio-economiche), fornendo a conti fatti un pregevole esempio di specialismo multilaterale. Ne viene una sorta di ibrido, o di Trattato-Pamphlet, forse di impronta anglosassone, che di rado e comunque a fatica \u00e8 frequentato dai saggisti nostrani\u00bb. \nNello stesso anno l'autore ha festeggiato i settant'anni con \"Una seconda possibilit\u00e0\" (La Quadra, Brescia), \"\u00ab\"un libro - ha notato Roberto Carnero sul Piccolo di Trieste del 26 luglio 2021 - che appartiene al genere di quella che oggi viene indicata con il vocabolo inglese \"autofiction\", ma che potremmo anche chiamare, pi\u00f9 semplicemente, \"romanzo autobiografico\"\u00bb. In questo racconto lungo Brevini narra l'incontro con la giovane moglie Tiziana e l'emozionata paternit\u00e0 tardiva, vissuti in una trama di sentimenti e di emozioni, che sono una celebrazione della vita e delle sue occasioni.\nParallelamente all\u2019insegnamento universitario e alla ricerca scientifica, Brevini ha svolto un\u2019intensa attivit\u00e0 alpinistica e ha compiuto viaggi in aree remote del pianeta: Atlante, Acacous, Sahara, Iran, Himalaya, Ladakh, India, Malaysia, Borneo, Patagonia, Terra del Fuoco, Capo Horn, Argentina, Baja California, Canada. La passione per il mondo artico lo ha portato in Lapponia, alle Far Oer, alle Svalbard, in Islanda, sull\u2019Inlandsis della Groenlandia, in Siberia e al Polo Nord. Da questi viaggi sono nati, oltre a reportages su quotidiani e periodici, alcuni volumi autobiografici:\"Ghiacci. Uomini e avventure dalle Alpi al Grande Nord\" (Mondadori 2002), \"Il ponte dell'Erfolet. Come sono diventato alpinista\" (Le Chateau, 2002), \"Rocce. Dal Borneo alle Lofoten, dalle Alpi al Sahara. Avventure di uomini in scalata\" (Mondadori 2004). Nel volume storico \"La sfinge dei ghiacci. Gli italiani alla scoperta del Grande Nord\" (Hoepli 2009), ha ricostruito il ruolo pionieristico degli italiani, che, giunti per primi a Capo Nord e al Polo Nord, possono rivendicare un posto non secondario nell'esplorazione dei quadranti settentrionali.\nNel 2015 \u00e8 uscito \"Alfabeto verticale. La montagna e l\u2019alpinismo in dieci parole\" (Il Mulino), in cui ha tentato un rinnovamento della letteratura di montagna, sperimentando l\u2019alternanza di ricostruzione storica, riflessione saggistica e racconto di esperienze vissute. Il volume \u00e8 stato seguito nel 2017, sempre dal Mulino, da \"Simboli della montagna\", un viaggio nell\u2019immaginario delle alte terre, partendo dalle icone, dagli emblemi, dalle figurazioni, che le hanno espresse nel corso dei secoli: gli animali, il Cervino, lo chalet svizzero, l'Edelweiss, Heidi e la piccozza. Nel 2019 ha pubblicato, di nuovo dal Mulino, \"Il libro della neve\", uno studio sull\u2019immaginario della neve nella cultura occidentale, che, sorretto da un vasto corredo iconografico, spazia dalla letteratura all\u2019antropologia, dalla storia all\u2019arte, dalla linguistica alle scienze, fino al mondo degli sport invernali. \u00abIl \"Libro della neve\" \u00e8 frutto di una pluridecennale frequentazione di Brevini con biblioteche e ghiacciai, vette e volumi, rotte artiche e aule universitarie. Il risultato \u00e8 uno spettacolare trattato di nivologia che scandaglia miti e archetipi, mode e leggende, con un testo che si presta a letture rapsodiche ed errabonde e con un corredo di immagini abbagliante\u00bb (M. Tedeschi. Corriere della sera, 10 dicembre 2019). \"Il libro della neve\" ha vinto il premio Itas 2020.\nHa presieduto il Centro studi \u00abCarlo Porta\u00bb, che la Regione Lombardia ha fondato presso il Circolo Filologico di Milano, progettando il \"Vocabolario storico dei dialetti lombardi\". In collaborazione con la Regione Lombardia e con il Piccolo Teatro di Milano, \u00e8 stato direttore artistico delle due edizioni della rassegna \"Volgar' Eloquio. Musica, teatro, poesia in dialetto\" svoltasi nel 2009 nel capoluogo lombardo. \u00c8 presidente del Premio letterario promosso da Luberg presso l'universit\u00e0 di Bergamo.\n\u00c8 stato responsabile scientifico a livello mondiale per l'Anno Internazionale delle Montagne proclamato dall'ONU nel 2002; nel 2003 ha coordinato la ricerca \u00abMontagne e comunicazione\u00bb promossa dalla Societ\u00e0 economica valtellinese; nello stesso anno \u00e8 stato direttore scientifico del Progetto \u00abMontagne Sicure\u00bb varato dal Governo della Repubblica Italiana e gestito dall'Istituto Nazionale di Ricerche sulla Montagna in collaborazione con diversi altri enti; sempre nel 2003 ha condotto su Rai 3 la trasmissione settimanale \"QM-Qui Montagne\"; nel 2004-05 \u00e8 stato Direttore della Comunicazione dei Campionati Mondiali Fis di sci alpino (Bormio, Lombardia, 2005).\nHa scritto su \"Panorama\" e \"L'Espresso\" . Attualmente collabora al \"Corriere della Sera\"."}
{"id": "3189328", "revid": "2179318", "url": "https://it.wikipedia.org/wiki?curid=3189328", "title": "Alessandro Melchiori", "text": "Biografia.\nFiglio di un ufficiale dell'esercito, divenne Segretario del Fascio di combattimento di Brescia (aprile 1919 - 1920), e fu legionario fiumano. Inviato come commissario del PNF della Calabria nel 1923. Membro del Gran Consiglio dal 1924 al 1930.\nNel giugno 1924 venne nominato nella direzione nazionale del PNF.\nSegretario nazionale del Partito Nazionale Fascista dall'8 agosto del 1924 al 12 febbraio del 1925, fu poi vice segretario fino all'ottobre 1930.\nConsole Generale e poi Luogotenente Generale della M.V.S.N. Melchiori fu deputato alla Camera dal 1929 al 1939. Partecip\u00f2 come volontario alla guerra d'Etiopia (1935-1936), come capitano dei bersaglieri, dove fu insignito della medaglia d'argento al V.M.\nNel 1939 divenne consigliere nazionale della Camera dei Fasci e delle Corporazioni, fino all'agosto 1943.\nAder\u00ec alla Repubblica Sociale Italiana ricoprendo il ruolo di Ispettore generale del Corpo dei bersaglieri. Dopo la guerra fu prigioniero fino al 1946 nel Campo di concentramento internati di Laterina, vicino ad Arezzo, e dopo l'amnistia Togliatti si trasfer\u00ec in Brasile."}
{"id": "3189331", "revid": "767487", "url": "https://it.wikipedia.org/wiki?curid=3189331", "title": "Fleeing from the Fleas", "text": "Fleeing from the Fleas \u00e8 un cortometraggio muto del 1914 diretto da Marshall Neilan. Il regista appare anche tra gli interpreti a fianco di Ruth Roland, John E. Brennan, Freddie Fralick, Laura Oakley e Victor Rodman.\nIl film venne prodotto dalla Kalem Company e distribuito dalla General Film Company, che lo fece uscire nelle sale il 3 luglio 1914.\nDistribuzione.\nNelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem, il documentario \"Trooping the Colors\""}
{"id": "3189335", "revid": "729019", "url": "https://it.wikipedia.org/wiki?curid=3189335", "title": "Sindrome dell'angolo pontocerebellare", "text": "La sindrome dell'angolo pontocerebellare \u00e8 un quadro clinico che nella maggioranza dei casi \u00e8 conseguenza di un neurinoma dell'VIII nervo cranico.\nEvoluzione e quadro clinico.\nLa neoplasia, che origina dalla componente vestibolare del nervo, tende a crescere lentamente nel canale uditivo interno e successivamente invade l'angolo pontocerebellare, delicata area al confine tra cervelletto e tronco encefalico. Clinicamente insorge con una ipoacusia sensoriale, per interessamento dell'VIII nervo. Poi si ha una lesione del VII nervo (facciale) e del V (trigemino). Pi\u00f9 tardivamente viene colpito il VI nervo (abducente). Alla fine si avr\u00e0 atassia per il coinvolgimento del cervelletto e ipertensione endocranica."}
{"id": "3189336", "revid": "2139410", "url": "https://it.wikipedia.org/wiki?curid=3189336", "title": "Riale (Formazza)", "text": "Riale (\"Kehrb\u00e4ch(i)\" in tedesco, \"Cherb\u00e4ch\" in walser) \u00e8 una frazione italiana situata nell'estremo Nord della regione Piemonte.\nLa frazione fa parte del comune piemontese di Formazza, nella provincia del Verbano-Cusio-Ossola.\nRiale \u00e8 la frazione pi\u00f9 settentrionale del Piemonte ed \u00e8 situata a 1718 m sul livello del mare sulle Alpi Centrali (Lepontine). L'introito economico principale della frazione \u00e8 il turismo, presente nel luogo soprattutto per sport (sci), escursionismo, villeggiatura.\nRinomata la produzione di formaggio di alpeggi di alta montagna denominato Bettelmatt, dal nome dell'omonima alpe e cima.\nDi inverno \u00e8 presente un percorso per lo sci di fondo che comprende gran parte della piana.\nIl nome Riale indica il luogo dove il riale di Valtoggia, anticamente considerata la sorgente del Toce, confluisce nella Val Formazza.\nDiga.\nRiale si trova in stretta vicinanza con la Diga di Morasco, lunga 565 metri e alta 55, creata negli anni 30 per generare energia elettrica soddisfacendo i bisogni della valle.\nLa costruzione della diga ha sommerso l'antico villaggio di Morasco.\nEscursionismo alpino.\nInteressanti mete turistiche dell'alta val Formazza sono il rifugio 3A, sopra il ghiacciaio Siedel, posto a 2922\u00a0m s.l.m. con 80 posti letto e il rifugio Claudio e Bruno presso il lago del Sabbione, posto a 2710\u00a0m s.l.m. con 90 posti letto."}
{"id": "3189339", "revid": "287204", "url": "https://it.wikipedia.org/wiki?curid=3189339", "title": "Atassia ottica", "text": ""}
{"id": "3189341", "revid": "767487", "url": "https://it.wikipedia.org/wiki?curid=3189341", "title": "Rube, the Interloper", "text": "Rube, the Interloper \u00e8 un cortometraggio muto del 1914 diretto da Marshall Neilan. Il regista appare anche tra gli interpreti con Ruth Roland, John E. Brennan e Jeanette Hoffman.\nIl film venne prodotto dalla Kalem Company e distribuito dalla General Film Company, che lo fece uscire nelle sale il 10 luglio 1914.\nDistribuzione.\nDistribuito dalla General Film Company, nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Kalem, \"In Old England\"."}
{"id": "3189346", "revid": "599013", "url": "https://it.wikipedia.org/wiki?curid=3189346", "title": "Antonio Albano", "text": "Biografia.\nSposatosi con Anna, ha due figli, Lino e Andrea.\nCarriera.\nNasce e cresce a Fuorigrotta, quartiere di Napoli, e sin da giovane \u00e8 subito notato dalla societ\u00e0 partenopea, nella quale fa tutta la trafila delle giovanili partendo dai \"Giovanissimi\" fino ad arrivare in prima squadra.\nDebutt\u00f2 in campionato con la Sessana, disputando 21 partite nella Serie D 1972-1973 durante le quali mise a segno 8 reti.\nTorn\u00f2 al Napoli, dove rimase nelle due stagioni successive, nelle quali i partenopei sfiorarono lo scudetto. Albano gioc\u00f2 in azzurro 15 partite, le uniche in massima serie della sua carriera, senza segnare reti. In particolare, collezion\u00f2 11 presenze nel campionato 1973-1974, concluso dai partenopei al 3\u00ba posto, e 4 gettoni l'anno seguente, nel quale la squadra campana conquist\u00f2 il 2\u00ba posto. Il debutto avvenne il 18 novembre 1973, subentrando a Riccardo Mascheroni al 61' della gara pareggiata per 1-1 sul campo della .\nDopo una breve esperienza al , con la cui maglia disput\u00f2 una partita in Serie B mettendo a segno una rete, nel mercato autunnale del campionato 1975-1976 si trasfer\u00ec in Serie C alla . Successivamente milit\u00f2 per due stagioni nella Paganese, ancora in Serie C. Nel 1978 approda alla Frattese alla corte di Mr. Can\u00e9 nelle due stagioni con i Nerostellati vince una promozione in Serie C . Gli ultimi anni li trascorre al Real Marcianise per poi chiudere nel 1984 la carriera in quarta serie col Valdarno.\nSi ritira dal calcio a soli 26 anni, tornando a una vita pi\u00f9 umile. In seguito trova lavoro in una farmacia: nel 1992, dopo aver incontrato casualmente Lino Russo, il medico del Napoli, entra a far parte dello staff medico dei partenopei come magazziniere. Fin da giovane conosce Paolo Cannavaro. Inoltre, \u00e8 attribuito a lui il lancio di Fabio Cannavaro, fratello di Paolo che in seguito diverr\u00e0 campione del mondo nel 2006 e che all'epoca, nonostante fosse ancora nelle giovanili del Napoli, stava per essere ceduto: Marcello Lippi avrebbe cominciato a schierarlo proprio su consiglio di Albano."}
{"id": "3189348", "revid": "767487", "url": "https://it.wikipedia.org/wiki?curid=3189348", "title": "Sindrome di Tapia", "text": "La sindrome di Tapia \u00e8 una condizione clinica caratterizzata da paralisi dei nervi vago (X) e ipoglosso (XII). Occasionalmente pu\u00f2 essere interessato anche il nervo accessorio (XI).\nEponimo.\nLa sindrome prende il nome dall'otorinolaringoiatra spagnolo Antonio Garc\u00eda Tapia (1875 - 1950).\nEziologia.\nLa causa \u00e8 in genere un trauma del punto in cui ipoglosso e vago si incrociano. Si ha quindi emiparesi linguale e paralisi del nervo laringeo ricorrente."}
{"id": "3189357", "revid": "767487", "url": "https://it.wikipedia.org/wiki?curid=3189357", "title": "The Bingville Fire Department", "text": "The Bingville Fire Department \u00e8 un cortometraggio muto del 1914 diretto da Marshall Neilan che ne \u00e8 anche l'interprete insieme a Ruth Roland.\nProduzione.\nIl film venne prodotto dalla Kalem Company.\nDistribuzione.\nDistribuito dalla General Film Company, che lo fece uscire nelle sale il 24 luglio 1914."}
{"id": "3189360", "revid": "767487", "url": "https://it.wikipedia.org/wiki?curid=3189360", "title": "The Deadly Battle at Hicksville", "text": "The Deadly Battle at Hicksville \u00e8 un cortometraggio muto del 1914 scritto, diretto e interpretato da Marshall Neilan. L'attrice Ruth Roland \u00e8 la protagonista della storia, una sorta di parodia sulla guerra di secessione.\nProduzione.\nIl film venne prodotto dalla Kalem Company\nDistribuzione.\nDistribuito dalla General Film Company, usc\u00ec nelle sale cinematografiche statunitensi il 31 luglio 1914. Venne distribuito nuovamente nel 1917."}
{"id": "3189363", "revid": "767487", "url": "https://it.wikipedia.org/wiki?curid=3189363", "title": "Don't Monkey with the Buzz Saw", "text": "Don't Monkey with the Buzz Saw \u00e8 un cortometraggio del 1914 diretto da Marshall Neilan e interpretato da Ruth Roland.\nIl film venne prodotto dalla Kalem Company e distribuito dalla General Film Company, che lo fece uscire nelle sale il 7 agosto 1914."}
{"id": "3189368", "revid": "729019", "url": "https://it.wikipedia.org/wiki?curid=3189368", "title": "Cattedrale dei Santi Pietro e Paolo (Abomey)", "text": "La cattedrale dei Santi Pietro e Paolo \u00e8 la cattedrale di Abomey, capoluogo di 65.000 abitanti del dipartimento di Zou, nello stato del Benin.\nLa chiesa \u00e8 sede della cattedra vescovile della diocesi di Abomey."}
{"id": "3189369", "revid": "767487", "url": "https://it.wikipedia.org/wiki?curid=3189369", "title": "A Substitute for Pants", "text": "A Substitute for Pants \u00e8 un cortometraggio del 1914 diretto da Marshall Neilan e interpretato da Ruth Roland.\nIl film venne prodotto dalla Kalem Company e distribuito dalla General Film Company, che lo fece uscire nelle sale il 14 agosto 1914."}
{"id": "3189370", "revid": "767487", "url": "https://it.wikipedia.org/wiki?curid=3189370", "title": "Anne no nikki", "text": " \u00e8 un film d'animazione del 1995 diretto da Akinori Nagaoka.\nLa pellicola \u00e8 stata prodotta dallo studio Madhouse e ancora inedita in Italia. La storia \u00e8 tratta dal \"Diario\" scritto da Anna Frank dal 1942 al 1944 durante la sua clandestinit\u00e0, prima di essere catturata e uccisa nei campi di sterminio nazisti.\nL'anime \u00e8 il remake di \", anime prodotto dalla Nippon Animation nel 1978 per la regia di Eiji Okabe e anch'esso ancora inedito in Italia.\nTrama.\nAnna Frank \u00e8 una ragazzina ebrea di 13 anni che vive ad Amsterdam durante la seconda guerra mondiale. Grazie all'avvedutezza del padre che si rende conto del pericolo che gli ebrei stanno correndo, si nasconde in una cantina per sfuggire ai rastrellamenti con tutta la sua famiglia e altre quattro persone. In quel luogo le otto persone vivranno per oltre due anni nel buio quasi assoluto, con la paura di essere scoperti.\nDurante questo periodo la giovane Anna scrive un diario, descrivendo la sua vita giorno per giorno, il suo rapporto conflittuale con la madre e la storia del suo primo amore con Peter, il ragazzo che vive nascosto assieme a lei. Nel diario Anna scrive i suoi sogni pi\u00f9 segreti.\nLa storia termina con l'irruzione dei nazisti nel nascondiglio e la cattura di Anna e della sua famiglia. Solo il diario, che Anna all'ultimo momento decide di non portare con s\u00e9, rimarr\u00e0 a testimonianza della storia della ragazza."}
{"id": "3189375", "revid": "287204", "url": "https://it.wikipedia.org/wiki?curid=3189375", "title": "Areo I", "text": "Biografia.\nAlla morte del nonno Cleomene II, Areo, che era figlio del primogenito Acrotato premorto al padre, gli succedette grazie all'appoggio della gherusia, nonostante fosse in tenera et\u00e0 e al trono aspirasse anche lo zio Cleonimo, che mantenne la reggenza per una quindicina d'anni.\nRegno.\nDurante il lungo regno di Areo, Sparta riassume un ruolo militare e politico attivo, ponendosi di nuovo a capo di una lega peloponnesiaca. Nonostante la lega fosse stata sconfitta dalla lega etolica nel 281-280 a.C., Sparta continu\u00f2 ad intervenire anche all'esterno del Peloponneso.\nMentre Areo comandava una spedizione militare a Creta, in aiuto di Gortina nella sua guerra contro Cnosso, il re d'Epiro Pirro, invitato da Cleonimo, pose l'assedio a Sparta. La citt\u00e0 resistette e Pirro fu cacciato al rientro di Areo da Creta.\nNel corso della guerra cremonidea, Areo tent\u00f2 con tre successive spedizioni militari di sottrarre Corinto ai Macedoni, ma fu ucciso durante il terzo tentativo, nel 265 a.C.. Gli successe il figlio Acrotato.\nRapporti con i Giudei.\nIn un passo del Primo libro dei Maccabei si parla di una lettera che un certo \"Dareios\" avrebbe inviato al sommo sacerdote Onia sostenendo l'origine comune di Spartani ed Ebrei. Il nome \u00e8 generalmente emendato in Areo e si pensa che si tratti di Areo I.\nL'originalit\u00e0 della lettera \u00e8 stata messa fortemente in discussione ed \u00e8 considerata generalmente un falso del II secolo a.C.; tuttavia il fatto che la lettera sia stata attribuita al re Areo I \u00e8 prova del grande prestigio che questo sovrano aveva assunto nel III secolo a.C. e dell'importanza della politica spartana a livello internazionale durante il suo regno, come emerge dall'alleanza stretta con i Tolomei e la formazione dell'alleanza anti-macedone che port\u00f2 poi alla guerra cremonidea."}
{"id": "3189378", "revid": "767487", "url": "https://it.wikipedia.org/wiki?curid=3189378", "title": "Sherlock Bonehead", "text": "Sherlock Bonehead \u00e8 un cortometraggio del 1914 diretto da Marshall Neilan e interpretato da John E. Brennan.\nIl film venne prodotto dalla Kalem Company e distribuito dalla General Film Company, che lo fece uscire nelle sale statunitensi il 21 agosto 1914."}
{"id": "3189380", "revid": "59912", "url": "https://it.wikipedia.org/wiki?curid=3189380", "title": "Siro D'Alessandro", "text": "Carriera.\nMediano cresciuto calcisticamente nel , vi debutt\u00f2 giocandovi una sola partita in Serie A, il pareggio in trasferta del 26 dicembre 1971 contro il per 0-0, in un campionato concluso dai partenopei all'8\u00ba posto.\nRimase quindi i tre anni successivi in Campania in Serie C, prima alla neopromossa Juventus Stabia e poi per due stagioni alla , dove al primo anno, con la squadra appena approdata alla Serie C, si sfior\u00f2 la promozione in Serie B con il 3\u00ba posto finale.\nSi trasfer\u00ec poi in Sicilia, dove milit\u00f2 nei due anni successivi, prima al Marsala e poi al .\nTorn\u00f2 nella natia Campobasso dove rimase con la squadra locale sino alla fine del campionato 1978-1979, contribuendo prima all'ammissione alla nuova Serie C1 e poi a un quarto posto nella categoria; al termine di quel campionato si trasfer\u00ec per un anno al , allora militante in Serie B, quindi nella stessa categoria al (la squadra con cui milit\u00f2 pi\u00f9 a lungo, conoscendovi la retrocessione nella stagione 1981-1982 e l'immediata promozione l'anno seguente con il 1\u00ba posto finale) e poi al Cagliari, con cui termin\u00f2 la carriera ad alto livello, disputando in totale 178 gare in Serie B con 3 reti all'attivo.\nDisput\u00f2 la sua ultima stagione da calciatore in Serie C1 con la maglia del Benevento in una stagione infelice per la squadra.\nDal 2011 \u00e8 coordinatore della scuola calcio di Campobasso."}
{"id": "3189383", "revid": "767487", "url": "https://it.wikipedia.org/wiki?curid=3189383", "title": "When Men Wear Skirts", "text": "When Men Wear Skirts \u00e8 un cortometraggio del 1914 scritto e diretto da Marshall Neilan che, nel cast, appare anche come attore a fianco di Ruth Roland.\nIl film venne prodotto dalla Kalem Company e distribuito dalla General Film Company, che lo fece uscire nelle sale statunitensi il 28 agosto 1914."}
{"id": "3189392", "revid": "767487", "url": "https://it.wikipedia.org/wiki?curid=3189392", "title": "Torremolinos 73 - Ma tu lo faresti un film porno?", "text": "Torremolinos 73 - Ma tu lo faresti un film porno? (\"Torremolinos 73\") \u00e8 un film del 2003 scritto e diretto da Pablo Berger. Il titolo del film \u00e8 un riferimento sia all'anno in cui \u00e8 ambientata la vicenda, sia alla citt\u00e0 spagnola in cui il protagonista del film gira quello che dovrebbe essere il suo debutto cinematografico.\nTrama.\nSpagna, 1973: a causa della scarsissima richiesta delle enciclopedie che vende, Alfredo Lopez viene invitato dal suo principale a seguire, insieme ai suoi colleghi e sua moglie Carmen, un corso di aggiornamento indetto da una societ\u00e0 del Nord Europa. Ma Alfredo e i suoi colleghi si trovano davanti a qualcosa di inaspettato: gli viene fatta una proposta che consiste nel girare una serie di cortometraggi a sfondo sessuale sulla vita di coppia, materiale da inserire poi in un'enciclopedia da vendere nel mercato del nord. I problemi finanziari che stanno attraversando costringono Alfredo e Carmen ad accettare questa balorda richiesta.\nMuniti di una videocamera, i due coniugi iniziano cos\u00ec a girare diversi video amatoriali che riscuotono immediatamente un incredibile successo, generando un gran benessere economico alla famiglia Lopez. Ma quello che Alfredo e la moglie non sanno \u00e8 che la fantomatica enciclopedia nordica non esiste e i loro filmini finiscono nel circuito pornografico, creando loro grande imbarazzo. Intanto Alfredo, appassionatosi alla regia grazie alla visione dei film di Ingmar Bergman, realizza il sogno di girare un film vero e proprio, con protagonista Carmen e Magnus, uno sconosciuto attore danese, raccomandato dalla produzione (nordica) del suo film. Ma ancora una volta i coniugi Lopez sono stati presi in giro: il sogno di dirigere una pellicola d'autore cede il passo alla volont\u00e0 dei produttori di dirigere un film a luci rosse, vista la presenza di Carmen, divenuta, a sua insaputa, una vera e propria stella del porno nel Nord Europa.\nDistribuzione.\nIl film usc\u00ec nelle sale italiane il 6 marzo 2006."}
{"id": "3189393", "revid": "30753", "url": "https://it.wikipedia.org/wiki?curid=3189393", "title": "Universit\u00e0 degli studi di Napoli l'Orientale", "text": ""}
{"id": "3189394", "revid": "1602064", "url": "https://it.wikipedia.org/wiki?curid=3189394", "title": "Cimiteria", "text": "Cimiteria \u00e8 una serie a fumetti horror per adulti pubblicata in Italia dal 1977 al 1984.\nStoria editoriale.\nLa serie venne edita per 119 numeri contenenti 136 episodi e 3 albi fuori serie. Venne disegnata da Carlo Panerai, Di Stefano, Todaro, Nisco e Studio Leonetti mentre le copertine furono realizzate da Emanuele Taglietti, Alessandro Biffignandi e Germano Bonazzi. La serie venne ristampata, seppur parzialmente, diverse volte: alla fine degli anni settanta nella collana \"I Nobel del Fumetto\", negli anni ottanta nelle collane \"Super Cimiteria\" e \"Orrornero\" e negli anni novanta nelle collana \"Serie Star\" e \"Serie Argento\". Nel 2018 sono state realizzate nuove storie con gli stessi personaggi.\nTrama.\nGiovane ragazza morta per non ben precisati motivi, la protagonista, trasportata in un cimitero il cui custode \u00e8 un gobbo deforme di tendenze necrofile di nome Quasimodo, che la disseppellisce per congiungersi carnalmente con essa, viene l\u00ec riportata in vita, con l'aiuto di riti magici e macchine impieganti elettricit\u00e0, dal mago negromante John Finimore, di tendenze uraniste, il quale, perseguitato proprio per le sue preferenze sessuali, si era ivi rifugiato.\nIn conseguenza dell'elettricit\u00e0 utilizzata per resuscitarla, la ragazza, ribattezzata per l'occasione Cimiteria, presenta (almeno inizialmente - la perder\u00e0 poi a un certo punto della serie) la mortale caratteristica di avere il sesso capace di fulminare chi cercasse di giacere con lei tentando di avervi rapporti sessuali vaginali."}
{"id": "3189398", "revid": "339392", "url": "https://it.wikipedia.org/wiki?curid=3189398", "title": "Gortina (Candia)", "text": ""}
{"id": "3189399", "revid": "110157", "url": "https://it.wikipedia.org/wiki?curid=3189399", "title": "Mal\u00e9 B\u0159ezno (Most)", "text": "Mal\u00e9 B\u0159ezno \u00e8 un comune della Repubblica Ceca facente parte del distretto di Most, nella regione di \u00dast\u00ed nad Labem."}
{"id": "3189402", "revid": "1543377", "url": "https://it.wikipedia.org/wiki?curid=3189402", "title": "Germano Facetti", "text": "\u00c8 stato art director della Penguin Books dal 1960 al 1972 e un importante esponente della grafica editoriale.\nBiografia.\nNato a Milano nel 1926, all'et\u00e0 di diciassette anni, nell'autunno del 1943, Facetti venne arrestato dalla polizia come membro armato della Resistenza e, dopo alcuni mesi di detenzione a San Vittore, deportato a Gusen, sottocampo di Mauthausen, in Austria. Qui conobbe e strinse amicizia con i compagni di prigionia Lodovico Barbiano di Belgiojoso e il collega Gian Luigi Banfi. Venne liberato a maggio del 1945 dalle truppe alleate. \nDi questa dolorosa esperienza rimane un Taccuino, contenente appunti, fotografie, disegni e poesie di Facetti e Belgiojoso raccolti durante il periodo di prigionia e successivamente, conservato per anni chiuso in un cassetto, in una \"scatola gialla\".\nRientrato a Milano, Facetti riprese gli studi e frequent\u00f2 lo studio BBPR (Banfi, Belgiojoso, Peressutti e Rogers) come disegnatore; cominci\u00f2 inoltre a svolgere ricerche in archivio per la rivista Domus fondata da Ernesto Nathan Rogers. Lavor\u00f2 con i gruppi comunisti milanesi per ricostruire le scuole. In quel periodo conobbe Mary Crittall, giovane architetto inglese che collaborava con lo studio BBPR; nel 1950 Germano spos\u00f2 Mary e si trasfer\u00ec a Londra. \nNegli anni cinquanta Facetti studi\u00f2 tipografia alla Central School of Arts and Crafts e inizi\u00f2 l'attivit\u00e0 di designer, collaborando con British Olivetti; in seguito indirizz\u00f2 sempre pi\u00f9 il suo interesse verso la grafica editoriale e per un certo tempo lavor\u00f2 come editing artistico all'Aldus Books. Frequentava il Caff\u00e8 Torino in Old Compton Street, ritrovo abituale dell'avanguardia londinese.\nDopo una breve parentesi a Parigi, dove frequent\u00f2 gli ambienti cinematografici, divenendo amico di Alain Resnais e di Agn\u00e8s Varda, e lavorando con Chris Marker, nel 1960 Facetti, tornato a Londra, approd\u00f2 alla Penguin Books, divenendone art director. Durante questo periodo la produzione della Penguin si dilat\u00f2 e si svilupp\u00f2 in molte collane. Cominciando con la serie del crimine nel 1962, Facetti dette ai Penguin un'impostazione pi\u00f9 visuale, in luogo di quella tipografica: il suo pi\u00f9 grande successo fu il nuovo disegno dei classici con sfondo nero. Egli collabor\u00f2 anche ad istituire la Design and Art Directors Association di Londra e ne progett\u00f2 la prima esposizione.\nDal 1967 al 1969 Facetti fu Presidente dell'Alliance Graphique Internationale e alla fine degli anni sessanta fu consulente artistico alla Purnell's History of the Twenthieth Century.\nNel 1970 produsse il film \"V\u00ecctoria Excetera\" sulla statuaria imperiale degli edifici londinesi e nel 1971 pubblic\u00f2 con Alan Fletcher un'antologia illustrata dell'identit\u00e0 grafica: \"Identit\u00e0 Kits. A Pictorial Survey of Visual Signals\".\nNel 1972 Facetti lasci\u00f2 Londra per tornare in Italia e inizi\u00f2 a dedicarsi all'attivit\u00e0 di consulente editoriale, quindi anche all'insegnamento, sempre in Italia come in Inghilterra e negli Stati Uniti. Collabor\u00f2 tra gli altri con Timelife, Jonathan Cape, e Rizzoli.\nDi questi anni fu la sua impresa editoriale pi\u00f9 significativa: la storia illustrata del Parlamento Italiano in venti volumi.\n\u00c8 morto a Sarzana, dove risiedeva, l'8 aprile 2006."}
{"id": "3189404", "revid": "801704", "url": "https://it.wikipedia.org/wiki?curid=3189404", "title": "Markvartice", "text": "Markvartice pu\u00f2 riferirsi a diversi toponimi della Repubblica Ceca:"}
{"id": "3189409", "revid": "110157", "url": "https://it.wikipedia.org/wiki?curid=3189409", "title": "Josefov (Karlovy Vary)", "text": "Josefov (in tedesco \"Josefsdorf\") \u00e8 un comune della Repubblica Ceca facente parte del distretto di Sokolov, nella regione di Karlovy Vary. L'abitato di Josefov dista circa 7km dal suo capoluogo Sokolov.\nLa prima menzione scritta riguardo al paese nelle cronache locali risale al 1833.\nIl comune di Josefov \u00e8 diviso in 4 centri abitati: (tra parentesi il nome tedesco in uso fino al 1945)"}
{"id": "3189410", "revid": "767487", "url": "https://it.wikipedia.org/wiki?curid=3189410", "title": "John Wiggins", "text": "Biografia.\nDopo aver iniziato a suonare all'et\u00e0 di quattordici anni, influenzato dai Deep Purple, esord\u00ec professionalmente nel 1979, fondando i Deep Machine. Nel 1983, dopo una breve parentesi con i Lone Wolf, si un\u00ec ai Tokyo Blade in sostituzione di Ray Dismore: con il gruppo di Salisbury fece il suo esordio discografico pubblicando tre album in due anni e partecip\u00f2 a diversi tour come spalla di artisti noti nel panorama hard rock e heavy metal.\nAbbandonati i Tokyo Blade in seguito allo scioglimento avvenuto nel 1986, Wiggins si un\u00ec ai Battlezone di Paul Di'Anno, gruppo con il quale collabor\u00f2 per la registrazione di \"Children of Madness\". A causa del collasso del gruppo, avvenuto poco dopo la pubblicazione del disco, Wiggins fu costretto ad abbandonare: ricomparve sulle scene musicali nel 1995, in occasione della prima riunione dei Tokyo Blade.\nSubito dopo la fine della riunione dei Tokyo Blade (avvenuta nel 1997 dopo la pubblicazione di \"Burning Down Paradise\"), Wiggins partecip\u00f2, assieme ad alcuni dei membri fuoriusciti dal gruppo di Andy Boulton, ad una nuova reincarnazione dei Battlezone che pubblic\u00f2, nel 1998, l'album \"Feel My Pain\". A partire dal 2009 fu invece incluso nella seconda riunione dei Tokyo Blade."}
{"id": "3189414", "revid": "933835", "url": "https://it.wikipedia.org/wiki?curid=3189414", "title": "Mal\u00fd", "text": ""}
{"id": "3189416", "revid": "701660", "url": "https://it.wikipedia.org/wiki?curid=3189416", "title": "Stimmate di san Francesco (Gentile da Fabriano)", "text": "Le Stimmate di san Francesco \u00e8 un dipinto a tempera e oro su tavola (87x64 cm) di Gentile da Fabriano, databile al 1420 circa e conservato nella Fondazione Magnani-Rocca di Mamiano di Traversetolo (Parma). L'opera era il lato posteriore di uno stendardo processionale, sul cui recto si trovava la scena dell'\"Incoronazione della Vergine\", oggi al Getty Center di Los Angeles.\nStoria.\nLo stendardo venne dipinto per una confraternita domiciliata presso il convento di San Francesco a Fabriano, citt\u00e0 natale del pittore in cui aveva fatto ritorno da Brescia, dopo i successi veneziani, nella primavera del 1420, ma solo per pochi mesi: ad agosto egli risultava gi\u00e0 a Firenze.\nProbabilmente fece da intermediario tra i confratelli e il pittore Ambrogio de' Bizochis, cugino del cognato Egidio, che aveva infatti sposato la sorella di Gentile.\nDescrizione e stile.\nLa scena ha una composizione abbastanza tradizionale, derivata da moduli giotteschi. Francesco, in primo piano a sinistra, distende le braccia verso il crocifisso apparso in cielo tra serafini e dalle ferite della Passione partono raggi che vanno a creare le stimmate del santo. La scena \u00e8 ambientata sullo sfondo di una roccia ispida punteggiata da alberi e arbusti, mentre a destra si vede frate Leone, fedele compagno di Francesco, che, sdraiato, si copre gli occhi con una mano per pararsi dall'apparizione sfolgorante di Cristo, mentre pi\u00f9 indietro si vede una chiesetta che simboleggia il santuario della Verna.\nIl fascino dell'opera risiede soprattutto nella luce intensa, che invade la scena ed ha un valore innanzitutto mistico, oltre che di scelta stilistica. La fonte luminosa \u00e8 dietro al crocifisso e sembra sprigionarsi dal fondo oro, screziando il paesaggio, facendo brillare il fogliame e i fili d'erba, nonch\u00e9 le ghiande delle querce, rappresentate con viva naturalezza.\nQueste ricerche luministiche, ben visibili anche nelle pieghe del saio di san Francesco, dalla massa cos\u00ec scultorea, divennero da quegli anni una delle caratteristiche pi\u00f9 marcate dello stile maturo dell'artista, culminante nelle opere del periodo fiorentino.\nNel nimbo di Francesco si trova l'iscrizione del nome \"Franciscus\"."}
{"id": "3189419", "revid": "1573940", "url": "https://it.wikipedia.org/wiki?curid=3189419", "title": "Boophis boehmei", "text": "Boophis boehmei \u00e8 una rana della famiglia Mantellidae, endemica del Madagascar.\nDescrizione.\n\u00c8 una rana di piccole dimensioni (25\u201330\u00a0mm di lunghezza nei maschi, sino a 35\u00a0mm nelle femmine), con una livrea bruna macchiettata di nero sul dorso e di bianco sui fianchi; il ventre \u00e8 color crema. L'iride \u00e8 bruna con margine circolare rossastro.\nDistribuzione e habitat.\nL'areale di questa specie comprende il Madagascar orientale, da Andasibe a nord sino ad Andohahela a sud, estendendosi all'area di Ambohitantely nel Madagascar centrale. Il suo habitat \u00e8 la foresta pluviale, da 400\u00a0m a 1.500\u00a0m di altitudine.\nBiologia.\n\u00c8 una specie terricola, la cui riproduzione \u00e8 legata alla presenza di corsi d'acqua.\nIl maschio emette il suo richiamo durante la notte. Esso \u00e8 composto da due note disarmoniche di differente durata, con una frequenza tra 2 e 3 kHz.\nConservazione.\nLa \"IUCN Red List\" classifica \"Boophis boehmei\" come specie in pericolo di estinzione (\"Endangered\")."}
{"id": "3189421", "revid": "767487", "url": "https://it.wikipedia.org/wiki?curid=3189421", "title": "H\u0159ebeny", "text": "H\u0159ebeny (in tedesco Hartenberg) \u00e8 una frazione del comune di Josefov (Karlovy Vary), nella Repubblica Ceca, nel distretto di Sokolov.\nIl villaggio conta in tutto 34 abitazioni. Oltre al castello si erge in H\u0159ebeny anche una birreria, incendiata anni or sono ed oggi abbandonata.\nIl nome originale del villaggio deriva dalla roccia dura su cui sin dal XIII secolo si erge un castello, il castello di Hartenberg appunto. In questo castello si sono succeduti diversi signori, fino ad essere parzialmente trasformato, nel corso del XIX secolo, in una residenza signorile. Il castello fu distrutto dall'esercito tedesco in ritirata alla fine della seconda guerra mondiale, e, dopo la ricostruzione, distrutto di nuovo a pi\u00f9 tappe dai comunisti e da coloro che non amavano ricordare la precedente dominazione germanica. L'ultimo di questi atti di vandalismo, un incendio a met\u00e0 degli anni 80, lo ha ridotto a poco pi\u00f9 di un rudere pericolante.\nNegli ultimi 10 anni il governo della regione di Karlovy Vary lo ha eletto a patrimonio degno di tutela, e ne ha autorizzato delle opere di ricostruzione. Oggi il castello \u00e8 di propriet\u00e0 di un privato, che lo ha reso luogo di un campo di volontariato."}
{"id": "3189425", "revid": "767487", "url": "https://it.wikipedia.org/wiki?curid=3189425", "title": "Men and Women (film 1914)", "text": "Men and Women \u00e8 un cortometraggio muto del 1914 diretto da James Kirkwood sotto la supervisione di David W. Griffith e interpretato da Lionel Barrymore e da Blanche Sweet.\nIl lavoro teatrale \"Men and Women\" di David Belasco e di Henry C. DeMille, da cui venne tratto il soggetto del film, era stato presentato in prima a Broadway il 21 ottobre 1890, interpretato da Maude Adams, Frank Mordaunt e Sydney Armstrong.\nIl film venne prodotto dalla Biograph e distribuito dalla General Film Company, che lo fece uscire nelle sale nell'agosto 1914.\nProduzione.\nIl film fu co-prodotto dalla Klaw &amp; Erlanger e dalla Biograph Company.\nDistribuzione.\nDistribuito dalla General Film Company, il film - un cortometraggio di trenta minuti - usc\u00ec nelle sale statunitensi nell'agosto 1914. Fu rieditato il 12 luglio 1916.\nLa pellicola esiste in un positivo 16\u00a0mm"}
{"id": "3189429", "revid": "767487", "url": "https://it.wikipedia.org/wiki?curid=3189429", "title": "Rolf (film)", "text": "Rolf \u00e8 un film del 1983 diretto da Mario Siciliano.\nTrama.\nRolf, un ex mercenario che ora si guadagna da vivere come pilota di elicotteri, riceve la visita di alcuni suoi amici dei tempi di quando era un mercenario, che vogliono essere aiutati in un'operazione di traffico di droga. Rolf si rifiuta di essere coinvolto nell'affare, cosa che fa arrabbiare i suoi ex amici e lo picchiano duramente. In seguito scopre che la sua ragazza \u00e8 stata violentata e uccisa, e si propone di scoprire se sono stati i suoi ex amici o il capo della polizia locale, che ha cercato di sbarazzarsi di Rolf per ottenere la ragazza per s\u00e9."}
{"id": "3189430", "revid": "1573940", "url": "https://it.wikipedia.org/wiki?curid=3189430", "title": "Crystallaria", "text": "Crystallaria \u00e8 un genere di pesci ossei d'acqua dolce appartenenti alla famiglia Percidae.\nDistribuzione.\nProvengono dal Nord America.\nDescrizione.\nPresentano un corpo sottile e allungato, non particolarmente colorato e di solito non di grandi dimensioni: la specie pi\u00f9 grande \u00e8 \"C. asprella\", che raggiunge i 16\u00a0cm.\nRiproduzione.\nSono ovipari.\nTassonomia.\nSono note solo due specie che vi appartengono:"}
{"id": "3189435", "revid": "339392", "url": "https://it.wikipedia.org/wiki?curid=3189435", "title": "HuffPo", "text": ""}
{"id": "3189436", "revid": "4239", "url": "https://it.wikipedia.org/wiki?curid=3189436", "title": "MSX-DOS", "text": "L'MSX-DOS \u00e8 un sistema operativo su disco sviluppato da Microsoft per gli home computer ad 8 bit compatibili con lo standard MSX. L'MSX DOS \u00e8 ispirato al CP/M anche se deriva dall'MS-DOS, di cui riprende non solo molti dei comandi ma anche il file system FAT12.\nStoria.\nQuando l'MSX-DOS fu scritto (1984) esisteva per i microprocessori ad 8 bit compatibili con l'Intel 8080 (come lo Z80) un solo sistema operativo su disco molto diffuso, il CP/M, di Digital Research. Questo DOS era molto usato in abbinamento ai sistemi Z80 per via del fatto che questo processore era basato su un'architettura estesa di quella dell'8080. Anche l'MS-DOS di Microsoft era ispirato al CP/M (vedi 86-DOS).\nPer far s\u00ec che l'MSX-DOS potesse far girare il software CP/M in circolazione (anche se leggermente modificato), Microsoft decise di implementare nel suo DOS delle funzionalit\u00e0 simili a quelle del BIOS del CP/M, routine che i sistemi CP/M utilizzavano per eseguire determinati compiti di gestione del disco, come l'apertura dei file ad esempio. Decise per\u00f2 di non utilizzare il gestore dei comandi del CP/M perch\u00e9 ritenuto poco intuitivo sostituendolo con un interprete a riga di comando (il command.com) derivato da quello del suo MS-DOS. Microsoft scelse anche il suo FAT12 come file system al posto di quello del CP/M, permettendo cos\u00ec ai dischi dell'MSX-DOS di poter essere usati sulle macchine MS-DOS, impiegando un solo sistema di formattazione e di gestione dei file. Questa scelta si rivel\u00f2 molto importante dato che i dischi formattati CP/M spesso non erano interscambiabili fra macchine diverse per via dei differenti schemi di formattazione utilizzati. Microsoft aggiunse anche all'MSX-DOS un insieme di comandi compatibili con quelli dell'MS-DOS ma non con quelli del CP/M e, per ultimo, convert\u00ec il sistema di pipeline del suo MS-DOS per l'MSX-DOS. \nIl risultato di tutto questo fu un DOS molto pi\u00f9 \"user friendly\" del CP/M ma (in linea di massima) compatibile con la maggior parte dei pacchetti software CP/M in circolazione come WordStar, Turbo Pascal, il compilatore M80 ed il linker \"L80\".\nCaratteristiche.\nL'MSX-DOS ed il BASIC esteso con il supporto ai dischi da 3\"\u00bd furono sviluppati congiuntamente da Microsoft per il nuovo standard per home computer MSX per aggiungere al BASIC le funzionalit\u00e0 per gestire i dischi e per dare al sistema un supporto di memorizzazione pi\u00f9 economico delle cartucce e pi\u00f9 performante rispetto alle cassette a nastro. Il BIOS standard degli MSX di serie non supportava le unit\u00e0 dischi per cui il sistema di espansione per implementare il supporto ai floppy era dotato di un'estensione ROM per il BIOS chiamata BDOS. Similarmente al , il BDOS era un livello software intermedio tra il BIOS e l'MSX-DOS che non solo metteva a disposizione dei nuovi comandi per gestire i dischi ma conteneva anche un sistema di boot grazie al quale era possibile avviare da floppy un vero e proprio sistema operativo. In questo caso il BDOS disattivava le ROM del BASIC per cui l'intero spazio indirizzi di 64 kB gestibili dal processore Z80 all'interno del computer MSX potevano essere utilizzati dal DOS o per altri dischi avviabili, ad esempio quelli contenenti i giochi. Contemporaneamente si poteva continuare ad accedere alla ROM del BIOS originale usando il meccanismo del bank switching per cui il software basato sul DOS poteva continuare ad usare le chiamate al BIOS per gestire l'hardware ed invocare le routine software contenute nella ROM principale. Questo era possibile anche con i comandi estesi del BASIC dato che il BDOS integrava un sistema base di accesso ai file anche senza l'uso di un interprete dei comandi.\nLa differenza pi\u00f9 rilevante tra l'MSX-DOS e l'MS-DOS era che il primo non usava il \"settore di boot\" del disco per l'avvio ma partiva usando le routine contenute nella ROM del BDOS ed utilizzava il valore di descrizione del tipo di supporto memorizzato nel primo byte della FAT per determinare i parametri del file system, a differenza dell'MS-DOS che conteneva questo valore nel settore di boot. Inoltre, dato che poteva esserci pi\u00f9 di un controller per unit\u00e0 dischi in 2 o pi\u00f9 porte di espansione, l'MSX-DOS poteva effettuare l'avvio da diverse unit\u00e0 dischi: ci\u00f2 significava che era possibile avere sia un'unit\u00e0 per i dischi da 5\"\u00bc sia un'unit\u00e0 per quelli da 3\"\u00bd con il sistema che poteva avviarsi da ognuna di esse, a seconda di quale contenesse un disco avviabile.\nVersioni migliorate.\nLa prima versione dell'MSX-DOS non gestiva le sub-directory, supporto che fu introdotto successivamente con la versione 2. I computer MSX-2 presentavano un orologio in tempo reale, che l'MSX-DOS poteva usare per marcare i metadati temporali dei file."}
{"id": "3189443", "revid": "287204", "url": "https://it.wikipedia.org/wiki?curid=3189443", "title": "Kaula", "text": ""}
{"id": "3189451", "revid": "767487", "url": "https://it.wikipedia.org/wiki?curid=3189451", "title": "The Kid (film 1910)", "text": "The Kid \u00e8 un cortometraggio muto del 1910 diretto da Frank Powell. Prodotto e distribuito dalla Biograph, il film usc\u00ec nelle sale il 14 aprile 1910.\nTrama.\nWalter Holden, rimasto vedovo, deve occuparsi del figlioletto che lui alleva con amore. Un giorno il bambino, giocando ai cowboy, vede una scala appoggiata su un mulino a vento dove \u00e8 salita Doris. La ragazza, volendo ammirare il bel panorama, si \u00e8 arrampicata fino in cima ma ora rimane prigioniera perch\u00e9 il bambino, per gioco, toglie la scala, immaginando di averla fatta prigioniera. Walter, cercando il figlio, arriva al mulino e libera la ragazza. Tra i due scocca una scintilla. Doris, irresistibilmente attratta dalla torre, ritorna l\u00ec e vi incontra di nuovo Walter. Il bambino, questa volta, imprigiona non solo Doris, ma anche suo padre. Cos\u00ec, quando finalmente i due riescono a scendere, hanno avuto tutto il tempo necessario per approfondire la loro conoscenza e ora il piccolo orfano avr\u00e0 di nuovo una mamma.\nDistribuzione.\nDistribuito dalla Biograph Company, il film - un cortometraggio in una bobina - usc\u00ec nelle sale statunitensi il 14 aprile 1910. Il copyright del film, richiesto dalla casa di produzione, fu registrato il 18 aprile con il numero J140598.\nNon si conoscono copie ancora esistenti della pellicola che viene considerata presumibilmente perduta."}
{"id": "3189453", "revid": "767487", "url": "https://it.wikipedia.org/wiki?curid=3189453", "title": "A Man with Three Wives", "text": "A Man with Three Wives \u00e8 un cortometraggio muto del 1909. La regia non \u00e8 firmata. Prodotto e distribuito dalla Edison Manufacturing Company, il film usc\u00ec nelle sale il 12 novembre 1909. \u00c8 l'esordio cinematografico di Blanche Sweet che diventer\u00e0 in seguito una delle attrici preferite di D.W. Griffith.\nTrama.\nUn uomo si ritrova sposato contemporaneamente con tre donne diverse, ne nasceranno scandalosi e divertenti equivoci.\nProduzione.\nIl film fu prodotto dalla Edison Manufacturing Company.\nDistribuzione.\nDistribuito dalla Edison Manufacturing Company, il film - un cortometraggio di 130 metri - usc\u00ec nelle sale cinematografiche degli Stati Uniti il 12 novembre 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Edison, \"His Masterpiece\"."}
{"id": "3189472", "revid": "767487", "url": "https://it.wikipedia.org/wiki?curid=3189472", "title": "Mao's Last Dancer", "text": "Mao's Last Dancer \u00e8 un film del 2009 diretto da Bruce Beresford, basato sull'omonimo libro autobiografico di Li Cunxin.\nIl film \u00e8 stato presentato per la prima volta il 13 settembre 2009, presso il Toronto International Film Festival.\n\u00c8 uscito negli Stati Uniti nell'agosto 2010 in 33 sale. Non \u00e8 invece mai stato distribuito nelle sale italiane."}
{"id": "3189483", "revid": "404338", "url": "https://it.wikipedia.org/wiki?curid=3189483", "title": "Rapporti civili", "text": ""}
{"id": "3189484", "revid": "404338", "url": "https://it.wikipedia.org/wiki?curid=3189484", "title": "Azione giudiziaria", "text": ""}
{"id": "3189497", "revid": "729019", "url": "https://it.wikipedia.org/wiki?curid=3189497", "title": "Erhard Milch", "text": "Biografia.\nIl servizio nella prima guerra mondiale.\nErhard Milch nacque il 30 marzo 1892 a Wilhelmshaven da Anton Milch, farmacista nella \"Kaiserliche Marine\", e Clara Rosenau.\nFu arruolato nell'esercito tedesco nel 1910, dove ricopr\u00ec il ruolo di sottotenente di artiglieria. In seguito fu trasferito nella \"Luftstreitkr\u00e4fte\", l'aeronautica militare dell'esercito, dove funse da osservatore aereo e da comandante del 6\u00ba gruppo caccia (\"Jagdgruppe 6\") negli ultimi giorni di guerra (quando era gi\u00e0 stato promosso capitano).\nLa parentesi civile e il contributo alla Luftwaffe.\nMilch si licenzi\u00f2 dall'esercito nel 1920 per iniziare a lavorare nell'aeronautica civile, e con il suo ex-commilitone Gotthard Sachsenberg, diede vita ad una piccola compagnia aerea a Danzica subordinata alla \"Lloyd Luftdienst\", a sua volta riunita sotto la \"Norddeutscher Lloyd\". La compagnia di Milch e Sachsenberg, che collegava Danzica ai Paesi Baltici, fu da loro denominata \"Lloyd Ostflug\". Nel 1923, quando la Lloyd Luftdienst si fuse con una sua rivale per formare la \"Deutsche Aero Lloyd\", Milch e Sachsenberg optarono per passare alle dipendenze della \"Junkers Luftverkehr\" dove tra l'altro Sachsenberg ricopr\u00ec la posizione di amministratore delegato fino al 1925, quando gli succedette Milch che, nel 1926, un\u00ec la sua azienda con la Deutsche Aero Lloyd diventando cos\u00ec di fatto il primo direttore della Deutsche LuftHansa (DLH), l'attuale Lufthansa.\nNel 1933, Milch entr\u00f2 come segretario di Stato nel nuovo \"Reichsluftfahrtministerium\" (Ministero dell'Aria del Reich), chiamato da Hermann G\u00f6ring. In questa nuova veste contribu\u00ec, dapprima come responsabile agli armamenti nonostante il vero mandante delle commesse militari fu Ernst Udet, alla nascita della Luftwaffe, manipolando in breve tempo l'industria aeronautica bellica a suo piacimento. In particolare, viet\u00f2 al progettista Willy Messerschmitt di presentare un progetto per un nuovo aereo da caccia, ma fortunatamente Messerschmitt riusc\u00ec ad aggirare la messa al bando e il suo Bf 109 vinse la gara con i concorrenti. La posizione di Milch all'interno del ministero ne risent\u00ec negativamente, ma a Messerschmitt non fu permesso acquisire la \"Bayerische Flugzeugwerke\" fino al luglio 1938.\nDubbi sulla sua appartenenza alla \"pura razza ariana\".\nNel 1935, durante il periodo storico di approvazione ed applicazione delle leggi di Norimberga, Milch risult\u00f2 indagato dalla Gestapo ed accusato di avere il padre ebreo. Lo stesso G\u00f6ring intervenne in tale occasione e soffoc\u00f2 le indagini facendo firmare alla madre di Milch un foglio nel quale lei affermava sotto giuramento che il vero padre non era il marito Anton ma Karl Brauer, cio\u00e8 lo zio. Se il padre di Erhard Milch fosse stato ufficialmente Anton, secondo la nuova legislazione sarebbe stato considerato un \"mezzosangue ebraico\", cio\u00e8 un Mischling. La questione fu a lungo controversa, anche in seguito ad un'intervista che Milch concesse a David Irving nel 1967, nella quale sostenne che sua madre Clara aveva una relazione incestuosa con suo zio Karl, ed Irving riport\u00f2 questa storia nella biografia pubblicata nel 1970. Sembra tuttavia, alla luce di recenti ricerche, che Erhard fosse figlio biologico di Anton e Clara Milch, e che le dichiarazioni giurate del 1933 fossero state rese col solo fine di evitare una persecuzione razziale.\nSeconda guerra mondiale.\nQuando inizi\u00f2 la seconda guerra mondiale Milch, ora generale, fu al comando della \"Luftflotte 5\" dal 12 aprile al 9 maggio 1940. Dopo la sconfitta della Francia fu promosso feldmaresciallo e nominato ispettore generale delle forze aeree. Milch in questo periodo fu anche a capo dei piani di produzione della Luftwaffe e i suoi errori condizionarono irrimediabilmente in negativo la superiorit\u00e0 aerea tedesca nel corso della guerra: i frequenti ordini, emanati da Hitler, di cambiamento delle specifiche degli aerei fecero s\u00ec che aziende come quella di Messerschmitt incontrassero difficolt\u00e0 a gestire la produzione, causando una diminuzione dei velivoli sfornati dalle fabbriche.\nQuando Adolf Hitler si suicid\u00f2 il 30 aprile 1945, Milch tent\u00f2 la fuga ma il 4 maggio fu arrestato da un commando Alleato sulla costa baltica tedesca. Quando si present\u00f2 al comandante Derek Mills-Roberts, gli consegn\u00f2 il suo bastone da feldmaresciallo, ma Roberts, che aveva visto gli orrori del campo di concentramento di Bergen-Belsen, glielo ruppe sulla testa.\nProcesso a Norimberga.\nIl processo contro Milch (ufficialmente gli Stati Uniti d'America contro Erhard Milch) fu il secondo dei processi secondari di Norimberga, dopo quello ai dottori.\nIl feldmaresciallo fu accusato il 14 novembre 1946 di aver commesso crimini di guerra e contro l'umanit\u00e0.. Il giudice Michael Musmanno sintetizz\u00f2 il tutto nei seguenti punti:\nI giudici erano Robert Toms, Fitzroy Donald Phillips, Michael Musmanno e John Speight. Il capo della commissione d'accusa era Telford Taylor mentre la difesa era composta da Friedrich Bergold e Werner Milch (fratello di Erhard).\nErhard Milch si dichiar\u00f2 innocente da tutte le accuse il 20 dicembre 1946. Il processo dur\u00f2 dal 2 gennaio al 17 aprile 1947, e vide Milch colpevole per i punti numero 1 e 3 con conseguente condanna all'ergastolo da scontare in una prigione vicino a Monaco di Baviera. La sentenza fu commutata dall'alto commissario per la Germania John McCloy a 15 anni di reclusione nel 1951, ma nel giugno 1954 fu rilasciato in libert\u00e0 condizionale.\nDurante il carcere Milch present\u00f2 una domanda di \"Habeas corpus\" verso la Corte Suprema degli Stati Uniti (in pratica chiese di essere ricevuto), che per\u00f2 rigett\u00f2 l'istanza con 4 voti favorevoli e 1 astenuto su un totale di 9 membri.\nErhard Milch trascorse il resto della sua vita a D\u00fcsseldorf, dove mor\u00ec nel 1972."}
{"id": "3189500", "revid": "33689", "url": "https://it.wikipedia.org/wiki?curid=3189500", "title": "Serie A1 2003-2004 (pallanuoto maschile)", "text": "La Serie A1 2003-2004 \u00e8 stata l'85\u00aa edizione del campionato italiano maschile di pallanuoto.\nIl torneo si \u00e8 svolto complessivamente dal 3 ottobre 2003 al 14 maggio 2004. La formula adottata \u00e8 stata quella gi\u00e0 utilizzata nella stagione 2001-2002: sono state disputate due fasi a gironi, la prima con quattro gruppi da quattro squadre ciascuno, la seconda con due gruppi da otto squadre, al termine delle quali sono stati disputati play-off e play-out a eliminazione diretta.\nTra le sedici squadre partecipanti le neopromosse dalla Serie A2 sono state la Bissolati Cremona, all'esordio assoluto in A1, e i pluricampioni nazionali della Rari Nantes Napoli, assenti dalla massima serie dal 1979, ma a fine stagione nuovamente retrocessi insieme ai concittadini del Circolo Canottieri.\nNella finale scudetto il Posillipo si \u00e8 imposto in gara 5 sulla Pro Recco (sconfitta in finale per il secondo anno consecutivo), conquistando il titolo italiano per l'undicesima volta.\nPrima Fase.\nSi sono disputate sei giornate in tutto, tra il 3 ottobre e l'8 novembre 2003.\nSeconda fase.\nLa seconda fase \u00e8 cominciata il 14 novembre 2003 e si \u00e8 conclusa il 13 marzo 2004.\nSpareggi.\nGli spareggi si sono svolti su gare di andata e ritorno. Le squadre vincenti hanno avuto accesso al tabellone dei \"Play-off\", le perdenti quello dei \"Play-out\"."}
{"id": "3189502", "revid": "767487", "url": "https://it.wikipedia.org/wiki?curid=3189502", "title": "Michael Bormann", "text": "Prima di dedicarsi a una carriera solista, lavor\u00f2 con numerosi gruppi, tra cui i Jaded Heart.\nBiografia.\nMichael esord\u00ec nel mondo musicale quando ancora era uno studente con il gruppo \"High Voltage\", fondato col fratello. La band cambi\u00f2 poi nome in \"T.A.X.\", per poi diventare Jaded Heart. Nel 1993 Gaby Hauke contatt\u00f2 Michael per chiedergli se fosse interessato a unirsi ai Bonfire. Entr\u00f2 nel gruppo ma se ne divise gi\u00e0 nel 1994 per tornare nei Jaded Heart.\nRimase con questo gruppo fino al 2004, quando lasci\u00f2 la band per dedicarsi a un progetto solista omonimo. Apr\u00ec anche uno studio di registrazione, gli \"RMB Rock-Studios\", a Duisburg. Lavor\u00f2 anche con J.R. Blackmore (figlio di Ritchie Blackmore, con Zeno Roth (fratello di Uli John Roth), Jos Zoomer e Anette Olzon.\nCome solista ha pubblicato finora 4 album, l'omonimo Michael Bormann dallo stile molto \"Bon Jovi\", i successivi \"Conspiracy\" e \"Capture The Moment\" caratterizzati da un sound pi\u00f9 duro ed il particolare e forse pi\u00f9 bello e personale ultimo lavoro \"Different\"."}
{"id": "3189503", "revid": "801704", "url": "https://it.wikipedia.org/wiki?curid=3189503", "title": "Mal\u00e9 B\u0159ezno", "text": "Mal\u00e9 B\u0159ezno pu\u00f2 riferirsi a diversi toponimi della Repubblica Ceca:"}
{"id": "3189504", "revid": "767487", "url": "https://it.wikipedia.org/wiki?curid=3189504", "title": "Helpyourselfish", "text": "Helpyourselfish \u00e8 il quinto album, pubblicato nel 1995, del gruppo musicale hard rock D-A-D."}
{"id": "3189505", "revid": "767487", "url": "https://it.wikipedia.org/wiki?curid=3189505", "title": "Simpatico (D-A-D)", "text": "Simpatico \u00e8 il sesto album, pubblicato nel 1997, del gruppo musicale hard rock D-A-D. "}
{"id": "3189509", "revid": "767487", "url": "https://it.wikipedia.org/wiki?curid=3189509", "title": "Everything Glows", "text": "Everything Glows \u00e8 il settimo album, pubblicato nel 2000, del gruppo musicale D-A-D. "}
{"id": "3189511", "revid": "599013", "url": "https://it.wikipedia.org/wiki?curid=3189511", "title": "Lhotka", "text": "Lhotka pu\u00f2 riferirsi a diversi toponimi della Repubblica Ceca:"}
{"id": "3189512", "revid": "767487", "url": "https://it.wikipedia.org/wiki?curid=3189512", "title": "Soft Dogs", "text": "Soft Dogs \u00e8 l'ottavo album, pubblicato nel 2002, del gruppo musicale D-A-D. "}
{"id": "3189514", "revid": "767487", "url": "https://it.wikipedia.org/wiki?curid=3189514", "title": "Scare Yourself", "text": "Scare Yourself \u00e8 il nono album, pubblicato nel 2005, del gruppo musicale D-A-D. "}
{"id": "3189515", "revid": "106778159", "url": "https://it.wikipedia.org/wiki?curid=3189515", "title": "Libice", "text": "Libice \u00e8 il nome delle seguenti localit\u00e0:"}
{"id": "3189516", "revid": "767487", "url": "https://it.wikipedia.org/wiki?curid=3189516", "title": "Monster Philosophy", "text": "Monster Philosophy \u00e8 il decimo album, pubblicato nel 2008, del gruppo musicale D-A-D. "}
{"id": "3189520", "revid": "801704", "url": "https://it.wikipedia.org/wiki?curid=3189520", "title": "Libkov", "text": "Libkov pu\u00f2 riferirsi a diversi toponimi della Repubblica Ceca:"}
{"id": "3189526", "revid": "801704", "url": "https://it.wikipedia.org/wiki?curid=3189526", "title": "Lib\u011b\u0161ice", "text": "Lib\u011b\u0161ice pu\u00f2 riferirsi a diversi toponimi della Repubblica Ceca:"}
{"id": "3189530", "revid": "857138", "url": "https://it.wikipedia.org/wiki?curid=3189530", "title": "Lichnov", "text": "Lichnov pu\u00f2 riferirsi a diversi toponimi della Repubblica Ceca:"}
{"id": "3189541", "revid": "324090", "url": "https://it.wikipedia.org/wiki?curid=3189541", "title": "Cattedrale di Troyes", "text": "La cattedrale dei Santi Pietro e Paolo (in francese: \"Cath\u00e9drale Saint-Pierre-et-Saint-Paul de Troyes\") \u00e8 la cattedrale della citt\u00e0 di Troyes. Dal 1862 \u00e8 classificata come Monumento storico di Francia.\nStoria.\nUn oratorio del IV secolo d.C., sorgeva sul luogo in cui oggi \u00e8 stata costruita la Cattedrale. Una prima cattedrale \u00e8 stata distrutta dall'invasione dei Normanni. L'odierno edificio religioso \u00e8 stato voluto dal vescovo Garnier de Tra\u00eenel, intorno al 1200 e iniziato dal suo successore nel 1208.\nNella Cattedrale, si trova la testa di Bernardo di Chiaravalle.\nDati tecnici.\nLa cattedrale \u00e8 lunga 115 m, mentre la larghezza della facciata occidentale \u00e8 di 45 m Al suo interno, la superficie delle vetrate \u00e8 di 1500 m, mentre i rosoni hanno un diametro di 10 m."}
{"id": "3189547", "revid": "767487", "url": "https://it.wikipedia.org/wiki?curid=3189547", "title": "Sammy McIlroy", "text": ""}
{"id": "3189581", "revid": "1522738", "url": "https://it.wikipedia.org/wiki?curid=3189581", "title": "Merana Ambrey", "text": ""}
{"id": "3189583", "revid": "287204", "url": "https://it.wikipedia.org/wiki?curid=3189583", "title": "Campionato lussemburghese di pallavolo femminile", "text": "Il campionato lussemburghese di pallavolo femminile \u00e8 un torneo per club del Lussemburgo ed \u00e8 posto sotto l'egida della Federazione pallavolistica del Lussemburgo.\nLa massima serie del campionato \u00e8 denominata \"Nationaldivision\" e la prima edizione \u00e8 stata giocata nell'annata 1957-58. Tra i club pi\u00f9 rappresentativi il , il e il ."}
{"id": "3189585", "revid": "486946", "url": "https://it.wikipedia.org/wiki?curid=3189585", "title": "Magr\u00e8 all'Adige", "text": ""}
{"id": "3189593", "revid": "767487", "url": "https://it.wikipedia.org/wiki?curid=3189593", "title": "Jimmy Quinn (calciatore 1959)", "text": ""}
{"id": "3189596", "revid": "438678", "url": "https://it.wikipedia.org/wiki?curid=3189596", "title": "Magr\u00e8 Vicentino", "text": ""}
{"id": "3189597", "revid": "767487", "url": "https://it.wikipedia.org/wiki?curid=3189597", "title": "Roberto Beghi", "text": "Caratteristiche tecniche.\nGiocava nel ruolo di attaccante, in posizione di ala destra e centravanti.\nCarriera.\nHa partecipato a tre edizioni del campionato di Serie B con le maglie di Mantova e , oltre ad aver militato in Serie C con Suzzara, Stabia e .\n\u00c8 al quarto posto nella classifica marcatori di tutti i tempi della Reggina, con 45 gol.\nHa disputato 104 partite (con 34 gol) in Serie B ed almeno 120 gare (con 52 reti) in Serie C."}
{"id": "3189611", "revid": "1543377", "url": "https://it.wikipedia.org/wiki?curid=3189611", "title": "Nine to the Universe", "text": "Nine to the Universe \u00e8 il decimo album di studio di Jimi Hendrix, pubblicato postumo negli Stati Uniti nel marzo 1980 e in Gran Bretagna nel giugno dello stesso anno.\nSi tratta del settimo album di studio di Hendrix pubblicato dopo la sua morte e del terzo disco prodotto e curato dal controverso produttore discografico Alan Douglas.\nIl disco.\nA differenza di quanto fatto per i dischi precedenti \"Crash Landing\" e \"Midnight Lightning\", Douglas non utilizz\u00f2 session men di studio per sovraincidere parti strumentali alle canzoni, e solamente un contributo originale dell'epoca, il coro di sottofondo di una delle ragazze di Jimi, tale Devon Wilson, nel brano \"Message from Nine to the Universe\", venne cancellato dalle registrazioni originali. Il disco contiene tracce prettamente strumentali, e solo nella prima traccia del lato A si ascolta la voce di Hendrix cantare. L'LP \u00e8 costituito da una variet\u00e0 di jam session in studio che avvalorano la tesi di quanti affermano che Hendrix si stesse avvicinando al jazz nell'ultima parte della sua carriera, anche se \u00e8 ben risaputo che Hendrix amasse le improvvisazioni in studio di stampo \"free\" anche in precedenza. Alan Douglas si occup\u00f2 di dare i titoli ai vari brani che Hendrix aveva lasciato incompleti e senza indicazioni di sorta.\nIl disco non \u00e8 mai stato ufficialmente ristampato su compact disc, ne esistono comunque numerose copie bootleg con addirittura l'aggiunta di tracce bonus.\nDelle versioni alternative inedite di \"Jimi/Jimmy Jam\" e \"Drone Blues\" sono state pubblicate sull'album \"Hear My Music\" della Dagger Records nel 2004.\nTracce.\nTutti i brani sono opera di Jimi Hendrix."}
{"id": "3189612", "revid": "599013", "url": "https://it.wikipedia.org/wiki?curid=3189612", "title": "Ian Edwin Stewart", "text": ""}
{"id": "3189616", "revid": "2108263", "url": "https://it.wikipedia.org/wiki?curid=3189616", "title": "Areo II", "text": "Biografia.\nFiglio postumo di Acrotato e Chilonide, figlia di Leotichida, succedette al padre all'et\u00e0 di circa due anni e mor\u00ec di malattia a otto.\nGli succedette il fratellastro Leonida II, che durante il suo regno aveva esercitato la reggenza."}
{"id": "3189622", "revid": "767487", "url": "https://it.wikipedia.org/wiki?curid=3189622", "title": "Jim Platt", "text": ""}
{"id": "3189629", "revid": "228587", "url": "https://it.wikipedia.org/wiki?curid=3189629", "title": "Spaccalegna", "text": "Lo spaccalegna \u00e8 un macchinario utilizzato per spaccare in pi\u00f9 parti un tronco o un grosso pezzo di legno pre-tagliato in sezioni, di solito da una motosega o su un banco da taglio. La maggior parte degli spaccalegna \u00e8 formata da un pistone idraulico o elettrico, e questi sono spesso valutati dalle tonnellate di pressione che possono generare. Pi\u00f9 alta \u00e8 la pressione nominale, maggiore \u00e8 lo spessore o la lunghezza del pezzo di legno che pu\u00f2 essere suddivisa. \nLa maggior parte dei modelli di spaccalegna per uso domestico hanno un valore di pressione di circa 10 tonnellate, ma i modelli professionali idraulici possono esercitare anche oltre 25 tonnellate di pressione. Esistono anche spaccalegna manuali, che utilizzano una leva meccanica per forzare i pezzi di legno attraverso un gruppo di lame affilate, e spaccalegna che sono guidati direttamente dal potere di un trattore agricolo, dove \u00e8 montato lo splitter con un attacco in tre punti. \nAlimentazione.\nUn spaccalegna semplice pu\u00f2 essere alimentato da un motore elettrico collegato ad una pompa idraulica, a benzina o a gasolio, con o senza un trattore. Le versioni non-elettrica pu\u00f2 essere usata anche direttamente in boschi e foreste, e i pezzi di legna spaccata possono poi essere caricati su camion e rimorchi. cfc\nIndipendentemente da quale sia la fonte di energia, un spaccalegna pu\u00f2 utilizzare sia un pistone idraulico per guidare il pezzo di legno attraverso una lama fissa, o un mandrino a forma di cono che spinge il legno su un cuneo. Alcuni modelli dispongono di guide che impediscono la legna spaccata di cadere a terra, consentendo all'operatore di riposizionare i pezzi spaccati velocemente per un secondo passaggio attraverso le lame.\nUtilizzi.\nAlcuni spaccalegna commerciali sono stati integrati in un vero e proprio processo produttivo, tramite il quale si parte dai grossi tronchi di legname che vengono spaccati e poi trasportati tramite un nastro inclinato andando a formare delle pile, che vengono riposte su un camion o un rimorchio."}
{"id": "3189633", "revid": "287204", "url": "https://it.wikipedia.org/wiki?curid=3189633", "title": "Covarianza di Lorentz", "text": "In fisica, in particolare nella relativit\u00e0 speciale, la covarianza di Lorentz o invarianza di Lorentz \u00e8 una caratteristica della natura per la quale le leggi fisiche che la governano sono indipendenti dall'orientamento e dalla velocit\u00e0 di traslazione del sistema di riferimento utilizzato per enunciarle. In particolare, sono invarianti rispetto ad una trasformazione di Lorentz.\nStoria.\nLe trasformazioni di Lorentz furono scoperte e pubblicate per la prima volta da Joseph Larmor nel 1897. Gi\u00e0 dieci anni prima per\u00f2 Woldemar Voigt aveva pubblicato delle trasformazioni che differivano solo per un fattore di Lorentz, ma che esibivano tutte le principali caratteristiche della relativit\u00e0 ristretta, con l'unico difetto di non formare un gruppo. Nel 1905 il matematico Henri Poincar\u00e9 denomin\u00f2 queste trasformazioni in onore del fisico e matematico olandese Hendrik Antoon Lorentz, il quale aveva pubblicato la propria versione finale nel 1904. Fu lo stesso Poincar\u00e8 che ne revision\u00f2 il formalismo convertendolo nella forma coerente e del tutto solida che conosciamo oggi.\nLorentz credeva nell'ipotesi dell'etere luminifero. Fu Albert Einstein che, adottando le trasformazioni del fisico olandese nella formulazione della relativit\u00e0 ristretta, diede all'applicazione un appropriato fondamento teorico, affermando con il primo postulato della teoria l'invarianza di tutte le leggi fisiche in sistemi di riferimento inerziali.\nDefinizione.\nLa covarianza di Lorentz \u00e8 una propriet\u00e0 fondamentale dello spaziotempo che segue dalla teoria della relativit\u00e0 ristretta. Essa possiede due significati distinti, ma strettamente connessi:\nGruppo di Poincar\u00e9.\nIl gruppo di Poincar\u00e8 \u00e8 il gruppo formato dalle isometrie dello spaziotempo di Minkowski, ovvero l'insieme di trasformazioni che lasciano invariato l'intervallo:\nSi tratta di un gruppo di Lie non compatto a 10 dimensioni. Il gruppo abeliano di traslazioni \u00e8 un \"sottogruppo normale\" mentre il gruppo di Lorentz \u00e8 un sottogruppo, uno \"stabilizzatore\" di un punto. Pertanto, l'intero gruppo di Poincar\u00e9 \u00e8 il prodotto semidiretto delle traslazioni e delle trasformazioni di Lorentz. L'algebra di Lie del gruppo di Poincar\u00e9 soddisfa le seguenti equazioni:\ndove il vettore formula_4 \u00e8 il generatore delle traslazioni, il tensore formula_5 \u00e8 il generatore delle trasformazioni di Lorentz e il tensore formula_6 \u00e8 la metrica di Minkowski.\nIl gruppo di Lorentz \u00e8 definito come il gruppo ortogonale generalizzato O(1,3), ovvero il gruppo di Lie che su formula_7 conserva la forma quadratica:\nIl gruppo di Lorentz \u00e8 pertanto il sottogruppo del gruppo di Poincar\u00e8 formato dalle isometrie che lasciano l'origine del sistema di riferimento fissata. Per tale motivo \u00e8 anche detto \"gruppo di Lorentz omogeneo\", mentre il gruppo di Poincar\u00e8 \u00e8 talvolta detto \"gruppo di Lorentz non omogeneo\".\nLe quantit\u00e0 che si conservano in seguito alle trasformazioni del gruppo di Lorentz sono dette \"covarianti\". Le equazioni che descrivono i fenomeni naturali sono covarianti.\nTrasformazioni di Lorentz.\nUna trasformazione di Lorentz \u00e8 una trasformazione lineare tale per cui, a partire dalle coordinate di un evento nello spaziotempo nel sistema di riferimento cartesiano inerziale formula_9, si ricavano le coordinate rispetto ad un analogo sistema di riferimento formula_10 che si muove di moto uniforme rispetto al primo. L'insieme di tutte le trasformazioni di Lorentz forma un gruppo, il gruppo di Lorentz.\nNella configurazione detta \"configurazione standard\" si assume che formula_11 abbia i tre assi spaziali paralleli a quelli di formula_12, che il sistema formula_11 si muova con velocit\u00e0 formula_14 lungo l'asse formula_15 di formula_12 e che le origini dei due sistemi di riferimento coincidano per formula_17. In tale contesto le trasformazioni di Lorentz assumono la forma:\ndove:\n\u00e8 chiamato fattore di Lorentz, mentre formula_20 \u00e8 la velocit\u00e0 della luce nel vuoto. Introducendo il quadrivettore:\nle quattro equazioni riportate sopra possono essere espresse attraverso una relazione matriciale:\ndove formula_23 \u00e8 la matrice di trasformazione relativa alle trasformazioni in configurazione standard lungo formula_15:\nLe trasformazioni formula_26 con formula_27 appartengono al \"gruppo proprio di Lorentz\", che \u00e8 formato dai boosts e dalle rotazioni spaziali, mentre quelle con formula_28 sono dette \"trasformazioni improprie di Lorentz\", e non formano un gruppo. Queste ultime includono riflessioni spaziali e/o temporali tali da alterare la parit\u00e0 del sistema dei quattro assi di riferimento. Nel programma di Erlangen, lo spazio di Minkowski pu\u00f2 essere visto come la geometria definita dal gruppo di Poincar\u00e8 che combina le trasformazioni di Lorentz con le traslazioni.\nCovarianza di Lorentz e simmetria CPT.\nLa simmetria CPT \u00e8 considerata ad oggi l'unica simmetria discreta esatta della natura. Vi \u00e8 un teorema che fa derivare la sua conservazione per tutti i fenomeni fisici assumendo la correttezza delle leggi quantistiche.\nNel 2002 Oscar Greenberg prov\u00f2 che la violazione della simmetria CPT implicherebbe la rottura della simmetria di Lorentz, ci\u00f2 che implica che qualsiasi studio sull'una comprenda anche l'altra. Diverse ricerche sperimentali di tali violazioni sono state eseguite nel corso degli ultimi anni senza arrivare a prove dirette. Nell'articolo di V.A. Kostelecky e N. Russell del 2010 dal titolo \"Data Tables for Lorentz and CPT Violation\" \u00e8 riportato un elenco dettagliato dei risultati di tali ricerche."}
{"id": "3189634", "revid": "767487", "url": "https://it.wikipedia.org/wiki?curid=3189634", "title": "Phil Hughes (calciatore 1964)", "text": ""}
{"id": "3189637", "revid": "726373", "url": "https://it.wikipedia.org/wiki?curid=3189637", "title": "Edizioni Dedalo", "text": "Edizioni Dedalo, nota anche pi\u00f9 semplicemente come Dedalo, \u00e8 una casa editrice italiana che ha sede a Bari.\nStoria.\nAll'inizio degli anni sessanta del XX secolo Raimondo Coga (1935-2015), uscito da una precedente esperienza di lavoro alla Einaudi, fonda un'azienda tipografica (Dedalo Litostampa), collegandovi nel 1965 le Edizioni Dedalo. La casa editrice si dedica fin dall'inizio esclusivamente alla saggistica, con un'attenzione particolare alla storia, alla politica, alla filosofia, all'architettura.\nTra i numerosi autori stranieri, alcuni dei quali pubblicati per la prima volta in Italia, si ricordano: Jean-Fran\u00e7ois Lyotard, Gaston Bachelard, Georges Bataille, Jurij Nikolaevi\u010d Tynjanov, Maurice Duverger, Karl Mannheim, Louis Althusser, Henri Lefebvre, Michail Michajlovi\u010d Bachtin, Paul Mattick. Tra gli italiani: Luciano Canfora, Giuseppe Vacca, Carlo Aymonino, Francesco Gabrieli, Vittorio Lanternari, Santo Mazzarino, Giulio Carlo Argan, Roberto Esposito, Aldo Schiavone, Chiara Frugoni.\nRiviste.\nLa casa editrice \u00e8 anche nota per aver fatto nascere giornali e riviste che hanno rivestito grande importanza nella storia della sinistra italiana: tra le altre \"Il Manifesto\", \"Effe\", \"Classe\", quaderni sulla condizione e sulla lotta operaia, \"Fabbrica e Stato\", \"Magistratura Democratica\".\nMolte anche le riviste di cultura, alcune delle quali ancora in corso di pubblicazione: \"Inchiesta\" (1971), \"Sapere\", \"Monthly Review\", \"Prisma; rassegna mensile del libro\", \"Controspazio\", \"Tempi moderni\", \"Il piccolo Hans\", \"Lavoro critico\", rivista di analisi sociale della letteratura, \"Quaderni di storia\", \"Quaderni medievali\", \"Gulliver\", mensile politico sulle comunicazioni di massa, \"Critica marxista\"."}
{"id": "3189642", "revid": "263434", "url": "https://it.wikipedia.org/wiki?curid=3189642", "title": "Invarianza di Lorentz", "text": ""}
{"id": "3189649", "revid": "767487", "url": "https://it.wikipedia.org/wiki?curid=3189649", "title": "Nigel Worthington", "text": ""}
{"id": "3189650", "revid": "123655795", "url": "https://it.wikipedia.org/wiki?curid=3189650", "title": "Angelo Tonolo", "text": "Biografia.\nLaureatosi in matematica all'Universit\u00e0 di Padova, con Gregorio Ricci Curbastro e Tullio Levi-Civita fra i suoi docenti, dopo essere stato incaricato ed assistente per molti anni, nel 1930 consegu\u00ec l'ordinariato in analisi matematica presso l'Universit\u00e0 di Ferrara, ma mantenendo incarichi di insegnamento nell'ateneo patavino. Ritorn\u00f2 quindi a Padova, dove ebbe modo di lavorare anche accanto a Francesco Flores D'Arcais, Giuseppe Veronese e Francesco Severi, che, assieme a Ricci Curbastro e Levi-Civita, contribuirono alla sua formazione di ricercatore e di docente. Nel 1924, consegu\u00ec pure la laurea in ingegneria civile. Nel 1956, dopo il collocamento in quiescenza, fu nominato professore emerito dell'Universit\u00e0 di Padova.\nLa sua attivit\u00e0 di ricerca riguard\u00f2 principalmente le equazioni differenziali della fisica matematica, i metodi analitici e geometrici applicati alla meccanica classica ed alla fisica matematica, quindi si dedic\u00f2 allo studio ed alla risoluzione di questioni inerenti la geometria differenziale applicata alla meccanica, nonch\u00e9 all'analisi matematica sia pura che applicata.\nFu membro effettivo dell'Istituto Veneto di Scienze, Lettere ed Arti, dell'Accademia Galileiana di Scienze, Lettere ed Arti (gi\u00e0 \"Accademia Patavina di Scienze e Lettere\"), dell'Accademia delle Scienze di Ferrara. Fu insignito della \"Medaglia d'oro dei benemeriti della Scuola e della Cultura\", e della medaglia d'oro dell'Universit\u00e0 di Ferrara.\nDal 1950, fu socio corrispondente dell'Accademia Nazionale dei Lincei."}
{"id": "3189656", "revid": "614400", "url": "https://it.wikipedia.org/wiki?curid=3189656", "title": "Aron Jakovlevi\u010d Gurevi\u010d", "text": "Biografia.\nLe sue ricerche si sono concentrate sul Medioevo e, in particolare, si \u00e8 occupato della condizione economica sociale dei contadini medievali in Inghilterra e Scandinavia. Seguace delle teorie di Aleksandr Neusychin ed Evgenij Kosminskij, il suo lavoro \u00e8 stato influenzato anche dai francesi Marc Bloch e Lucien Febvre, oltre che da Michail Bachtin. Ha lavorato all'istituto di storia universale dell'Accademia delle scienze dell'URSS."}
{"id": "3189658", "revid": "767487", "url": "https://it.wikipedia.org/wiki?curid=3189658", "title": "Dario Rosciglione", "text": "Biografia.\nCresciuto in un ambiente musicale (anche suo padre, Giorgio Rosciglione, \u00e8 un noto contrabbassista) ha un'esperienza consolidata di vari generi che si riflettono nelle collaborazioni avute con artisti i pi\u00f9 diversi tra loro. Tra questi: Renato Carosone, Nicola Arigliano, Gabriella Ferri, Gianni Ferrio, Giorgio Panariello, Renato Zero, Adriano Celentano, Lucio Dalla, Luis Bacalov, Franco Micalizzi.\nIn campo strettamente jazzistico ha suonato con i pi\u00f9 importanti esponenti del panorama musicale italiano: Massimo Urbani, Alberto Corvini, Enrico Pieranunzi, Roberto Gatto, Tullio de Piscopo, Rosario Giuliani, Paolo Fresu, Fabrizio Bosso, Guido Pistocchi, Stefano Sabatini, Romano Mussolini, Lorenzo Tucci, Pietro Lussu, Gianni Sanjust, Pietro Jodice, Amedeo Ariano, Lello Panico, Nicola Stilo, Daniele Scannapieco, Max Jonata, Marcello Rosa, Oscar Valdambrini, Dino Piana e Franco Piana, Gege\u2019 Munari, Maurizio Giammarco, Danilo Rea, Stefano di Battista, Rita Marcotulli, Flavio Boltro, Antonio Farao\u2019, Fabio Zeppetella, Fabrizio Sferra, Marcello Di Leonardo.\nSi \u00e8 esibito in vari Festival e ha suonato con artisti internazionali tra i quali figurano: Cedar Walton, Joe Lovano, Randy Brecker, Phil Woods, Nick The Nightfly, Tony Scott, Red Rodney, Dede\u2019 Ceccarelli, Aldo Romano, Adam Nussbaum, Ronnie Cuber, Gary Smulyan, John Faddis, Ralph Moore, George Coleman, Lou Donaldson, Lenny White, Eric Legnini, Eric Harland, Baptiste Trotignon.\nCon il quartetto di Rosario Giuliani ha preso parte ad alcune importanti manifestazioni tra cui Umbria Jazz, Jazz in Marciac, JVC London Festival, Nancy Jazz, Pulsations, North Sea Jazz Festival, Vienne Jazz Festival, e sempre con Giuliani ha suonato in altri eventi internazionali a Zagabria, Teheran, Ankara, Porto, Bruxelles.\nNel 2003 ha fondato la band Jazzbit, che con la cover Sing sing sing ha riscosso un notevole successo a livello internazionale. L'album \u00e8 stato presentato nel prestigioso club parigino New Morning, con ospiti Stefano di Battista, Flavio Boltro e Rick Margitza. Il gruppo ha partecipato a Umbria Jazz, diventando poi la band ufficiale nella trasmissione radiofonica su RTL 102,5 Ogni maledetta domenica e dello spettacolo teatrale Panariello non esiste di e con Giorgio Panariello con Fabiana Rosciglione e Enrico Solazzo.\nHa partecipato al Festival di Sanremo del 2005, 2006, 2009, con Nicky Nicolai e Stefano Di Battista, vincendo nella sezione \u201cGruppi\u201dnel 2005. Con la stessa formazione \u00e8 stato ospite della trasmissione televisiva di Paolo Bonolis \"Il senso della vita\". Con Stefano Di Battista ha composto le musiche della commedia musicale Datemi tre caravelle, con protagonista Alessandro Preziosi, e ha co-prodotto gli album di Nicky Nicolai: Tutto passa, Che mistero \u00e8 l\u2019amore, L\u2019altalena e Pi\u00f9 sole.\nNel 2008 insieme alla All Star Jazz Band, di Stefano di Battista e Fabrizio Bosso ha aperto il concerto del primo maggio.\nHa composto le musiche dello spettacolo \"Condominio occidentale\", liberamente tratto dal romanzo di Paola Musa, adattamento teatrale di [Paola Musa e Tiziana Sensi. Dal 2010 fa parte della band in tour mondiale: \"Mondo cane\", del cantante statunitense Mike Patton.\nNel 2011 ha collaborato con Daniele Luppi e Danger Mouse alla realizzazione dell'album \"Rome\", con special guests, Norah Jones e Jack White.\nHa suonato nell'album di Letizia Gambi featuring Lenny White, Chick Corea, Ron Carter, Wallace Roney, Gil Goldstein, Gato Barbieri, Antonio Farao\u2019, Max Jonata ed altri artisti internazionali.\n\u00c8 cofondatore dell'etichetta discografica Alice Records, con Raffaele Ranucci e Giorgio Cipressi. Tra le varie produzioni, gli album: La musica di Noi (Stefano Di Battista, Dario Rosciglione, Danilo Rea, Roberto Gatto), la compilation del Concerto del Primo Maggio, edizione 2009 (tra i vari cantanti, Vasco Rossi Woman's land (Stefano Di Battista) e la colonna sonora del film \"Basilicata Coast to Coast\" (Rita Marcotulli).\nDiscografia.\nDiscografia di Rosciglione:"}
{"id": "3189659", "revid": "424493", "url": "https://it.wikipedia.org/wiki?curid=3189659", "title": "Seccatoio", "text": ""}
{"id": "3189660", "revid": "287204", "url": "https://it.wikipedia.org/wiki?curid=3189660", "title": "Velosolex", "text": ""}
{"id": "3189661", "revid": "767487", "url": "https://it.wikipedia.org/wiki?curid=3189661", "title": "Dawda Leigh", "text": "Carriera.\nClub.\nSkeid.\nLeigh ha iniziato la sua carriera nello Skeid, all'epoca militante nella 1. divisjon. Ha esordito in squadra il 26 ottobre 2003, giocando dal primo minuto nella penultima partita di campionato contro l'H\u00f8nefoss, conclusasi con una sconfitta esterna per 2-0. Il 31 ottobre 2004 ha segnato la prima rete ufficiale della sua carriera, ai danni dell'H\u00f8nefoss, contribuendo alla vittoria in trasferta dello Skeid per 1-3.\nAl termine del 2005, la sua squadra \u00e8 retrocessa nella 2. divisjon, per essere nuovamente promossa l'anno dopo. Nel 2007, ha collezionato 20 apparizioni in campionato, culminato ancora con una relegazione nella divisione inferiore. Il campionato 2008, cos\u00ec, lo ha giocato nuovamente in 2. divisjon, ma al termine della stagione ha lasciato lo Skeid per trasferirsi al V\u00e5lerenga.\nV\u00e5lerenga.\nCon il V\u00e5lerenga, ha esordito nella Superfinalen 2009, disputata e persa contro lo Stab\u00e6k per 3-1, in data 8 marzo. La settimana seguente, ha esordito nell'Eliteserien, nella sconfitta per 3-0 in casa del Rosenborg. Il 6 maggio dello stesso anno, ha segnato la prima rete nella massima divisione norvegese ai danni del Molde, aiutando la sua squadra ad imporsi per 0-3 all'Aker Stadion.\nIl 30 luglio 2009 ha debuttato nell'Europa League 2010-2011, giocando nel terzo turno preliminare contro il . Leigh ha militato nelle file del V\u00e5lerenga per circa tre anni e mezzo, totalizzando complessivamente 71 presenze e una rete, tra campionato e coppe.\nSandefjord.\nIl 31 agosto 2012, si \u00e8 trasferito al Sandefjord fino al termine della stagione, tornando cos\u00ec a calcare i campi della 1. divisjon. Ha debuttato con questa maglia in data 2 settembre, schierato titolare nel pareggio casalingo per 3-3 contro il Notodden. Ha contribuito al raggiungimento delle qualificazioni all'Eliteserien, in cui il Sandefjord \u00e8 stato sconfitto al primo turno dall'Ullensaker/Kisa: in questa porzione di stagione, ha totalizzato 10 presenze, senza mai andare a segno.\nKristiansund.\nIl 30 marzo 2015 \u00e8 stato ufficialmente ingaggiato dal Kristiansund, formazione militante nella 1. divisjon. Ha esordito in squadra il 10 maggio, subentrando a Magnus Stamnestr\u00f8 nella vittoria esterna per 2-3 sul campo del Follo. Leigh ha totalizzato 4 presenze in stagione, tra campionato e coppa.\nMoss.\nLibero da vincoli contrattuali, in data 16 agosto 2016 ha firmato un accordo valido fino al termine della stagione con il Moss, compagine militante in 2. divisjon. Il 21 dicembre successivo ha rinnovato il contratto che lo legava al club per un'ulteriore stagione.\nNazionale.\nLeigh ha collezionato 11 presenze e una rete con la , tutte nel corso del 2004. L'anno seguente, \u00e8 stato convocato nella Nazionale Under-19, per cui ha giocato 3 partite senza alcun gol.\nStatistiche.\nPresenze e reti nei club.\n\"Statistiche aggiornate al 17 agosto 2016.\""}
{"id": "3189662", "revid": "287204", "url": "https://it.wikipedia.org/wiki?curid=3189662", "title": "Superkala", "text": "Superkala \u00e8 il primo album del gruppo statunitense Course of Nature, pubblicato il 26 febbraio 2002 dalla Atlantic Records.\nil brano Wall of Shame \u00e8 presente nel videogioco della EA Games Need for Speed:Hot Pursuit 2."}
{"id": "3189667", "revid": "118399609", "url": "https://it.wikipedia.org/wiki?curid=3189667", "title": "Album di remix pi\u00f9 venduti nel mondo", "text": "Questa pagine mostra la lista degli album di remix pi\u00f9 venduti al mondo. Nella classifica compaiono gli artisti che superano il milione di copie vendute."}
{"id": "3189669", "revid": "767487", "url": "https://it.wikipedia.org/wiki?curid=3189669", "title": "Paul Ramsey", "text": ""}
{"id": "3189671", "revid": "767487", "url": "https://it.wikipedia.org/wiki?curid=3189671", "title": "Damaged (Course of Nature)", "text": "Damaged \u00e8 il secondo album del gruppo statunitense Course of Nature, pubblicato il 29 gennaio 2008 dalla Silent Majority Group."}
{"id": "3189672", "revid": "111613456", "url": "https://it.wikipedia.org/wiki?curid=3189672", "title": "Esattoria", "text": "L'esattoria indica l'attivit\u00e0 di un ente, pubblico o privato, che si occupa della riscossione dei tributi per conto dello Stato, o degli enti locali ed enti previdenziali ad esso collegato.\nIl soggetto che esercita materialmente l'attivit\u00e0 \u00e8 detto esattore.\nNel mondo.\nItalia.\nAi sensi del D.P.R. 28 gennaio 1988, n. 43, in attuazione della delega del 4 ottobre 1986, n. 657, si riform\u00f2 la riscossione dei tributi, affidando a soggetti concessionari la riscossione coattiva di tutte le imposte erariali, con decorrenza dal 1\u00ba gennaio 1990.\nIl compito venne affidato in concessione a circa 40 enti privati, spesso collegati ad istituti bancari.\nIl sistema venne per\u00f2 gradualmente posto sotto disciplina pubblica; dapprima con la creazione di una appostia agenzia governativa, l'Agenzia delle entrate preposta ad effettuare accertamenti fiscali ed esercitare, successivamente, la riscossione tramite apposite societ\u00e0 di accertamento. Allo scopo venne creata un'apposita societ\u00e0 per azioni, la Riscossione S.p.A. che cambi\u00f2 nome a partire dal 2007 in Equitalia."}
{"id": "3189681", "revid": "6923", "url": "https://it.wikipedia.org/wiki?curid=3189681", "title": "Strcpy", "text": "strcpy \u00e8 una funzione della libreria standard del C definita nel file \"header\" string.h che copia una stringa da una locazione ad un'altra.\nIl prototipo della funzione \u00e8:\n char *strcpy(char *destinazione, const char *sorgente);\nL'ordine degli argomenti fa in modo che l'assegnazione sia fatta in modo che codice_1 sia copiato in codice_2.\nEsempio d'uso.\nAd esempio\nchar *str1 = \"abcdefghijklmnop\";\nchar *str2 = malloc(sizeof(char)*100); /* deve essere abbastanza grande in modo da contenere l'intera stringa! */\nstrcpy(str2, str1); /* str2 ora e' \"abcdefghijklmnop\" */\nstr2[0] = 'A'; /* str2 ora e' \"Abcdefghijklmnop\" */\nNella seconda linea \u00e8 allocata la memoria per la copia della stringa, poi la stringa \u00e8 copiata da un blocco di memoria ad un altro, infine la prima lettera della stringa copiata viene modificata.\nImplementazione.\nUna comune implementazione della funzione \u00e8:\nchar *strcpy(char *dest, const char *src)\n char *tmp = dest;\n while ((*dest++ = *src++) != '\\0')\n /* nothing */;\n return tmp;"}
{"id": "3189682", "revid": "486946", "url": "https://it.wikipedia.org/wiki?curid=3189682", "title": "Cisl internazionale", "text": ""}
{"id": "3189684", "revid": "1543377", "url": "https://it.wikipedia.org/wiki?curid=3189684", "title": "Valentina Carretta", "text": "Carriera.\nDopo aver conquistato otto campionati provinciali e due campionati regionali nelle categorie giovanili, passa tra le Elite nel 2008 con la Top Girls Fassa Bortolo-Raxy Line di Lucio Rigato. Dopo quattro anni, nel 2012, si trasferisce tra le file della MCipollini-Giambenini.\nDa Elite non ottiene vittorie, venendo convocata per due volte in Nazionale per partecipare ai campionati del mondo: nel 2009 a Mendrisio \u00e8 stata riserva, mentre nel 2010 a Geelong ha corso la gara in linea, concludendola al 67\u00ba posto."}
{"id": "3189694", "revid": "599013", "url": "https://it.wikipedia.org/wiki?curid=3189694", "title": "John McClelland", "text": ""}
{"id": "3189695", "revid": "599013", "url": "https://it.wikipedia.org/wiki?curid=3189695", "title": "Ferenc Cs\u00edk", "text": ""}
{"id": "3189696", "revid": "287204", "url": "https://it.wikipedia.org/wiki?curid=3189696", "title": "Hoa Lu", "text": "Hoa Lu (vietnamita: \"C\u1ed1 \u0111\u00f4 Hoa L\u01b0,\" in cinese \"\u83ef\u95ad\") era l'antica capitale di tre dinastie della storia del Vietnam: la dinastia \u0110inh, la dinastia L\u00ea e la dinastia Ly. Si trova nei pressi del villaggio di Tr\u01b0\u1eddng Y\u00ean Th\u01b0\u1ee3ng, distretto di Hoa L\u01b0, in provincia di Ninh Binh, circa 120 km a sud di Hanoi, a 10 km dal capoluogo di provincia.\nSul finire del X secolo Hoa Lu era la capitale ed il centro economico, politico e culturale del regno \u0110\u1ea1i Vi\u1ec7t, fondato nel 968 d.C. dal signore locale \u0110inh B\u1ed9 L\u0129nh (poi noto come \u0110inh Ti\u00ean Ho\u00e0ng o \"Primo imperatore Dinh\") dopo un periodo di guerra civile e una violenta secessione dalla dinastia cinese degli Han del sud. Hoa Lu era la regione di origine delle prime due dinastie imperiali del Vietnam, i \u0110inh fondati dal capostipite \u0110inh Ti\u00ean Ho\u00e0ng e la prima dinastia L\u00ea, fondata da L\u00ea \u0110\u1ea1i H\u00e0nh. Da questa capitale, il Dai Viet (l'antico regno del Vietnam) condusse alcune campagne vittoriose contro la Cina e i Champa. Nel 1010 Ly Cong Uan, primo imperatore della dinastia L\u00fd, decise di trasferire la capitale del Dai Viet a Thang Long (oggi Hanoi) e Hoa Lu divenne nota come la \"antica capitale\".\nLa citt\u00e0 di Hoa Lu copriva una superficie di circa 300 ettari ed era formata da due cittadelle concentriche difese da terrapieni. All'interno si trovavano templi, palazzi ed edifici civili, pochi dei quali sono giunti ai giorni nostri. Sono ancora visibili i templi costruiti in onore degli imperatori \u0110inh Ti\u00ean Ho\u00e0ng e L\u00ea \u0110\u1ea1i H\u00e0nh, dei loro figli e della regina D\u01b0\u01a1ng V\u00e2n Nga, sposata prima con \u0110inh Ti\u00ean Ho\u00e0ng e successivamente con L\u00ea \u0110\u1ea1i H\u00e0nh. La tomba di \u0110inh Ti\u00ean Ho\u00e0ng si trova sulla vicina montagna di M\u00e3 Y\u00ean, mentre quella di L\u00ea \u0110\u1ea1i H\u00e0nh si trova alla base dell'altura.\nOggi Hoa Lu \u00e8 uno dei pi\u00f9 importanti siti storici del Vietnam, ed \u00e8 anche una delle pi\u00f9 popolari destinazioni turistiche del paese. Nella citt\u00e0 si trovano molti edifici storici, templi e pagode, tra le quali la pagoda di Bai Dinh, la pi\u00f9 grande del Vietnam. Ci sono anche alcune grotte e caverne nelle zone circostanti."}
{"id": "3189699", "revid": "116944", "url": "https://it.wikipedia.org/wiki?curid=3189699", "title": "Bonavert", "text": ""}
{"id": "3189700", "revid": "767487", "url": "https://it.wikipedia.org/wiki?curid=3189700", "title": "Elmer Snowden", "text": "Snowden, che suonava anche la chitarra e (all'inizio della sua carriera) tutti gli strumenti ad ancia, diede un grande contributo al jazz, sia come strumentista, sia come capoorchestra, ruolo nel quale contribu\u00ec a lanciare le carriere di molti musicisti che avrebbero avuto ruoli di primo piano. Ciononostante, la sua figura \u00e8 stata lasciata in secondo piano nella maggior parte delle trattazioni della storia del jazz, soprattutto a causa della scarsit\u00e0 di registrazioni lasciate dai gruppi che egli diresse. Snowden lavor\u00f2 molto come musicista ed agente negli anni 1920 e 1930 - ad un certo punto ebbe la titolarit\u00e0 contemporanea di cinque formazioni - , ma poche delle molte formazioni da lui dirette entrarono in sala d'incisione e, quando lo fecero, fu spesso come gruppo di supporto per altri artisti. Snowden stesso, in veste di strumentista, registr\u00f2 con tutti i massimi nomi dei suoi tempi, ma il suo ruolo di supporto fece s\u00ec che fosse quasi sempre trascurato nell'attribuzione discografica: le eccezioni sono rappresentate da due tracce incise con Bessie Smith nel 1925 e sei tracce coi Sepia Serenaders nel 1934. Snowden sarebbe tornato sulla copertina di un disco solo molti anni pi\u00f9 tardi, durante il revival della sua carriera negli anni 1960.\nBiografia.\nNato a Baltimora, Snowden impar\u00f2 a suonare il banjo e la chitarra da ragazzo, iniziando a suonare professionalmente col pianista Addie Booze nel 1914. Nel 1915 si un\u00ec poi all'orchestra di Eubie Blake con cui rimase anche quando la direzione pass\u00f2 a Joe Rochester. Nel 1919, alla morte di Rochester, Snowden si trasfer\u00ec a Washington (D.C.) dove incontr\u00f2 il coetaneo Duke Ellington e fece parte di un trio diretto da quest'ultimo. Snowden ebbe in seguito a dichiarare che il giovane Duke non gli aveva fatto una grande impressione.\nNel 1921, dopo aver sposato la pianista Gertie Wells e una breve collaborazione con Claude Hopkins, Snowden fond\u00f2 un suo gruppo, la \"Elmer Snowden's Black Sox Orchestra\", per il quale reclut\u00f2 il trombettista Arthur Whetsol, il batterista Sonny Greer, e il sassofonista Otto Hardwick. Nel 1923 la formazione fu scritturata per sei mesi all'Hollywood Club di Manhattan, ma arriv\u00f2 a New York solo per scoprire che il loro pianista Fats Waller, era sparito. A questo punto Snowden mand\u00f2 a chiamare Ellington e il gruppo, dopo tre mesi di permanenza, accorci\u00f2 il suo nome in Washingtonians. Stavolta Snowden fu ben felice del nuovo pianista, che ben presto inizi\u00f2 a reclutare altre colonne del gruppo, tra cui Charlie Irvis e Bubber Miley.\nIl gruppo, per\u00f2, sospettava che Snowden trattenesse parte dei soldi per s\u00e9, e quando Snowden lo venne a sapere, se ne and\u00f2 lasciando la direzione ad Ellington.\nSnowden continu\u00f2 a fondare e dirigere gruppi che, in vari momenti, avrebbero incluso tra gli altri Count Basie, Jimmie Lunceford, Bubber Miley, Tricky Sam Nanton, Frankie Newton, Benny Carter, Rex Stewart, Roy Eldridge e Chick Webb.\nNel marzo del 1924 Snowden fu chiamato a dirigere la Broadway Jones Band. Nel 1925 torn\u00f2 brevemente a far parte dei Washingotnians di Ellington (secondo alcuni su richiesta della mafia che aveva interessi nel club in cui Ellington suonava); pi\u00f9 tardi lo si trova come membro della Ford Dabney Orchestra. Ricominci\u00f2 poi con formazioni a suo nome e tra la seconda met\u00e0 degli anni 1920 e i primi anni del 1930, fino a cinque gruppi figurarono a nome di Snowden: uno di questi, comprendente Roy Eldridge, Al Sears, Dicky Wells e Sid Catlett, nel 1932 comparve nel corto musicale della \"Vitaphone\" chiamato \"Smash Your Baggage\".\nFra gli incarichi di quegli anni, si trovano concerti in vari club e, nel 1927, una partecipazione allo spettacolo \"Rang Tang Show\", con 48 suonatori di banjo.\nNel 1933, quando gi\u00e0 il suo stile stava perdendo il favore del pubblico, Snowden ebbe un disaccordo con il sindacato dei musicisti, che gli proib\u00ec di suonare a New York. Snowden si trasfer\u00ec a Filadelfia, dove divenne un insegnante di musica. Fra i suoi allievi di quegli anni vi furono Ray Bryant, suo fratello - il bassista Tommy Bryant- e il sassofonista Sahib Shihab.\nLa situazione fu sbrogliata solo qualche anno pi\u00f9 tardi con l'intervento di John Hammond e attorno al 1940 Snowden era di nuovo a New York, con gruppi di sua direzione e con il Joe Sullivan Trio. Gli anni 1950 lo videro alla testa di un quartetto, impegnato in tour degli USA e del Canada, e di nuovo a Filadelfia con un suo quartetto.\nA questo punto la fortuna gli si rivolse contro, e nel 1959 il disc jockey di Filadelfia Chris Albertson lo incontr\u00f2 mentre lavorava come custode di parcheggio. Albertson gli fece incidere due album Prestige del 1960, assieme al cantante e chitarrista Lonnie Johnson, e lo aiut\u00f2 a formare, con Cliff Jackson un quartetto per una sessione di registrazione Riverside (\"Harlem Banjo\"). Segu\u00ec, nel 1961, un'incisione in sestetto con Roy Eldridge, Bud Freeman, Jo Jones, Ray e Tommy Bryant, che fu pubblicata dalle etichette Fontana e Black Lion. Queste furono le prime registrazioni a nome di Snowden.\nDopo essere stato riscoperto, nel 1963 Snowden partecip\u00f2 al Newport Jazz Festival e nel 1967 fece un tour dell'Europa promosso da George Wein. Fu poi chiamato come insegnante dalla University of California, Berkeley e vi rimase fino al 1969, esibendosi anche in concerto con diversi gruppi tra cui uno assieme a Turk Murphy.\nNegli ultimi tempi i suoi antichi dissapori con Ellington erano stati sanati, e Ellington aveva perfino lasciato intendere che non gli sarebbe spiaciuto se Snowden fosse tornato con l'orchestra. Snowden, compiaciuto, declin\u00f2 l'offerta con toni quasi paternalistici nei confronti di Ellington (che era un anno pi\u00f9 vecchio di lui).\nNel 1969 Elmer Snowden torn\u00f2 a Filadelfia, dove mor\u00ec nel 1973."}
{"id": "3189701", "revid": "120854303", "url": "https://it.wikipedia.org/wiki?curid=3189701", "title": "Clori (nome)", "text": "Origine e diffusione.\nContinua l'antico nome greco \u03a7\u03bb\u03c9\u03c1\u03b9\u03c2 (\"Chloris\"), di tradizione classica, portato da diversi personaggi della mitologia greca, fra cui spiccano la dea dei fiori (poi identificata con la romana Flora) e della vegetazione e l'unica figlia superstite di Niobe.\nEtimologicamente, \u00e8 basato sul termine \u03c7\u03bb\u03c9\u03c1\u03cc\u03c2 (\"chloros\"), da cui deriva anche il nome Cloe, che vuol dire \"verde\", \"verde chiaro\", e ha quindi significato analogo ai nomi Verde e Midori. Il termine aveva anche il significato di \"germoglio\", \"giovane\", \"fresco\", \"freschezza\" (lo stesso del nome Verdiana) e inoltre, secondo alcune fonti il nome greco stava ad indicare il verdone.\nIl nome venne adoperato da numerosi poeti fra il XVIII e il XIX secolo, quindi il suo uso attuale pu\u00f2 anche avere basi letterarie.\nOnomastico.\nClori \u00e8 un nome adespota, non essendo portato da alcuna santa. L'onomastico ricade pertanto il 1\u00ba novembre, giorno di Ognissanti."}
{"id": "3189703", "revid": "256896", "url": "https://it.wikipedia.org/wiki?curid=3189703", "title": "UILCID", "text": ""}
{"id": "3189708", "revid": "599013", "url": "https://it.wikipedia.org/wiki?curid=3189708", "title": "Kristian Brix", "text": "Biografia.\n\u00c8 di padre gambiano e madre norvegese.\nCaratteristiche tecniche.\nPu\u00f2 essere impiegato da terzino sinistro o da centrocampista centrale.\nCarriera.\nClub.\nBrix ha iniziato la carriera nel Lille T\u00f8yen. Nel 1998, \u00e8 entrato a far parte delle giovanili del V\u00e5lerenga ed ha esordito il 20 maggio 2007 nell'edizione stagionale del Norgesmesterskapet, precisamente nel primo turno contro il Toten, sostituendo J\u00f8rgen Jalland. Il 17 giugno dello stesso anno, ha esordito nell'Eliteserien, giocando da titolare la sfida contro il Lillestr\u00f8m, conclusasi con una vittoria della sua squadra per 0-1. Il 30 agosto, ha debuttato nella Coppa UEFA 2007-2008, conto l'Ekranas: in questa occasione, Brix ha segnato la prima rete ufficiale della sua carriera, fissando il punteggio sul 6-0 finale.\nNel corso del 2008, \u00e8 stato ceduto in prestito al Sogndal, squadra militante nella 1. divisjon. Ha esordito con la nuova squadra nella trasferta sul campo del Bryne, sfida conclusasi con una vittoria per 0-1. Con il Sogndal, ha giocato altre 2 partite di campionato, per poi tornare al V\u00e5lerenga. Dal 2009, ha avuto maggiore spazio nella prima squadra, totalizzando 10 presenze nei successivi due campionati.\nIl 3 dicembre 2010 ha firmato un contratto triennale con il Sandefjord. Ha debuttato il 3 aprile 2011, schierato titolare nel pareggio a reti inviolate contro l'H\u00f8nefoss. Il 29 maggio successivo ha siglato la prima rete, nella vittoria casalinga per 4-0 sul Randaberg. Il 19 novembre 2013, il Sandefjord ha manifestato la volont\u00e0 di non rinnovare il contratto di Brix, che si sarebbe cos\u00ec svincolato a fine anno. Nel suo triennio al Sandefjord ha totalizzato 92 presenze e 8 reti, tra campionato e coppa.\nIl 29 gennaio 2014, ha firmato un biennale con il Bod\u00f8/Glimt. Ha esordito in squadra il 30 marzo successivo, subentrando a Dane Richards nel pareggio casalingo per 1-1 contro l'Aalesund. Nella prima stagione in forza al Bod\u00f8/Glimt, ha totalizzato 32 presenze tra campionato e coppa, senza mettere a segno alcuna rete. Rimasto in squadra per un'altra annata, ha disputato altre 21 partite con questa casacca.\nIl 9 dicembre 2015, il Fredrikstad ha annunciato sul proprio sito internet d'aver ingaggiato il giocatore, che si \u00e8 legato al nuovo club con un contratto biennale, valido a partire dal 1\u00ba gennaio 2016. Ha esordito in squadra in data 3 aprile, schierato titolare nella sconfitta interna per 2-3 contro il Levanger. Ha chiuso la stagione a quota 32 presenze tra campionato e coppa, con 2 reti all'attivo; il Fredrikstad si \u00e8 classificato all'11\u00ba posto finale.\nIl 29 giugno 2017, il Sandnes Ulf ha reso noto sul proprio sito internet d'aver ingaggiato Brix, che si \u00e8 legato al nuovo club con un contratto valido a partire dal 20 luglio, data di riapertura del calciomercato locale.\nIl 13 gennaio 2020 ha annunciato il suo ritiro dal calcio professionistico.\nNazionale.\nBrix ha giocato 4 partite con la , andando anche in rete in'occasione. In virt\u00f9 delle sue origini gambiane e non avendo mai giocato per la Nazionale norvegese, \u00e8 eleggibile anche per la selezione africana. Nel 2011, mentre era in forza al Sandefjord, Brix era stato convocato in vista di un'amichevole contro il , ma la sua squadra di club \u2013 in lotta per la promozione \u2013 non gli ha concesso il permesso di aggregarsi al resto della truppa. A maggio 2015 \u00e8 tornato nella lista dei convocati della selezione gambiana, in vista di un'amichevole contro l'. \u00c8 stato incluso anche nella lista dei convocati anche per la partita contro il , valida per le qualificazioni alla Coppa delle Nazioni Africane 2017, in cui non \u00e8 stato impiegato.\nStatistiche.\nPresenze e reti nei club.\n\"Statistiche aggiornate al 13 gennaio 2020.\""}
{"id": "3189709", "revid": "11266", "url": "https://it.wikipedia.org/wiki?curid=3189709", "title": "Ausonia (fumettista)", "text": "Biografia.\nFrancesco Ciampi studia presso la sezione di Arti Grafiche dell'Istituto d'Arte di Firenze e frequenta il corso di Pittura all'Accademia di Belle Arti.\nI suoi inizi sono come illustratore (disegna le copertine di \"Kaos\" dal 1993), poi nel 1995 pubblica il suo primo fumetto su \"Schizzo, idee e immagini\". Pubblica dei brevi racconti a fumetti su \"Blue\" e \"Heavy Metal\".\nNel 1998 inizia a dipingere. Per 10 anni si dedica alla sua attivit\u00e0 artistica presso la Galleria d'Arte di Firenze dove lavora.\nLa sua prima opera in volume \u00e8 una cupa rivisitazione del Pinocchio di Collodi, \"Pinocchio - storia di un bambino\", che viene pubblicata nel 2006 grazie all'editore Vittorio Pavesio e candidata al Premio Micheluzzi 2007 come \"miglior romanzo grafico\", \"migliore sceneggiatura per un romanzo grafico\" e \"miglior disegno per un romanzo grafico\". L'opera ha un buon successo grazie al passaparola dei lettori e apre nuove porte al suo autore, il cui nome inizia a circolare nel mondo del fumetto.\nL'autore ha grande cura non solo per la storia ma per ogni elemento della pubblicazione e spesso Ausonia cura tutti gli aspetti dei volumi realizzati, compreso il formato, il design, la grafica di copertina cercando di avere un ruolo diretto su tutti gli aspetti del processo creativo (gli albi pubblicati hanno per questo formati insoliti stabiliti dall'autore).\nNel 2007 pubblica \"P-HPC - Post-Human Processing Center\", un libro sperimentale in cui mescola fumetti, fotografia, illustrazione tradizionale e digitale alla maniera di Dave McKean, \"The Art Of Ausonia\" per Leopoldo Bloom Editore, volume finalizzato a far conoscere meglio lo stile dell'autore grazie a foto, estratti, illustrazioni ed editoriali, e \"Beauty Industries \"nuovamente per Vittorio Pavesio Productions, albo di piccole dimensioni pressoch\u00e9 muto disegnato in bianco e nero (primo volume di quella che \u00e8 destinata a diventare una collana semestrale).\nL'anno seguente arrivano \"Ausonia's Serious Toyz\" e il primo volume di \"Interni - o la miserevole vita di uno scrittore di successo\", entrambi candidati al Premio Micheluzzi 2009, il primo per il \"miglior sceneggiatore\" e il secondo per il \"miglior fumetto\". Il terzo volume di \"Interni\" si aggiudica il Premio Micheluzzi 2011.\nA Lucca Comics &amp; Games 2010 si \u00e8 tenuta la sua prima mostra personale. Nel 2011 partecipa alla realizzazione \"Le 5 Fasi\", antologia di tavole realizzate dal cosiddetto \"collettivo DUMMY\" (collettivo composto dagli artisti Alberto Ponticelli, Officina Infernale, Squaz, Akab e Tiziano Angri ed Ausonia stesso) edita da Edizioni BD.\nNel 2012 pubblica la sua ultima opera\" ABC\" per Coconino Press, graphic novel di oltre 260 tavole i cui disegni sono stati interamente realizzati a grafite con uno stile che ricorda quello di Egon Schiele.\nInsegna alla Scuola Internazionale di Comics di Firenze."}
{"id": "3189710", "revid": "438678", "url": "https://it.wikipedia.org/wiki?curid=3189710", "title": "Tasti freccia", "text": "I tasti freccia sono quattro tasti della tastiera. Solitamente questi tasti permettono lo spostamento del cursore nello schermo in determinate direzioni.\nSolitamente questo gruppo di tasti si trova in basso nella tastiera, a destra del \"blocco lettere\" e a sinistra del \"blocco numerico\". Su questi tasti sono scritte le quattro frecce che indicano le relative quattro direzioni. Sono orientati come una \"T\" invertita. Prima dell'invenzione del mouse questi erano dei tasti fondamentali per spostarsi all'interno dei programmi.\nDato che questo tipo di tasti vengono spesso usati anche nei videogiochi, in alcuni casi torna pi\u00f9 comodo usare, in alternativa, i tasti WASD."}
{"id": "3189712", "revid": "256896", "url": "https://it.wikipedia.org/wiki?curid=3189712", "title": "UILCER", "text": ""}
{"id": "3189714", "revid": "121437913", "url": "https://it.wikipedia.org/wiki?curid=3189714", "title": "Richard Corben", "text": "Biografia.\nRichard Corben nasce in una fattoria a Anderson in Missouri, e si laurea in Belle Arti al Kansas City Art Institute nel 1965.\nDopo aver lavorato come animatore professionista, Corben inizia a produrre fumetti \"underground\", tra cui \"Grim Wit\", \"Slow Death\", \"Skull\", \"Rowlf\", \"Fever Dreams\" e la sua antologia \"Fantagor\". Nel 1970 inizia ad illustrare storie dell'orrore e di fantascienza per l'editore Warren Publishing. Le sue storie compaiono su \"Creepy\", \"Eerie\", \"Vampirella\", \"1984\" e \"Comix International\". Inoltre colora diversi episodi di \"The Spirit\" di Will Eisner.\nNel 1975, quando Moebius, Druillet, e Jean-Pierre Dionnet iniziano a pubblicare la rivista M\u00e9tal Hurlant in Francia, Corben gli propone alcune delle sue storie. Continua il suo lavoro per la filiale in America, dove la rivista viene chiamata \"Heavy Metal\". Nel 1976 adatta una breve storia di Robert E. Howard in quella che probabilmente \u00e8 la prima graphic novel, \"Bloodstar\".\nTra le storie disegnate per \"Heavy Metal\" la sua creazione pi\u00f9 famosa, \"Den,\" ebbe inizio nel corto \"Neverwhere\" e in una breve storia in \"Grim Wit\" #2. La saga di Den narra le avventure di un giovane nerd sottopeso che viaggia verso Neverwhere, un universo che si ispira all'era hyboriana di Robert E. Howard, al Barsoom di Edgar Rice Burroughs e alla dimensione orrorifica di H. P. Lovecraft. L\u00ec il ragazzo diventa un uomo enorme superdotato e muscoloso che ha avventure erotiche in un mondo pieno di stravaganti pericoli, mostri orrendi e prosperose donne nude che gli si gettano addosso, attirate dal suo enorme palo. Da questa storia \u00e8 stato tratto il film di animazione \"Heavy Metal\".\nA causa della natura sexy della sua arte, Corben fu accusato di essere pornografico, descrizione in cui l'autore non si riconobbe. Un famoso esempio \u00e8 l'intervista che concesse a Brad Balfour di \"Heavy Metal\" nel 1981 e di cui Corben non fu per nulla soddisfatto. Si sent\u00ec descritto come un \"meschino, infantile, goffo borderline\" e scrisse quindi una lettera in replica, che venne pubblicata nel settembre del 2001.\nCorben \u00e8 l'autore della copertina dell'album \"Bat Out of Hell\" di Meat Loaf, di quelle di Jim Steinman, di \"Bad for Good\" e della locandina (basata su un disegno di Neal Adams) per il film di Brian De Palma \"Il fantasma del palcoscenico\". Inoltre ha fatto la copertina per la pubblicazione in cassetta del film dell'orrore (a basso budget) \"Spookies\".\nLe collaborazioni di Corben sono varie e vanno da \"Rip in Time\" con Bruce Jones a Harlan Ellison per \"Vic and Blood\" tratto dal racconto \"Un ragazzo e il suo cane\" (\"A Boy and His Dog\" 1969), fino alla \"Saga di Den\", \"Mutant World\", \"Son of Mutant World\", \"Jeremy Brood\" e\"The Arabian Nights\" con Jan Strnad.\nNel 2000 Corben ha collaborato con Brian Azzarello su cinque albi di \"Hellblazer\" (146-150) che furono poi raccolti col titolo di \"Hellblazer: Hard Time\". Ha inoltre adattato un classico dell'orrore, La casa sull'abisso di William Hope Hodgson, per la Vertigo.\nNel 2001 Azzarello e Corben hanno fatto di nuovo squadra, creando per Marvel \"Startling Stories - Banner\" (una mini-serie in quattro albi che esplora la relazione tra Doc Samson e Bruce Banner) e \"Cage\" (una mini-serie in cinque albi su Luke Cage) pubblicate sotto l'etichetta MAX Comics\".\"\nNel 2005 Corben lavora con il rocker Rob Zombie e con Steve Niles ad un progetto per IDW Publishing chiamato \"Bigfoot\". La serie esce con cinque albi e dimostra l'evoluzione dell'artista. La storia \u00e8 la cronaca di un giovane ragazzo che assiste al massacro brutale dei suoi genitori ad opera dell'enigmatico personaggio che d\u00e0 il titolo alla saga e il suo ritorno alla foresta per vendicarsi quando diventa grande.\nNel 2007, Corben disegna due numeri della testata del demone motociclista della Marvel Comics, \"Ghost Rider\". Per la MAX produce \"Haunt of Horror\", delle mini-serie che adattano dei classici dell'horror al fumetto. La prima mini-serie, pubblicata nel 2006, era basata sulle storie di Edgar Allan Poe seguita da una seconda serie nel 2008 su storie di H. P. Lovecraft. Tra il 2008 e 2009 illustra i flashback di \"Conan of Cimmeria\" #1-7, raccolti come \"Conan Volume 7: Cimmeria\". Nel 2009 illustra Starr the Slayer, uscito per la MAX Comics.\nIl suo ultimo lavoro \u00e8 come animatore per il gioco per computer \"DARKSTAR \u2013 The Interactive Movie\"."}
{"id": "3189722", "revid": "287204", "url": "https://it.wikipedia.org/wiki?curid=3189722", "title": "Adorazione del Bambino (Gentile da Fabriano)", "text": "L'Adorazione del Bambino \u00e8 un dipinto a tempera e oro su tavola (72x42,6\u00a0cm) di Gentile da Fabriano, databile al 1420-1421 e conservato nel Getty Center di Los Angeles.\nStoria.\nL'opera viene in genere assegnata tra il veloce passaggio di Gentile nella sua citt\u00e0 natale, Fabriano, nella primavera del 1420, e il suo arrivo a Firenze nell'estate di quell'anno. Esistono infatti affinit\u00e0 coi volti femminili della \"Pala Strozzi\", anche se copie e derivazioni da parte di seguaci locali nelle Marche e in Dalmazia farebbero pensare a un dipinto visibile in area adriatica. In particolare esiste una \"Madonna della culla\" del cosiddetto Maestro di Staffolo che riprende fedelmente la forma del Bambino.\nDescrizione e stile.\nLa scena mostra una singolare contaminazione tra le iconografie della nativit\u00e0 di Ges\u00f9, in particolare nell'accezione dell'Adorazione del Bambino, e della Madonna dell'Umilt\u00e0, con Maria in primo piano seduta su un prato. Sullo sfondo si vedono anche Giuseppe, addormentato come secondo la tradizione, per sottolineare il suo ruolo marginale nella nascita del Salvatore, la capannuccia col bue e l'asinello e, pi\u00f9 in lontananza, l'annuncio ai pastori, risolto come un'apparizione luminosa su una montagna brulla.\nProtagonista assoluta \u00e8 comunque la Vergine, raccolta in un manto dai bordi ondulati che ne addolcisce la monumentalit\u00e0. Nei ricami dorati si leggono varie iscrizioni, che testimoniano l'estrema cura del pittore fabrianese per gli apparati decorativi col metallo prezioso. Lungo il velo si legge \"Ave Mater Digna Dei Ven[tris] Ben[edicti]\", sull'orlo destro del manto \"Salve Regina Mater Mis[ericordiae]\", sull'orlo sinistro \"Ave Maris Ste[lla] Dei Mater Alma Atque [...]\" e su quello inferiore \"Ave Maria Gratia Plena Do[minu]s Tecum Benedi[cta tu in] Mulieribus\".\nLa luce si concentra poi sull'erba in primo piano, densa di morbidi fiorellini tipici del Gotico internazionale in Italia, e sul bambino sdraiato su un panno riccamente ricamato d'oro e steso sulle gambe di Maria. Virtuosistico \u00e8 il velo trasparente che lo copre."}
{"id": "3189726", "revid": "62004", "url": "https://it.wikipedia.org/wiki?curid=3189726", "title": "Alessandra D'Ettorre", "text": "Carriera.\nIn carriera fu convocata per quattro volte in Nazionale Elite per partecipare ai campionati del mondo, nel 2000 a Plouay, nel 2002 a Zolder, nel 2005 a Madrid e nel 2011 a Copenaghen. Nel 2008 \u00e8 stata inoltre riserva della squadra che ha preso parte ai Giochi olimpici di Pechino."}
{"id": "3189727", "revid": "729019", "url": "https://it.wikipedia.org/wiki?curid=3189727", "title": "Bernardino Ubaldini", "text": "Biografia.\nFiglio del capitano di ventura Ottaviano Ubaldini (che conquist\u00f2 Apecchio nel 1410, sottraendolo a Citt\u00e0 di Castello), Bernardino era cittadino di Gubbio ed era conosciuto per il suo coraggio, tanto che la Repubblica di Firenze gli confer\u00ec l'appellativo di \"Magnifico\".\nBernardino Ubaldini fu anch'egli un capitano di ventura e milit\u00f2 nelle compagnie dei Da Montefeltro. Tra le vittorie cui fu presente si ricordano quelle ottenute a Sommo (o C\u00e0 del Secco) e a Maclodio nel 1427 in cui le truppe del duca di Milano Filippo Maria Visconti furono sconfitte. Tra le battaglie cui partecip\u00f2 si ricorda in particolare quella di San Romano, combattuta il 1\u00ba giugno 1432 tra la Repubblica di Siena (per la quale militava l'Ubaldini), la Repubblica di Firenze ed i rispettivi alleati, e rimasta famosa soprattutto per il celebre dipinto dedicatole da Paolo Uccello.\nNel 1437 ebbe una grave malattia mentre si trovava a Stellata; mor\u00ec nei primi giorni del mese di settembre a Ferrara, dove si era fatto portare.\nDiscendenza.\nSecondo alcune fonti, \u00e8 appurato che egli fosse il padre naturale di Federico da Montefeltro, 2\u00ba duca di Urbino, nato nel 1422. Bernardino spos\u00f2 il 25 agosto 1420 Aura da Montefeltro, figlia naturale di Guidantonio, che poi fece legittimare Federico come figlio di una sua relazione extraconiugale.\nDalla moglie Aura ebbe invece, nel 1423, Ottaviano Ubaldini, anch'egli capitano di ventura e collaboratore di Federico, che, alla sua morte, lo lasci\u00f2 tutore del figlio Guidobaldo e reggente del Ducato di Urbino.\nBattaglia di San Romano (1432).\nBernardino partecip\u00f2 alla celebre battaglia di San Romano combattuta il 1\u00ba giugno 1432 tra i senesi, dei quali era a capo, e i fiorentini, che vinsero lo scontro. Il disarcionamento di Bernardino fu immortalato nel celebre omonimo dipinto di Paolo Uccello."}
{"id": "3189738", "revid": "263434", "url": "https://it.wikipedia.org/wiki?curid=3189738", "title": "Simmetria di Lorentz", "text": ""}
{"id": "3189741", "revid": "712828", "url": "https://it.wikipedia.org/wiki?curid=3189741", "title": "Emporio Ivankov", "text": ""}
{"id": "3189748", "revid": "767487", "url": "https://it.wikipedia.org/wiki?curid=3189748", "title": "Miguel Bossio", "text": "Caratteristiche tecniche.\nGiocava come centrocampista difensivo.\nCarriera.\nClub.\nDebutt\u00f2 in massima serie uruguaiana nel 1978 con il Sud Am\u00e9rica, dopo essersi formato calcisticamente nel Racing di Montevideo nei quattro anni precedenti. Nel 1980 venne acquistato dal Pe\u00f1arol, anch'esso con sede nella nat\u00eca capitale, reduce dalla vittoria del titolo nel 1979; l'anno seguente Bossio fece parte della squadra che si aggiudic\u00f2 il campionato nazionale, e nel 1982 partecip\u00f2 all\"'annus mirabilis\" della societ\u00e0, che, nell'ordine, vinse campionato, Coppa Libertadores e Coppa Intercontinentale. Rimase con il sodalizio giallonero fino al 1985; in seguito all'ultimo trofeo nazionale, si trasfer\u00ec in Spagna, al Valencia, che militava in Segunda Divisi\u00f3n spagnola. L'impatto con il calcio europeo fu tutto sommato positivo: il club ottenne la promozione in massima serie, e Bossio fu presente in 41 delle 42 partite del torneo, mettendo a segno tre marcature. Continu\u00f2 la militanza nella societ\u00e0 iberica fino a superare le cento presenze, ma non riusc\u00ec pi\u00f9 a segnare alcuna rete. Nel 1991 lasci\u00f2 la Comunit\u00e0 Valenciana per trasferirsi in Catalogna, al Sabadell, di fatto facendo ritorno in seconda divisione. Dopo una sola annata, pass\u00f2 all'Albacete, con cui chiuse la carriera nel 1993.\nNazionale.\nDebutt\u00f2 in Nazionale il 27 ottobre 1983 nell'incontro di Montevideo contro il , finale della Copa Am\u00e9rica 1983, sostituendo all'85\u00ba minuto Aguilera. Fece dunque parte dei convocati per il , giocando da titolare nel centrocampo a quattro di Borr\u00e1s, eccezion fatta per l'incontro con la . La sua ultima presenza internazionale risale al 16 giugno 1986."}
{"id": "3189754", "revid": "599013", "url": "https://it.wikipedia.org/wiki?curid=3189754", "title": "Bernard McNally", "text": ""}
{"id": "3189756", "revid": "179980", "url": "https://it.wikipedia.org/wiki?curid=3189756", "title": "Miguel Angel Bossio", "text": ""}
{"id": "3189757", "revid": "1543377", "url": "https://it.wikipedia.org/wiki?curid=3189757", "title": "Ronald D. Moore", "text": "\u00c8 diventato uno sceneggiatore professionista contribuendo alla saga di \"Star Trek\" dal 1988 al 1999 nelle serie ', ' e \"\".\n\u00c8 noto come creatore, produttore e sceneggiatore della serie televisiva \"Battlestar Galactica\" dal 2004 al 2009.\n\u00c8 stato co-creatore, produttore e sceneggiatore dello spin-off \"Caprica\", tra il 2009 e il 2010.\nNel 2010 ha stipulato un contratto in esclusiva con la Sony per lo sviluppo di una serie di genere poliziesco/fantasy.\nInoltre \u00e8 l'ideatore e produttore di \"Philip K. Dick's Electric Dreams\", distribuito tra il 2017 e il 2018."}
{"id": "3189761", "revid": "106456", "url": "https://it.wikipedia.org/wiki?curid=3189761", "title": "Daniele Alberti", "text": "Biografia.\nHa conseguito il diploma in pianoforte con il massimo dei voti, la lode e la menzione speciale della giuria al Conservatorio \"Luca Marenzio\" di Brescia; ha poi ottenuto il diploma superiore all'Ecole Normale de Musique \"Alfred Cortot\" di Parigi con il massimo dei voti e la menzione speciale della giuria.\nNel 1985 ha conseguito il primo premio al Concorso Internazionale di Parigi. Si \u00e8 esibito in \"r\u00e9cital\" solistici e in concerti con orchestra nei teatri pi\u00f9 prestigiosi del mondo, fra cui quelli di Parigi (Th\u00e9\u00e2tre du Ch\u00e2telet, Salle Pleyel, Salle Gaveau), Mosca (Sala Grande del Conservatorio, Philharmonica), Bruxelles (Teatro de la Monnaie), Milano (Sala Verdi), Varsavia (Philharmonica) e Praga (Rudolfinum).\nNel 1999, nell'ambito delle commemorazioni del 150\u00ba anniversario della morte di Fryderyk Chopin si \u00e8 esibito in un \"r\u00e9cital\" per Papa Giovanni Paolo II a Castel Gandolfo. Nel 2002 ha debuttato con l'Orchestra Filarmonica di Mosca; al concerto \u00e8 seguita, nel 2003, una \"tourn\u00e9e\" con l'orchestra russa che lo ha visto al fianco di Krzysztof Penderecki e Jurij Chatuevi\u010d Temirkanov.\nAll'attivit\u00e0 di concertista e di docente affianca dal 1999 quella di direttore artistico dell'Associazione Francesco Soldano, attraverso la quale organizza una serie di eventi fra cui Musica a Palazzo, Musica in Salotto, Armonie sotto la rocca, Note di Franciacorta e l'immancabile Festival \"LeXGiornate\", la cui cifra distintiva \u00e8 una nuova modalit\u00e0 di produzione culturale capace di coniugare la grande musica con la creativit\u00e0 e la contaminazione fra molteplici linguaggi artistici."}
{"id": "3189768", "revid": "729019", "url": "https://it.wikipedia.org/wiki?curid=3189768", "title": "Arkham Horror", "text": "Arkham Horror \u00e8 un gioco da tavolo di cooperazione ideato da Richard Launius e pubblicato nel 1987. Il gioco \u00e8 stato riveduto, modificato e ripubblicato nel 2005 e nel 2018 dalla Fantasy Flight Games, pertanto attualmente esistono tre edizioni del gioco profondamente diverse tra loro.\n\u00c8 ambientato ad Arkham, un'immaginaria citt\u00e0 del Massachusetts inventata dallo scrittore Howard Phillips Lovecraft.\nTrama.\nIl gioco \u00e8 una via di mezzo tra un gioco da tavolo e un gioco di ruolo. Nella seconda edizione, i giocatori (da 1 a 8) interpretano la parte di alcuni investigatori che devono cercare di sconfiggere i mostri che infestano le strade di Arkham e chiudere i portali che consentono a questi mostri di entrare nel nostro mondo. Sugli investigatori incombe la minaccia del Grande Antico, ovvero un mostro di grande potenza che potrebbe risvegliarsi in alcune situazioni del gioco. Nella terza edizione invece, i giocatori (da 1 a 6) non dovranno necessariamente sconfiggere un grande antico, bens\u00ec vivranno le vicende che si svilupperanno lungo una trama articolata determinata dallo scenario scelto all'inizio del gioco.\nMeccanica di gioco (2ed).\nIl gioco \u00e8 basato fondamentalmente sul lancio di dadi e sulla cooperazione. I giocatori sono tutti parte di una sola squadra di investigatori che ha come obiettivo comune quello di impedire il risveglio del Grande Antico oppure, nell'eventualit\u00e0 in cui questo riesca a risvegliarsi, di riuscire nell'ardua impresa di sconfiggerlo per impedirgli di invadere la nostra dimensione.\nPer impedire il risveglio del grande antico i giocatori dovranno muoversi nelle varie locazioni sulla mappa per chiudere i portali dimensionali che si aprono ad ogni turno; tuttavia per chiudere un portale \u00e8 necessario che l'investigatore esplori il mondo in cui il portale conduce, operazione molto rischiosa e che richiede pi\u00f9 turni (mentre mediamente in ogni turno si apre un nuovo portale). Gli investigatori pertanto devono collaborare tra loro per evitare di perdere tempo esplorando in due lo stesso portale: il tempo \u00e8 un fattore chiave visto che ogni turno avvicina il risveglio del Grande Antico.\nGli investigatori potranno usufruire di carte che forniscono bonus:\nDifferenze tra le versioni.\nLe edizioni hanno alcuni aspetti in comune, e ognuna vuole ovviamente essere un'evoluzione del regolamento della versione precedente. La seconda edizione sembra quella che pi\u00f9 riesce a rendere l'atmosfera delle opere di H. P. Lovecraft ma con un regolamento e una lunghezza delle partite sempre pi\u00f9 pesanti man mano che si aggiungono espansioni. La terza edizione al contrario mitiga questi fattori negativi con un tabellone modulare e un regolamento pi\u00f9 snello che riprende alcuni dei giochi pi\u00f9 moderni della linea \"Arkham Horror Files\" della Fantasy Flight Games, ma proprio per questo non convince alcuni appassionati che sentono meno l'atmosfera, mantenendo acceso il dibattito su quale sia la versione migliore."}
{"id": "3189769", "revid": "1331959", "url": "https://it.wikipedia.org/wiki?curid=3189769", "title": "Lugalbanda nella grotta della montagna", "text": "Lugalbanda nella grotta della montagna \u00e8 un poema epico sumero che racconta i trascorsi di Lugalbanda, terzo re di Uruk, successore di Enmerkar, fondatore della citt\u00e0 di Uruk, e padre dell'eroe sumero Gilgame\u0161.\nSinossi.\nIl suo predecessore come re di Uruk, Enmerkar , mobilita il suo esercito per la guerra contro Aratta, e Lugalbanda sembra essere un comandante di questo esercito. Tuttavia, passando attraverso le impervie montagne di Aratta, Lugalbanda sviene all'improvviso.\nIncapaci di rianimarlo, le sue truppe al seguito lo abbandonano in una caverna lasciandogli anche delle resine di incenso aromatico, e quindi proseguono per la loro strada. Quando Lugalbanda rinviene, fa strani sogni e prega per chiedere aiuto.\nL'ultima parte del testo \u00e8 sconosciuta perch\u00e9 molto frammentaria."}
{"id": "3189773", "revid": "1442080", "url": "https://it.wikipedia.org/wiki?curid=3189773", "title": "Countrywide Classic 1999 - Singolare", "text": "Il singolare del torneo di tennis Countrywide Classic 1999, facente parte dell'ATP Tour, ha avuto come vincitore Pete Sampras che ha battuto in finale Andre Agassi 7-6(3) 7-6(1)."}
{"id": "3189776", "revid": "697352", "url": "https://it.wikipedia.org/wiki?curid=3189776", "title": "Laguna Blanca", "text": ""}
{"id": "3189779", "revid": "767487", "url": "https://it.wikipedia.org/wiki?curid=3189779", "title": "Mark Caughey", "text": ""}
{"id": "3189782", "revid": "2108263", "url": "https://it.wikipedia.org/wiki?curid=3189782", "title": "Leonida II", "text": "Biografia.\nFiglio di Cleonimo, visse per un certo periodo alla corte di Seleuco II e spos\u00f2 Cratesiclea, una donna di origine asiatica, secondo Plutarco datagli in moglie da un luogotenente dello stesso re di Persia e di Siria.\nLeonida divenne re di Sparta quando il precedente sovrano, Areo II, mor\u00ec all'et\u00e0 di otto anni. Leonida era infatti il tutore del re, in quanto suo parente pi\u00f9 prossimo.\nIl re si oppose alle riforme propugnate dal collega Agide IV, della dinastia Euripontide. \nL'eforo Lisandro, che appoggiava Agide, fece valere una legge che proibiva ai re di sposare donne straniere, riuscendo a farlo deporre (dopo che, per evitare un processo, aveva abbandonato la citt\u00e0) e a sostituirlo col genero Cleombroto II.\nNel 240 a.C. Leonida riusc\u00ec a riacquistare il trono e fece esiliare Cleombroto e giustiziare Agide, ponendo fine al suo programma di riforme, che prevedeva l'annullamento dei debiti e la redistribuzione delle terre.\nMor\u00ec nel 235 a.C. lasciando il trono al figlio Cleomene III che, spronato da sua moglie Agiatide, vedova di Agide, prosegu\u00ec la politica riformatrice del collega e rivale del padre.\nI fratelli di Cleomene erano Euclida, futuro collega del fratello sul trono di Sparta (unico caso nella storia della citt\u00e0 di due membri della stessa famiglia in carica contemporaneamente), e Chilonide, la moglie di Cleombroto II."}
{"id": "3189784", "revid": "599013", "url": "https://it.wikipedia.org/wiki?curid=3189784", "title": "Danilo Ronzani", "text": "Carriera.\nCresce nel Velletri, che nel 1978 lo cede al Bari dove milita per cinque stagioni di Serie B fino al 1983 quando i pugliesi retrocedono in Serie C1 e dopo tre partite del campionato di terza serie lo cedono di nuovo in cadetteria alla .\nDopo un solo anno nelle Marche, nel 1984 passa al dove dopo tre stagioni in Serie B conquista la promozione in Serie A nel 1987.\nDal 1989 al 1991 milita nel in Serie C1, mentre tra il 1991 ed il 1993 gioca nel Suzzara in Serie C2.\nIn carriera ha totalizzato 201 presenze in Serie B.\nDanilo Ronzani attualmente, fa l'osservatore per il Frosinone Calcio. Domenica 10 aprile 2017 , \u00e8 tornato in campo a 57 anni come giocatore, in Prima Categoria Abruzzese con la maglia della Virtus Pescara"}
{"id": "3189791", "revid": "1543377", "url": "https://it.wikipedia.org/wiki?curid=3189791", "title": "Lugalbanda e l'uccello Anzud", "text": "Lugalbanda e l'uccello Anzud \u00e8 apparentemente la continuazione del poema epico \"Lugalbanda nella grotta della montagna\". Tali poemi sono cos\u00ec legati fra loro che comunemente vengono anche denominati \"Lugalbanda I\" e \"Lugalbanda II\". Entrambi raccontano dei trascorsi precedenti alla ascesa al trono del terzo \"lugal\" di Uruk, di episodi avvenuti durante il regno del suo predecessore Enmerkar, e in particolare della guerra contro Aratta.\nSinossi.\nLugalbanda \u00e8 ancora apparentemente perso nelle montagne di Lullubi, ma grazie alle sue preghiere agli dei (in \"Lugalbanda I\") ottiene da questi l'uccello gigante Anzud, che lo aiuter\u00e0 a trovare e raggiungere l'esercito di Enmerkar, giusto in tempo per assediare Aratta. Dopo un anno di sconfitte senza successo, Enmerkar decide di inviare un messaggio alla dea Inanna di Uruk, invocandola affinch\u00e9 ella lo assista ancora una volta, cos\u00ec come in passato lo aveva aiutato a costruire un muro contro l'invasore Martu durante il 50\u00ba anno del suo regno. Infine, Lugalbanda ordina ai suoi volontari di recarsi a Uruk e a riportare la risposta di Inanna."}
{"id": "3189792", "revid": "14691", "url": "https://it.wikipedia.org/wiki?curid=3189792", "title": "Tamberna", "text": ""}
{"id": "3189793", "revid": "767487", "url": "https://it.wikipedia.org/wiki?curid=3189793", "title": "Antemia", "text": ""}
{"id": "3189795", "revid": "1573940", "url": "https://it.wikipedia.org/wiki?curid=3189795", "title": "Herpestes ichneumon", "text": "La mangusta egiziana o icneumone (Herpestes ichneumon ) \u00e8 un carnivoro della famiglia degli Erpestidi. (Talvolta, in senso pi\u00f9 ampio, il nome \u00abicneumone\u00bb viene utilizzato per indicare anche altre specie di manguste africane.) Occupa in Africa la nicchia ecologica che in Asia \u00e8 occupata dalla mangusta grigia indiana e dalla mangusta di Giava ed \u00e8 inoltre l'unica specie di mangusta originaria anche del suolo europeo. Il suo nome deriva dal greco antico \u1f30\u03c7\u03bd\u03b5\u03cd\u03bc\u03c9\u03bd (\"ichne\u00fam\u014dn\") o \u1f30\u03c7\u03bd\u03b5\u03c5\u03c4\u03ae\u03c2 (\"ichneut\u0113s\"), che significa \u00abche segue le tracce\u00bb, ma gli antichi, in realt\u00e0, la indicavano con un altro nome (\u00abdonnola egiziana\u00bb).\nDescrizione.\nL'icneumone ha una lunghezza testa-corpo di 50-65 cm, ai quali vanno aggiunti altri 33-45 cm di coda. Il peso varia tra gli 1,7 e i 4 kg. Ha corpo snello e allungato, con arti relativamente brevi e coda folta. \u00c8 ricoperta da una lunga pelliccia di colore grigio screziato di marrone e presenta, nel complesso, un aspetto poco appariscente. Il muso \u00e8 appuntito e gli occhi sono circondati da un anello di pelle nuda.\nDistribuzione e habitat.\nL'icneumone \u00e8 diffuso in gran parte dell'Africa, dove \u00e8 assente solamente nei deserti pi\u00f9 aridi e nelle foreste pluviali molto fitte. Suo habitat preferito \u00e8 la savana. Inoltre, \u00e8 presente anche in Asia Minore e in Palestina. \u00c8 l'unica specie di mangusta diffusa nell'Europa meridionale, in Spagna e Portogallo. Tuttavia, se la specie sia sempre stata presente in questo continente o vi sia stata introdotta dall'uomo in tempi antichi \u00e8 tuttora oggetto di discussione. Pi\u00f9 di recente, \u00e8 stata introdotta anche in Italia, dove non si \u00e8 avuta acclimatazione, e in Madagascar.\nBiologia.\nLe abitudini di questa specie mostrano forti parallelismi con quelle della mangusta grigia indiana e della mangusta di Giava: va in cerca di cibo durante il giorno e si nutre di insetti, roditori, uccelli e rettili. Come queste altre due specie \u00e8 in grado di sopraffare i serpenti velenosi effettuando attacchi fulminei. Consuma anche uova, che afferra con le zampe anteriori e lancia contro una roccia per romperne il guscio.\nRiguardo al comportamento sociale, le testimonianze sono discordanti, in quanto \u00e8 stata avvistata sia da sola che in coppie.\nRiproduzione.\nDopo 60-84 giorni di gestazione, la femmina d\u00e0 alla luce da due a quattro piccoli. Essi vengono allattati per un periodo variabile dalle quattro alle otto settimane, e raggiungono la piena indipendenza tra i sei e i dodici mesi. L'aspettativa di vita in cattivit\u00e0 pu\u00f2 superare i 20 anni.\nTassonomia.\nNe vengono riconosciute undici sottospecie:\nRapporti con l'uomo.\nNell'antico Egitto, l'icneumone veniva venerato come un animale sacro (in francese viene infatti chiamato \"rat des pharaons\", \u00abratto dei faraoni\u00bb) e si trova raffigurato in numerosi affreschi e rilievi, in particolare di et\u00e0 tolemaica, ma anche dell'Antico Regno. La popolarit\u00e0 dell'icneumone dipende, come per le manguste dell'India, dalla sua reputazione di cacciatore di serpenti. Aristotele ne descrisse i combattimenti contro i serpenti, ed Erodoto scrisse che gli icneumoni venivano imbalsamati e sepolti in luoghi sacri. Plinio il Vecchio racconta che gli abitanti dell'Egitto credevano che gli icneumoni saltassero in bocca ai coccodrilli e strappassero loro il cuore, uccidendoli. Naturalmente, questa affermazione non ha nulla a che vedere con la realt\u00e0, ma ha contribuito ad accrescere la popolarit\u00e0 dell'icneumone.\nStato di conservazione.\nL'icneumone viene classificato sulla Lista Rossa delle specie minacciate dell'Unione Internazionale per la Conservazione della Natura (IUCN) come specie \u00aba rischio minimo\u00bb (\"Least Concern\")."}
{"id": "3189799", "revid": "1442080", "url": "https://it.wikipedia.org/wiki?curid=3189799", "title": "Luigi Zoja", "text": "Laureatosi in economia, ha compiuto le sue prime ricerche sociologiche nella seconda met\u00e0 degli anni sessanta. Ha poi studiato presso il \"C.G. Jung Institut\" di Zurigo. \nBiografia e carriera.\nDopo la laurea a Milano, ha continuato per un breve periodo con studi in ambito sociologico a partire dalla fine degli anni sessanta. Di l\u00ec a poco, frequenta l'Istituto C.G. Jung di Zurigo, presso cui consegue il diploma di psicologo analista e successivamente insegna..\n\u00c8 stato sposato con la psicoanalista Silvana Plateo.\nHa lavorato in passato a Zurigo e New York, ed attualmente lavora a Milano. \nGi\u00e0 membro dell\"'Association of Graduate Analytical Psychologists\" e della \"Schweizerische Gesellschaft fur Analytische Psychologie\", dal 1984 al 1993 \u00e8 stato presidente del CIPA (\"Centro Italiano di Psicologia Analitica\"). Dal 1998 al 2001, ha presieduto la International Association for Analytical Psychology (IAAP).\nDal 2001 al 2007, \u00e8 stato presidente del Comitato Etico internazionale dell'IAAP.\nPubblica articoli su \"L'Unit\u00e0\", \"Il Fatto Quotidiano\", \"Il Venerd\u00ec di Repubblica\" e \"Il manifesto\".\nI suoi saggi e libri sono stati variamente tradotti all'estero in molte lingue, interpretano vari comportamenti problematici del giorno d'oggi (dipendenze, consumismo sfrenato, assenza di una figura paterna, la proiezione in politica di odio e paranoia, e vari altri) alla luce dei miti, della tradizione letteraria e delle tematiche archetipiche."}
{"id": "3189809", "revid": "834", "url": "https://it.wikipedia.org/wiki?curid=3189809", "title": "La Pastora (Paraguay)", "text": ""}
{"id": "3189810", "revid": "287204", "url": "https://it.wikipedia.org/wiki?curid=3189810", "title": "Osterhever", "text": "Osterhever \u00e8 un comune di 236 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di Eiderstedt."}
{"id": "3189811", "revid": "599013", "url": "https://it.wikipedia.org/wiki?curid=3189811", "title": "Li\u0161any", "text": "Li\u0161any pu\u00f2 riferirsi a diversi toponimi della Repubblica Ceca:"}
{"id": "3189812", "revid": "287204", "url": "https://it.wikipedia.org/wiki?curid=3189812", "title": "Poppenb\u00fcll", "text": "Poppenb\u00fcll \u00e8 un comune di 190 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di Eiderstedt."}
{"id": "3189813", "revid": "1305772", "url": "https://it.wikipedia.org/wiki?curid=3189813", "title": "Laudenbach", "text": ""}
{"id": "3189814", "revid": "228587", "url": "https://it.wikipedia.org/wiki?curid=3189814", "title": "Lauterbach", "text": ""}
{"id": "3189815", "revid": "287204", "url": "https://it.wikipedia.org/wiki?curid=3189815", "title": "Tetenb\u00fcll", "text": "Tetenb\u00fcll \u00e8 un comune di 619 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di Eiderstedt."}
{"id": "3189816", "revid": "287204", "url": "https://it.wikipedia.org/wiki?curid=3189816", "title": "Lavant", "text": ""}
{"id": "3189818", "revid": "599013", "url": "https://it.wikipedia.org/wiki?curid=3189818", "title": "Lod\u011bnice", "text": "Lod\u011bnice pu\u00f2 riferirsi a diversi toponimi della Repubblica Ceca:"}
{"id": "3189819", "revid": "287204", "url": "https://it.wikipedia.org/wiki?curid=3189819", "title": "Vollerwiek", "text": "Vollerwiek \u00e8 un comune di 226 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di Eiderstedt."}
{"id": "3189820", "revid": "122441213", "url": "https://it.wikipedia.org/wiki?curid=3189820", "title": "Andrea Melodia", "text": "Biografia.\n\u00c8 stato alle dipendenze della Rai dal 1966. Redattore del Telegiornale, nel 1976 opta per il TG1 di Emilio Rossi divenendo poi caposervizio della redazione Servizi Speciali e della redazione Coordinamento, poi caporedattore della cronaca e della Segreteria di redazione. Negli anni '70 \u00e8 stato per un decennio presidente nazionale del Centro Studi Cinematografici, associazione di circoli del cinema di ispirazione cattolica. A partire dal 1987 entra in Direzione generale della Rai come vicedirettore giornalistico, alle dipendenze del vicedirettore generale per il coordinamento della TV Emmanuele Milano. Lascia la Rai nel 1991 per andare a dirigere Telemontecarlo. Rientra in Rai nel 1994 e nel 1995 \u00e8 direttore della nuova struttura Gestione diritti, da cui dipende la produzione di tutta la fiction dell'azienda. Da allora, e prima di lasciare la Rai nel 2009, \u00e8 stato vicedirettore vicario di Rai 1, ha avviato la struttura poi divenuta Rai Teche, ha curato le trasmissioni del Giubileo del 2000 ed \u00e8 stato Coordinatore delle sedi regionali.\nPer 17 anni accademici ha ricoperto incarichi di insegnamento alla Universit\u00e0 LUMSA, per Teorie e tecniche del linguaggio radiotelevisivo e Storia della radio e della televisione.\nDal 2009 al 2016 \u00e8 stato presidente nazionale dell'UCSI, l'associazione dei giornalisti cattolici italiani.\nAttualmente \u00e8 consigliere di amministrazione di TV2000 e vicepresidente dell'associazione Infocivica."}
{"id": "3189822", "revid": "1305772", "url": "https://it.wikipedia.org/wiki?curid=3189822", "title": "Leutenbach", "text": ""}
{"id": "3189823", "revid": "1305772", "url": "https://it.wikipedia.org/wiki?curid=3189823", "title": "Leutersdorf", "text": ""}
{"id": "3189824", "revid": "287204", "url": "https://it.wikipedia.org/wiki?curid=3189824", "title": "Welt (Germania)", "text": "Welt (danese: \"Velt; \"frisone settentrionale: \"W\u00e4ilt\") \u00e8 un comune di 218 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di Eiderstedt.\nIl toponimo in tedesco significa \"mondo\"."}
{"id": "3189825", "revid": "1305772", "url": "https://it.wikipedia.org/wiki?curid=3189825", "title": "Lorch", "text": ""}
{"id": "3189828", "revid": "1543377", "url": "https://it.wikipedia.org/wiki?curid=3189828", "title": "Madonna col Bambino (Gentile da Fabriano Yale)", "text": "La Madonna col Bambino \u00e8 un dipinto tempera e oro su tavola (91,4x62,9\u00a0cm) di Gentile da Fabriano, databile al 1424 circa e conservata nella Yale University Art Gallery a New Haven. L'opera \u00e8 firmata sullo stipite sinistro \"Gent / Fabriano\".\nStoria.\nL'opera proviene forse dalle Marche, dove a met\u00e0 dell'Ottocento viaggi\u00f2 il primo proprietario noto di questa Madonna, James Jackson Jarves, studioso e appassionato d'arte americano, anche se non \u00e8 escluso che avesse potuto acquistarla sul mercato fiorentino, da cui ottenne numerosi dipinti. Sicuramente al 1860 era gi\u00e0 nelle sue collezioni, e nel 1871 venne acquistata dall'Universit\u00e0 di Yale.\nLa datazione al 1424, leggermente pi\u00f9 tarda di quella tradizionale al 1420-1423, si basa su similitudini dell'architettura di sfondo con brani della porta nord del Battistero di Firenze, terminata da Lorenzo Ghiberti proprio quell'anno.\nDescrizione e stile.\nIl dipinto \u00e8 cattivo stato di conservazione per via di abrasioni dovute a un maldestro tentativo di restauro. Maria si trova seduta a mezza figura con il bambino in piedi su un cuscino, che forse poggia su un parapetto invisibile; un secondo cuscino dorato si trova appoggiato a destra. Invece del tradizionale fondo oro il maestro us\u00f2 una finta finestra con un traforo gotico, oltre la quale si vede un fittissimo bosco di alberi da frutto, i cui rami escono brulicanti anche dai trafori stessi. Si tratta di vari fiori e frutti legati a significati mariani: la rosa bianca, simbolo di purezza, la melagrana, simbolo della Passione e dell'unit\u00e0 della Chiesa, la mela, simbolo del peccato originale. Non si tratta pi\u00f9 delle sottili efflorescenze dei primi lavori dell'artista, ma di rampicanti robusti e infestanti, che serpeggiano dappertutto mostrando frutti carnosi.\nNello scorcio della cornice, ottimizzata in maniera intuitiva per una visione da destra, si notano forse i tentativi di Gentile di assimilare gli interessi spaziali fiorentini. Se Maria appare piuttosto tradizionale, pi\u00f9 originale \u00e8 il Bambino, vero fulcro della composizione, che col suo gesto dinamico sembra slanciarsi, benedicente, verso lo spettatore."}
{"id": "3189830", "revid": "287204", "url": "https://it.wikipedia.org/wiki?curid=3189830", "title": "Wyk auf F\u00f6hr", "text": "Wyk auf F\u00f6hr \u00e8 una citt\u00e0 di 4.411 abitanti dello Schleswig-Holstein, in Germania. La citt\u00e0 \u00e8 il principale centro abitato dell'isola di F\u00f6hr.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di F\u00f6hr-Amrum.\nStoria.\nWyk auf F\u00f6hr (in frisone: Vyk) venne fondata intorno alla met\u00e0 del 1600 da esuli che scappavano dal disastro naturale dell'Inondazione di Burchardi del 1634.\nWyk crebbe velocemente come centro commerciale dell'isola e tutt'oggi \u00e8 l'unica citt\u00e0 sull'isola con un porto, un ospedale e centri di prima necessit\u00e0.\nNel 1819 Wyk venne omaggiata del titolo di \"stazione balneare\", all'epoca la prima dello Schleswig-Holstein, e la terza della Germania, dopo Norderney e Heiligendamm.\nLa citt\u00e0 nel 1840 aveva gi\u00e0 circa 200 strutture alberghiere.\nMa la fama di Wyk crebbe con l'arrivo del re Cristiano VIII di Danimarca che scelse la citt\u00e0 come luogo di villeggiatura fra il 1842 e il 1847.\nTutt'oggi il turismo rappresenta la principale entrata economica della citt\u00e0.\nLuoghi d'interesse.\nLa citt\u00e0 si trova nella parte orientale dell'isola. Qui, il porto \u00e8 importante per i collegamenti giornalieri in traghetto con la terraferma. Molto importante \u00e8 il faro di Olh\u00f6rn che campeggia sulla spiaggia.\nA Wyk sono presenti molti antichi edifici, come le classiche case con il tetto di paglia, ovvero le antiche abitazioni di marinai.\nRicordiamo qui la chiesa di San Nicola e il cimitero annesso con le caratteristiche sepolture dei capitani e dei marinai, che presentano epitaffi sulle loro avventure per i mari.\nDa segnalare la lunga spiaggia su cui si sviluppa la passeggiata della citt\u00e0. Dalla spiaggia si vedono le isole di Halligen."}
{"id": "3189832", "revid": "228587", "url": "https://it.wikipedia.org/wiki?curid=3189832", "title": "Lorton", "text": ""}
{"id": "3189833", "revid": "1442080", "url": "https://it.wikipedia.org/wiki?curid=3189833", "title": "Croatia Open Umag 1999 - Singolare", "text": "Il singolare del torneo di tennis Croatia Open Umag 1999, facente parte dell'ATP Tour, ha avuto come vincitore Magnus Norman che ha battuto in finale Jeff Tarango 6\u20132, 6\u20134."}
{"id": "3189834", "revid": "36426", "url": "https://it.wikipedia.org/wiki?curid=3189834", "title": "Madonna col Bambino e i santi Niccol\u00f2 e Caterina e un donatore", "text": ""}
{"id": "3189835", "revid": "1305772", "url": "https://it.wikipedia.org/wiki?curid=3189835", "title": "Lost Creek", "text": ""}
{"id": "3189837", "revid": "1305772", "url": "https://it.wikipedia.org/wiki?curid=3189837", "title": "Louisa", "text": ""}
{"id": "3189842", "revid": "767487", "url": "https://it.wikipedia.org/wiki?curid=3189842", "title": "Tiago Calvano", "text": ""}
{"id": "3189843", "revid": "4252", "url": "https://it.wikipedia.org/wiki?curid=3189843", "title": "Gilbert Shelton", "text": "Biografia.\nSi \u00e8 diplomato alla Lamar High School di Houston, poi ha frequentato la Washington and Lee University, la Texas A&amp;M Universitye la University of Texas at Austin, dove si \u00e8 laureato in scienze sociali nel 1961. Le sue prime tavole sono state pubblicate nella rivista umoristica dell'Universit\u00e0 del Texas, il \"The Texas Ranger\".\nSubito dopo la laurea, Shelton si trasferisce a New York City e ottiene un lavoro su delle riviste automobilistiche. L'idea per il personaggio di \"Wonder Wart-Hog\", una parodia di Superman, gli viene nel 1961. L'anno seguente Shelton torna in Texas per iscriversi alla scuola di specializzazione e ottenere un rinvio del servizio militare. Le prime due storie di \"Wonder Wart-Hog\" appaiono nella primavera del 1962 in \"Bacchanal\", una rivista umoristica del college che ha per\u00f2 breve vita. In seguito diventa l'editore del \"The Texas Ranger\" e pubblica altre storie di \"Wonder Wart-Hog\".\nDopo il passaggio dalla scuola di specializzazione alla scuola d'arte (dove diventa amico di Janis Joplin) per due anni, viene chiamato per svolgere il servizio militare, ma i dottori dell'esercito lo riformano quando ammette di fare uso di droghe. In seguito, tra il 1964 e il 1965, trascorre del tempo a Cleveland, dove la sua fidanzata del momento frequenta il Cleveland Art Institute. Fa domanda per un lavoro alla \"American Greeting Card Company\" (dove aveva lavorato il collega Robert Crumb) ma non viene preso.\nDiventa invece art director per la \"Vulcan Gas Company\", una sala musicale rock a Austin, dove lavora con Jim Franklin. Crea diversi poster nello stile degli artisti contemporanei della California, sul genere di Victor Moscoso e Rick Griffin. Dopo un anno si trasferisce a San Francisco nell'estate del 1968, con la speranza che essendo pi\u00f9 vicino ai luoghi d'azione il suo lavoro ne avrebbe beneficiato.\nNello stesso anno la Millar Publishing Company, che ha pubblicato regolarmente le storie di Wonder Wart-Hog fin dal 1966, pubblica due volumi di \"Wonder Wart-Hog Quarterly\" stampandone 140.000 copie di ciascuno, ma i distributori non lo distribuiscono e ne vengono vendute solo 40.000 copie di ognuno.\nDopo una striscia chiamata \"Feds 'n' Heads\" (pubblicata da Print Mint), Gilbert crea la sua striscia pi\u00f9 famosa, \"The Fabulous Furry Freak Brothers\" nel 1968, e il suo spin-off, \"Fat Freddy's Cat\" nel 1969, quando cofonda la Rip Off Press.\nShelton attualmente vive a Parigi. Il suo lavoro pi\u00f9 recente, in collaborazione con l'illustratore francese Pic', \u00e8 \"Not Quite Dead\",che \u00e8 comparso in \"Rip Off Comix\" #25 e in cinque libri a fumetti \"Not Quite Dead\". Oltre ad una nuova storia di Wonder Wart-Hog per \"Zap Comix\" #15 (2005), il suo \"Fabulous Furry Freak Brothers\" \u00e8 in fase di adattamento per un film d'animazione."}
{"id": "3189845", "revid": "682118", "url": "https://it.wikipedia.org/wiki?curid=3189845", "title": "Louise", "text": ""}
{"id": "3189848", "revid": "1305772", "url": "https://it.wikipedia.org/wiki?curid=3189848", "title": "Low Moor", "text": ""}
{"id": "3189850", "revid": "599013", "url": "https://it.wikipedia.org/wiki?curid=3189850", "title": "Lomnice", "text": "Lomnice pu\u00f2 riferirsi a diversi toponimi della Repubblica Ceca:"}
{"id": "3189851", "revid": "767487", "url": "https://it.wikipedia.org/wiki?curid=3189851", "title": "International Federation of Chemical, Energy, Mine and General Workers' Unions", "text": "L'International Federation of Chemical, Energy, Mine and General Workers' Unions (ICEM), in italiano Federazione Internazionale dei Sindacati dei Lavoratori della Chimica, dell'Energia, Minerari e delle Industrie Diverse, \u00e8 una federazione sindacale internazionale. Al novembre 2007, l'ICEM rappresentava 467 sindacati industriali in 132 paesi, rivendicando la rappresentativit\u00e0 di oltre 20 milioni di lavoratori.\nL'organizzazione rappresenta i lavoratori di un vastissimo specchio di settori industriali compresi: energia, miniere, chimica e biotecnologia, cartario, gomma, gemme e gioielleria, vetro, ceramica, cemento, servizi ambientali e altro.\nIl quartiergenerale dell'ICEM \u00e8 a Ginevra, Svizzera."}
{"id": "3189852", "revid": "1305772", "url": "https://it.wikipedia.org/wiki?curid=3189852", "title": "Lowville", "text": ""}
{"id": "3189856", "revid": "110193011", "url": "https://it.wikipedia.org/wiki?curid=3189856", "title": "Madonna col Bambino (Gentile da Fabriano Washington)", "text": "La Madonna col Bambino \u00e8 un dipinto tempera e oro su tavola (95,9x56,5\u00a0cm) di Gentile da Fabriano, databile al 1420-1423 circa e conservato nella National Gallery of Art di Washington.\nStoria.\nL'opera viene in genere identificata come una delle prime prove di Gentile a Firenze, dove arriv\u00f2 nell'estate del 1420, pi\u00f9 o meno mentre era al lavoro alla \"Pala Strozzi\". Non \u00e8 chiaro se l'opera potesse aver fatto parte di un polittico, come pannello centrale.\nL'opera \u00e8 comunque nota dal XIX secolo, quando dalle collezioni di Alexander Barker, che forse l'aveva acquistata a Firenze, pass\u00f2 a una vendita all'asta a Londra nel 1874. Dopo alcuni passaggi di propriet\u00e0 venne acquistata dai Duveen Brothers, mercanti d'arte, che nel 1937 la vendettero a Samuel H. Kress e da questi venne poi donata nel 1939 all'appena sorto museo nazionale statunitense.\nDescrizione e stile.\nIl dipinto mostra Maria seduta su un semplice blocco cubico, coperto solo da un drappo ricamato a motivi floreali, col Bambino in braccio, su fondo oro. Come nelle migliori opere del fabrianese, anche in questo caso l'oro \u00e8 riempito da incisioni di angeli, visibili solamente in controluce.\nA differenza dei periodi della fase veneziana dell'artista, anteriore a quella fiorentina, i fastosi troni gotici hanno lasciato il passo a un sedile pi\u00f9 semplice. Ci\u00f2 fa risaltare la monumentalit\u00e0 di Maria, vestita di un abito purpureo dai pesanti risvolti di velluti, con aperture da cui sporgono le braccia. Curatissimi sono i dettagli dorati dell'abito: l'orlo inferiore, che compie un arabesco senza posa in cui si legge anche \"Ave Maria Gratia Plena Dom[inus] Tecu[m] Ben[edicta]\", i bordi delle aperture per le maniche, il preziosissimo tessuto che cinge il braccio di Maria, il velo che sembra oro colato, il bordo dello scollo (in cui si legge \"Mater [Dei]\"), la spilla in petto. Anche il Bambino indossa una tunichetta finemente decorata con motivi simili. Nonostante quest'attenzione decorativa, tutto sommato minore che in altre opere dell'artista, il cuore della scena sembra il rapporto psicologico tra madre e figlio, che si guardano laconicamente. Ges\u00f9 sembra quasi per schiudere le labbra per parlare e Maria appare attenta al suo movimento, tenendolo con le mani mentre col ginocchio piegato in avanti Ges\u00f9 fa per salirle in grembo.\nNello sfondo particolarmente originale \u00e8 la presenza, in secondo piano, di una serie di mattonelle in scorcio prospettico intutitivo, a riprova dell'influenza sull'artista della cultura spaziale toscana, che cerc\u00f2 di fare propria, a modo suo."}
{"id": "3189857", "revid": "35979926", "url": "https://it.wikipedia.org/wiki?curid=3189857", "title": "Hinterglemm", "text": ""}
{"id": "3189867", "revid": "2042128", "url": "https://it.wikipedia.org/wiki?curid=3189867", "title": "Robert Reich", "text": "Biografia.\nRobert Reich \u00e8 un economista americano e 22\u00ba Segretario del Lavoro degli Stati Uniti nell'amministrazione Clinton dal 1993 fino al 1997.\nDivulgatore prolifico, \u00e8 autore di numerosi saggi di natura politico-economica e ha partecipato alla realizzazione di due documentari sull'aumento della disuguaglianza economica a seguito della Grande Recessione.\n\u00c8 membro del Partito Democratico.\nInsegna Amministrazione e Politiche pubbliche all'Universit\u00e0 della California a Berkeley e collabora con il \"New York Times\", il \"Washington Post\", il \"Wall Street Journal\" e il \"New Yorker\".\nVita privata.\n\u00c8 stato sposato con Clare Danton dal 1973 al 2012.\nHa dato un ottimo esempio di downshifting lasciando di sua spontanea volont\u00e0 il lavoro per poter dedicare pi\u00f9 tempo ai propri figli."}
{"id": "3189870", "revid": "287204", "url": "https://it.wikipedia.org/wiki?curid=3189870", "title": "Marta di Armagnac", "text": "Origine.\nMarta, sia secondo i \"Documens historiques et g\u00e9n\u00e9alogiques sur les familles et les hommes remarquables du Rouergue\", che secondo Pierre de Guibours, detto P\u00e8re Anselme de Sainte-Marie o pi\u00f9 brevemente P\u00e8re Anselme, era la figlia ultimogenita del Conte di Rodez, conte d'Armagnac e di Fezensac e visconte di Lomagne e d'Auvillar, Giovanni I (1306 -\u2020 1373) e della contessa di Charolais, Beatrice di Clermont(gennaio 1311 - Rodez 25 agosto 1364), principessa di sangue reale, figlia primogenita del conte di Charolais e signore di Saint-Just, Giovanni (figlio di Roberto di Francia, figlio del re di Francia, Luigi IX il Santo) e della sua seconda moglie, Giovanna di Dargies, signora di Dargies e di Catheux.&lt;br&gt;Giovanni I d'Armagnac, sia secondo i \"Documens historiques et g\u00e9n\u00e9alogiques sur les familles et les hommes remarquables du Rouergue\", che secondo P\u00e8re Anselme, era il figlio primogenito del conte d'Armagnac e di Fezensac, Bernardo VI e della Contessa di Rodez, Cecilia, che, secondo il testamento della madre, datato 1291, era la figlia femmina secondogenita del Conte di Rodez e visconte di Carlat, Enrico II e e della seconda moglie, Mascarose, figlia del Conte di Comminges, Bernardo VI de di Teresa di cui non si conoscono gli ascendenti.\nBiografia.\nDi Marta non si conosce la data esatta della nascita, ma si pu\u00f2 senz'altro sostenere che nacque dopo il 18 febbraio 1347, data in cui suo padre, Giovanni I (\"domini Johannis comitis Armaniaci\"), redasse un primo testamento in cui Marta non \u00e8 nominata. mentre in un secondo testamento del padre (\"Johannes\u2026comes Armaignaci, Fesensiaci et Ruthene, vicecomesque Leomani\u00e6 et Altivillaris ac dominus terre Ripparie\"), datato 5 aprile 1373, Marta (\"Mathe filie nostre\u2026ducisse Gerunde, uxorique\u2026principis domini Johannis, ducis Gerunde, primogeniti domini regis Aragonie\") viene citata.\nMarta spos\u00f2, il 24 giugno 1373, a Barcellona il duca di Gerona, Giovanni (1350-1396).&lt;br&gt;Marta era la prima moglie di Giovanni, ma secondo alcuni \u00e8 da considerare come seconda moglie, in quanto Giovanni, il 16 luglio 1370, aveva siglato un contratto di fidanzamento con la figlia postuma del re di Francia, Filippo VI e di Bianca di Navarra, Giovanna di Francia (1351-1371), che per\u00f2 mor\u00ec l'anno dopo mentre si recava in Aragona per conoscere il promesso sposo.\nMarta mor\u00ec il 23 ottobre 1378, a Saragozza senza mai essere divenuta regina consorte della Corona d'Aragona, il marito, Giovanni, infatti successe al padre Pietro IV, ne 1387, nove anni dopo la morte di Marta.\nFigli.\nMarta a Giovanni diede cinque figli:"}
{"id": "3189871", "revid": "1543377", "url": "https://it.wikipedia.org/wiki?curid=3189871", "title": "Eleuth\u00e8re Ir\u00e9n\u00e9e du Pont", "text": "Infanzia e famiglia.\nDu Pont nacque a Parigi il 24 giugno 1771, figlio di Pierre Samuel du Pont de Nemours e Nicole Charlotte Marie Louise Le D\u00e9e de Rencourt. Spos\u00f2 Sophie Dalmas (1775\u20131828) nel 1791 da cui ebbe otto figli. Nel 1799, la sua famiglia emigr\u00f2 negli Stati Uniti d'America. Egli stesso arriv\u00f2 a Rhode Island, dove approd\u00f2, il 1\u00ba gennaio 1800, insieme al padre e alla famiglia del fratello. Nel 1802, aveva fondato, sia la sua attivit\u00e0 che la sua casa, l'Eleutherian Mills, nel Brandywine Creek nel Delaware. Il 1\u00ba gennaio \u00e8 l'anniversario dell'arrivo della famiglia du Pont in America, ed \u00e8 ancora festeggiato dai suoi discendenti.\nLa sua carriera in Francia.\nDu Pont fu uno degli assistenti di Antoine-Laurent de Lavoisier, dal quale matur\u00f2 la sua esperienza nel settore dell'estrazione e produzione di nitrato. Come suo padre, fu inizialmente sostenitore della Rivoluzione francese. Tuttavia, entrambi furono tra coloro che difesero fisicamente il re Luigi XVI e la regina Maria Antonietta da una folla inferocita al Palazzo delle Tuileries a Parigi durante l'insurrezione del 10 agosto 1792. Dopo che suo padre, scamp\u00f2 alla ghigliottina e la casa di famiglia fu saccheggiata da una folla nel 1797 durante gli eventi del 18 fruttidoro, tutta la famiglia part\u00ec per gli Stati Uniti nel 1799. Speravano di creare un modello di comunit\u00e0 di \"\u00c9migr\u00e9\" francesi.\nE.I. du Pont de Nemours and Company.\nDu Pont port\u00f2 un'esperienza nel campo della chimica e della polvere da sparo sviluppatasi durante un periodo in cui la qualit\u00e0 della polvere da sparo American-made era molto povera.\nMorte ed eredit\u00e0.\nDu Pont mor\u00ec il 31 ottobre 1834 ad Eleutherian Mills, vicino Greenville. la compagnia che aveva fondato sarebbe diventata una delle societ\u00e0 statunitensi pi\u00f9 importanti e di successo. I suoi figli Alfred V. du Pont (1798\u20131856) ed Henry du Pont (1812\u20131889) furono i suoi dirigenti, negli anni dopo la sua morte."}
{"id": "3189876", "revid": "599013", "url": "https://it.wikipedia.org/wiki?curid=3189876", "title": "Adrian Nala\u021bi", "text": ""}
{"id": "3189881", "revid": "287204", "url": "https://it.wikipedia.org/wiki?curid=3189881", "title": "Oblast' di Voronez", "text": ""}
{"id": "3189883", "revid": "92723", "url": "https://it.wikipedia.org/wiki?curid=3189883", "title": "Louka", "text": "Louka pu\u00f2 riferirsi a diversi toponimi della Repubblica Ceca:"}
{"id": "3189894", "revid": "287204", "url": "https://it.wikipedia.org/wiki?curid=3189894", "title": "Adrian Nalati", "text": ""}
{"id": "3189895", "revid": "1494169", "url": "https://it.wikipedia.org/wiki?curid=3189895", "title": "Mario Andreis", "text": ""}
{"id": "3189896", "revid": "599013", "url": "https://it.wikipedia.org/wiki?curid=3189896", "title": "Loukov", "text": "Loukov pu\u00f2 riferirsi a diversi toponimi della Repubblica Ceca:"}
{"id": "3189904", "revid": "1810027", "url": "https://it.wikipedia.org/wiki?curid=3189904", "title": "Basilica pontificia di San Tammaro vescovo", "text": "La basilica pontificia di San Tammaro vescovo \u00e8 la chiesa principale di Grumo Nevano, nella citt\u00e0 metropolitana di Napoli e diocesi di Aversa.\nStoria.\nL'esistenza della chiesa \u00e8 segnalata in un documento del 1132.\nVenne ricostruita alla fine del XVII secolo e l'edificio venne terminato nel 1703; la decorazione a stucco nell'interno fu completata nel 1737, anno della consacrazione.\nIl campanile fu costruito tra il XVIII e il XIX secolo.\nL'edificio fu oggetto di lavori di restauro negli anni 1920-1922, 1969-1976 e 2014-2015.\nDal 1982 \u00e8 basilica pontificia minore.\nDescrizione.\nEsterno.\nLa facciata si presenta tripartita da due ordini di lesene e sormontata da un timpano triangolare: in basso al centro \u00e8 il portale, affiancato da nicchie con statue.\nIl campanile a pianta quadrata ha tre piani con due finestre ad arco per lato.\nInterno.\nL'edificio ha pianta a croce latina con tre navate e incrocio con il transetto coperto da una cupola. La navata centrale \u00e8 coperta da un soffitto a cassettonato ligneo.\nL'interno \u00e8 rivestito da una ricca decorazione a stucco. L'altare maggiore in marmo \u00e8 del 1750 ed \u00e8 sormontato da una grande tela di Paolo De Matteis sul santo titolare, risalente al 1706. Essa era stata commissionata in precedenza a Luca Giordano, il quale non aveva potuto nemmeno cominciarla per la sopraggiunta morte.\nNell'ultima cappella della navata destra si conserva una \"Madonna col Bambino tra angeli\" del pittore Marco Cardisco (prima met\u00e0 del XVI secolo).\nLa controfacciata \u00e8 ornata dall' affresco con \"Mos\u00e8 che fa scaturire l'acqua dalla roccia\" del pittore locale Santolo Cirillo (alla cui mano si devono anche le due tele con la \"Deposizione\" e l\"Annunciazione\").\nLa chiesa ospita inoltre una statua lignea del santo titolare, risalente alla seconda met\u00e0 del XVII secolo.\nLe cappelle del transetto sono dedicate alla Madonna del Rosario e a San Tammaro.\nSotto la chiesa venne ricavata una cripta per le sepolture degli abitanti."}
{"id": "3189905", "revid": "181699", "url": "https://it.wikipedia.org/wiki?curid=3189905", "title": "Bastione circolare", "text": "Un bastione circolare (dal tedesco \"Ringwall\") \u00e8 una sorta di argine di forma circolare usato come strumento di difesa nelle fortificazioni militari, nelle fortezze di collina o nei rifugi. Poteva anche essere costruito per ospitare funzioni religiose o come luogo per raduni.\nQuesto tipo di strutture furono utilizzate dal Neolitico fino al Medioevo.\nCostruzione.\nIl punto comune di queste opere era il suo rialzo di forma circolare, che costituiva il primo ostacolo difensivo. Poteva essere costruito in diversi modi: come un semplice rialzo di terra, come un rialzo di terra e legno, o come un muro. Solitamente i bastioni fortificati avevano esternamente un fossato o una trincea; a volte era ulteriormente difeso con una palizzata. All'interno queste strutture circolari ospitavano edifici come stalle, saloni ed altre strutture secondarie.\nLocalizzazione.\nNell'Europa del nord sono state trovate diverse di queste strutture, ad esempio in Danimarca, Estonia, Svezia, Germania e Gran Bretagna. Anche nell'Europa centrale ne sono stati trovati, ad esempio in Austria e Svizzera e anche nell'Europa sud-orientale, ovvero in Romania, Moldavia e Ucraina, e anche negli Stati Uniti.\nSpesso sono nascosti in mezzo a foreste e vengono scoperti solo grazie a foto aeree. Gli archeologi analizzando l'interno di tali strutture, sono in grado di stabilire in che periodo sono state occupate e che tipo di utensili e di cibi venivano usati."}
{"id": "3189906", "revid": "1494169", "url": "https://it.wikipedia.org/wiki?curid=3189906", "title": "Autoroute A35", "text": ""}
{"id": "3189913", "revid": "4", "url": "https://it.wikipedia.org/wiki?curid=3189913", "title": "Max Frezzato", "text": ""}
{"id": "3189918", "revid": "13102", "url": "https://it.wikipedia.org/wiki?curid=3189918", "title": "Mario Andreis (politico)", "text": "Biografia.\nLaureatosi in Giurisprudenza a Torino, fin dagli anni giovanili fu un convinto antifascista e, con Aldo Garosci e Luigi Scala, tra i primi organizzatori del movimento Giustizia e Libert\u00e0. Con lo stesso Garosci fond\u00f2, nel 1930, il foglio clandestino \"Voci di Officina\" che usc\u00ec nel settembre-ottobre del '31. Venne arrestato per cospirazione il 16 dicembre del 1931 e condannato dal Tribunale speciale a otto anni di reclusione. Ottenuta la libert\u00e0 vigilata per amnistia nel 1934, venne nuovamente fermato nella retata che colp\u00ec il gruppo GL nel maggio del 1935. Nel 1939 si spos\u00f2 con la pittrice Lea Reviglio e si trasfer\u00ec a Milano, dove prese parte alla fondazione del Partito d'Azione.\nDopo l'armistizio dell'8 settembre 1943, fu tra gli organizzatori della Resistenza e delle formazioni GL in Piemonte; in seguito rappresent\u00f2 il Partito d'Azione nel Comitato di Liberazione Nazionale della regione.\nDopo la Liberazione e fino allo scioglimento del PdA mantenne la carica di segretario di questo partito per il Piemonte, e diresse il quotidiano \"Giustizia e Libert\u00e0\". Nel 1947 ader\u00ec al PSI.\nDagli anni '60 assunse incarichi di rilievo come la presidenza dell'INAIL, la partecipazione al Consiglio di amministrazione della Banca Nazionale del Lavoro (BNL), dell'INPS, dell'INAM e la vicepresidenza del Credito Italiano. Andreis fu anche vice presidente dell'ANPI nazionale.\nStudioso di problemi economici, si interess\u00f2 in modo particolare di relazioni economiche internazionali. Dal 1975 al 1980 fu consigliere del Centro studi Piero Gobetti."}
{"id": "3189923", "revid": "767487", "url": "https://it.wikipedia.org/wiki?curid=3189923", "title": "Parliamo al singolare", "text": "Parliamo al singolare \u00e8 un brano musicale di Nek pubblicato nel 2002 come secondo singolo estratto dall'album \"Le cose da difendere\" dopo \"Sei solo tu\".\nVideo.\nIl video musicale della canzone \u00e8 ambientato in una casa dove Nek, affiancato da alcune immagini di ricordi avvenuti nell'abitazione, canta sulle note della canzone."}
{"id": "3189925", "revid": "119982", "url": "https://it.wikipedia.org/wiki?curid=3189925", "title": "Saint Petersburg (gioco)", "text": ""}
{"id": "3189939", "revid": "4175", "url": "https://it.wikipedia.org/wiki?curid=3189939", "title": "Museo di Casal de' Pazzi", "text": "Il museo di Casal de' Pazzi \u00e8 un'area archeologica di Roma; si trova nel settore nordorientale della citt\u00e0, nei pressi del fiume Aniene tra via Nomentana e via Tiburtina.\nLa struttura museale ricopre parte di un deposito pleistocenico ed \u00e8 aperta continuativamente al pubblico dal 30 marzo 2015.\nStoria.\nNel 1981, a seguito di lavori effettuati per l'urbanizzazione del quartiere di Casal de' Pazzi, non lontano da Ponte Mammolo, fu identificato un importante deposito di origine fluviale riferibile al Pleistocene medio. Il deposito si estendeva su una superficie di circa 1200\u00a0m\u00b2 ed era costituito da sabbie e ghiaie, in massima parte di origine vulcanica, che colmavano un tratto dell'alveo di un antico fiume. Questo aveva inciso, con lo scorrere delle sue acque, il banco tufaceo prodotto dall'attivit\u00e0 del vicino Vulcano Laziale, allora attivo, e datato a circa 366.000 anni fa.\nIl giacimento, riferibile allo stadio isotopico 7 (circa 200.000 anni fa), \u00e8 eccezionalmente ben conservato e costituisce l'ultima testimonianza di una straordinaria serie di depositi pleistocenici che costellavano la bassa valle dell'Aniene, andati distrutti dall'avanzare della citt\u00e0. Esso ci permette, nel pieno della citt\u00e0 moderna, di immaginare un paesaggio preistorico scomparso, con le sue grandi faune, gli antichi vulcani e i gruppi di uomini cacciatori-raccoglitori.\nFauna.\nNel deposito furono scoperti oltre 2000 reperti faunistici caratteristici di condizioni climatiche tendenzialmente temperate ed umide.\nSono state rinvenute numerose ossa di vertebrati, attribuibili per lo pi\u00f9 a mammiferi ed uccelli. L'insieme faunistico nel suo complesso \u00e8 costituito in parte da animali oggi estinti e da specie che non possono essere pi\u00f9 individuate nel territorio laziale o pi\u00f9 in generale in quello italiano, a causa delle diverse condizioni climatiche e ambientali attuali. Gli animali che ricorrono con maggiore frequenza sono l'elefante antico (\"Elephas antiquus\") di cui sono state rinvenute una trentina di zanne, la pi\u00f9 grande delle quali raggiunge i 3,50\u00a0m di lunghezza; il rinoceronte (\"Dicerorhinus sp.\"), l'ippopotamo (\"Hippopotamus amphibius\"), l'uro (\"Bos primigenius\"), il cervo elafo (\"Cervus elaphus\"), la iena (\"Crocuta crocuta\"), il lupo (\"Canis lupus\") e il cavallo (\"Equus sp.\"). \nCompletano l'insieme quattro specie di uccelli acquatici, l'oca lombardella (\"Anser albifrons\"), il fischione (\"Anas penelope\"), il canapiglia (\"Anas strepera\") e l'alzavola (\"Anas crecca\").\nFlora.\nNel giacimento sono state rinvenute foglie fossili di \"Zelkova crenata\". Si tratta di una grande pianta che pu\u00f2 raggiungere anche i 30 metri di altezza; ha un tronco liscio e breve e numerosi rami eretti che partono da un punto di origine comune. Le foglie sono ovoidali e grossolanamente dentate ai margini.\nOggi diffusa nei territori intorno al Mar Nero ed al Mar Caspio, durante il Pleistocene medio era abbondantemente presente anche nella penisola italiana.\nIndustria litica.\nL'industria litica, che rappresenta l'insieme di oggetti e manufatti prodotti ed usati dall'uomo al fine di rispondere a necessit\u00e0 di differente natura (es. procacciamento, preparazione del cibo, lavorazione delle pelli animali, operazioni di taglio e foratura, ecc.), \u00e8 costituita da pi\u00f9 di 1.500 oggetti. La presenza di tali resti nel deposito non \u00e8 direttamente riconducibile a delle azioni umane determinabili, bens\u00ec \u00e8 il risultato del trasporto di questi da parte della corrente. \nNel complesso l'industria su pietra del sito di Casal de' Pazzi \u00e8 attribuibile al Paleolitico medio e presenta caratteristiche affini all'industria Musteriana, che caratterizz\u00f2 successivamente la produzione dell'uomo di Neanderthal nel Paleolitico medio della Pianura Pontina. Altissima \u00e8 la frequenza di raschiatoi, denticolati ed intaccature mentre grattatoi, punte, punteruoli sono molto meno abbondanti.\nResti umani.\nNel giacimento \u00e8 stato rinvenuto un frammento di parietale destro attribuibile al genere \"Homo\". Il frammento venne scoperto nel 1983, sotto uno dei blocchi di tufo del deposito fluviale. Pur non permettendo quest'unico resto umano un'attribuzione tassonimica precisa, il confronto con altri resti craniali, come quelli di Saccopastore (Roma) e di Petralona (Grecia), hanno permesso di evidenziare caratteristiche definite come preneandertaliane, anche se la datazione del sito porterebbe a presumere una presenza neantertaliana vera e propria, stando ai dati noti sulla diffusione di questa specie in Europa.\nIl sito di Casal de' Pazzi presenta numerose affinit\u00e0 nell'industria litica e nella composizione faunistica con altri due siti dell'area romana posti lungo la bassa valle dell'Aniene: Monte delle Gioie e Sedia del Diavolo. Entrambi i complessi risultano oggi scomparsi a causa dell'intenso intervento antropico che ha avuto luogo nel corso dello scorso secolo ed inoltre sono stati recentemente datati allo Stadio Isotopico 9 (circa 300.000 anni fa).; il deposito conservato nel Museo di Casal de' Pazzi rappresenta oggi l'unico sito visibile dei molti siti scomparsi della Bassa valle dell'Aniene."}
{"id": "3189941", "revid": "110157", "url": "https://it.wikipedia.org/wiki?curid=3189941", "title": "3\u00e8me temps", "text": "3\u00e8me temps (in italiano, \"Terzo Tempo\") \u00e8 il terzo album di Grand Corps Malade, uscito nel 2010.\nAnche in questo, come nel precedente \"Enfant de la ville\", i brani sono per la maggior parte cantati a cappella o accompagnati da una base minimalista.\nNella traccia numero sette, \"Tu Es Donc J'apprends\", Grand Corps Malade duetta con Charles Aznavour, mentre nella canzone \"L'Heure D'\u00e9t\u00e9\" si trova la collaborazione di \u00c9lise Oudin-Gilles."}
{"id": "3189950", "revid": "767487", "url": "https://it.wikipedia.org/wiki?curid=3189950", "title": "Vite in sospeso", "text": "Vite in sospeso \u00e8 un film italiano del 1998 diretto da Marco Turco. Il regista ha scritto la sceneggiatura insieme a Doriana Leondeff ed al futuro regista Andrea Porporati, traendo spunto dal precedente documentario \"Vite sospese\" del 1996, in cui venivano intervistati alcuni reduci italiani della lotta armata in esilio a Parigi.\nTrama.\nParigi, fine anni '80: il giovane Jacopo arriva con il padre in citt\u00e0 per festeggiare il matrimonio di Dario, suo fratellastro, stabilitosi nella capitale da diversi anni per via dei suoi poco chiari trascorsi da terrorista. Jacopo decide di fermarsi in citt\u00e0 per qualche giorno, il tempo di riallacciare i rapporti col fratello che non vede da 10 anni e di capire qualcosa di pi\u00f9 sul suo passato e su quello dei suoi amici italiani, tutti attivi nella lotta armata negli anni '70 e in rifugio a Parigi. Jacopo realizza una serie di interviste a molti di loro, i quali, pur scettici, decidono di rivelargli i motivi che li hanno costretti all'esilio forzato in Francia. Ben presto per\u00f2, lo scetticismo iniziale lascia spazio alla paura di essere scoperti e al terrore di essere arrestati e persino Dario inizia a nutrire dubbi sul vero motivo della visita di suo fratello, arrivando a crederlo un poliziotto infiltrato. L'arresto improvviso di Ivano, uno di loro, porter\u00e0 gli ex terroristi (Dario compreso) a tenere maggiormente le distanze dal povero Jacopo, generando un equivoco che per\u00f2 verr\u00e0 fortunatamente risolto.\nRiprese.\nIl film \u00e8 stato girato interamente a Parigi."}
{"id": "3189951", "revid": "118167671", "url": "https://it.wikipedia.org/wiki?curid=3189951", "title": "Se una regola c'\u00e8", "text": "Se una regola c'\u00e8 \u00e8 un singolo del cantautore italiano Nek, pubblicato il 29 gennaio 1999 come terzo estratto dal quinto album in studio \"In due\". Nel CD singolo \u00e8 presente anche una versione remix ad opera del celebre gruppo dance Eiffel 65. "}
{"id": "3189958", "revid": "599013", "url": "https://it.wikipedia.org/wiki?curid=3189958", "title": "Eliseo Rivero", "text": "Caratteristiche tecniche.\nGiocava come difensore laterale.\nCarriera.\nClub.\nInizi\u00f2 con il Danubio, societ\u00e0 della nat\u00eca capitale uruguaiana, con cui trascorse le prime stagioni in massima divisione nazionale. Nel 1984 il Pe\u00f1arol, che aveva accumulato nel quinquennio precedente svariate vittorie sia entro i patrii confini che in campo internazionale, lo acquist\u00f2, e Rivero ottenne il suo primo e unico risultato a livello di club, il campionato del 1985. In seguito, scelse di trasferirsi all'estero, accasandosi al Platense, in Argentina, con cui disput\u00f2 il campionato 1986-1987; per il club si tratt\u00f2 di un'annata negativa, che si concluse con il penultimo posto. Rivero, una volta chiusa l'esperienza al di l\u00e0 del R\u00edo de la Plata, si risolse a rientrare in Uruguay, dove disput\u00f2 le ultime stagioni con il Defensor.\nNazionale.\nDebutt\u00f2 in Nazionale il 25 agosto 1983 nell'incontro di Montevideo contro il . Venne convocato per la Copa Am\u00e9rica 1983, ma non gioc\u00f2 neanche un minuto nel torneo. Fece dunque parte dei convocati per il , e debutt\u00f2 da titolare nell'ultima partita giocata dalla sua Nazionale al Mondiale, quella persa per 1-0 contro l', giocando tutti i novanta minuti dell'incontro. La sua ultima presenza internazionale risale al 16 giugno 1986."}
{"id": "3189959", "revid": "767487", "url": "https://it.wikipedia.org/wiki?curid=3189959", "title": "In Little Italy", "text": "In Little Italy \u00e8 un cortometraggio muto del 1909 diretto da David W. Griffith.\nGriffith fu il primo regista a dedicare una serie di cortometraggi alla vita degli italoamericani. In questo filmato, ad essere posto in primo piano \u00e8 ancora una volta il tema delle forti passioni e gelosie amorose che il pregiudizio comune individuava come tratti caratteristici del maschio italiano.\nTrama.\nA Little Italy, Maria, una giovane e bella vedova madre di due bambini, ha due pretendenti: Victor, il barbiere, e Tony, un operaio. Quando lei sceglie il barbiere, provoca la feroce ira di Tony che giura a s\u00e9 stesso di vendicarsi. Il momento opportuno si presenta durante una festa danzante: l'uomo si avvicina a Maria e a Victor che stanno ballando insieme e, senza farsi scorgere da nessuno, pugnala il suo rivale per poi allontanarsi indisturbato. Ma il barbiere non \u00e8 morto: ferito, viene accolto in casa di Maria che si prende cura di lui. Quando Tony lo viene a sapere, si infuria oltre misura e decide di attaccare il suo nemico per finirlo. Cerca di introdursi nella casa, senza riuscirci. Per raggiungere il suo scopo, deve salire su una scala che porta a una botola sul pavimento della stanza. Ma la vedova che, insieme a uno dei bambini, blocca il passaggio, manda l'altro figlio a chiamare la polizia. Tony, che \u00e8 riuscito a passare, sta per portare a compimento l'omicidio quando appare il poliziotto avvisato dal bambino che spara, facendo cadere il pugnale dalla mano dell'assassino che viene arrestato.\nProduzione.\nIl film fu prodotto dalla Biograph Company.\nDistribuzione.\nDistribuito dalla Biograph Company, il film - un cortometraggio in una bobina - usc\u00ec nelle sale cinematografiche statunitensi il 23 dicembre 1909."}
{"id": "3189963", "revid": "565101", "url": "https://it.wikipedia.org/wiki?curid=3189963", "title": "Michele Zappella", "text": "Biografia.\nZappella si laurea a Roma nel 1960 in Medicina e Chirurgia. Si specializza in Pediatria (Roma, 1963), in Neuropsichiatria Infantile (Pisa, 1966), in Malattie Nervose e Mentali (Pisa 1968); nel 1970 diventa Libero Docente in Igiene Mentale.\nLavora nel Fountain Hospital di Londra (UK) dal 1961 al 1963. Come vincitore di una borsa Fulbright per gli USA \u00e8 Fellow of Neurology nel Department of Child Neurology del Children's Hospital di Washington D.C. (USA, 1964-1965). \u00c8 stato primario del reparto di Neuropsichiatria Infantile dell'Ospedale Regionale di Siena dal 1973 al 2006. Attualmente (2014) insegna Neuropsichiatria Infantile nelle Scuole di Specializzazione dell'Universit\u00e0 di Siena ed \u00e8 consulente nel Centro Rett dell'Ospedale Versilia (Lu).\nMembro onorario della Society for the Study of Behavioural Phenotypes (Londra) e della Societ\u00e0 Italiana di Pedagogia, \u00e8 stato Presidente della Associazione Italiana Sindrome di Tourette (1999-2003) e Vice Presidente della Societ\u00e0 Italiana di Neuropsichiatria Infantile (1976-78).\nNegli anni sessanta ha scoperto il Placing Reflex e le sue connessioni con la diagnosi precoce del ritardo mentale grave. Si \u00e8 occupato dell'integrazione sociale e scolastica dei bambini disabili: suoi sono i primi articoli scientifici usciti su questo argomento nel 1969-70.\nCon i suoi studi sulla Sindrome di Rett ha dimostrato che esiste una variante di questa sindrome nella quale le bambine acquisiscono tardivamente un linguaggio ed alcune abilit\u00e0 manuali: la Zappella Variant of Rett Syndrome ().\nHa studiato estesamente i Disturbi dello Spettro Autistico: a questo riguardo ha scoperto la Dysmaturational Syndrome, che si manifesta con un comportamento autistico transitorio associato a tic motori e vocali e ha una causa genetica di tipo tourettiano; ci\u00f2 rende tale Sindrome Dismaturativa del tutto diversa dai Disturbi Autistici stabili.\nHa introdotto una forma di intervento riabilitativo: l'Attivazione Emotiva con Reciprocit\u00e0 Corporea (AERC).\nPer i suoi lavori sull'Autismo ha ricevuto nel 1981 la Medaglia d'Oro e la Cittadinanza Onoraria del comune di Sesto San Giovanni (MI).\nHa sempre svolto ed \u00e8 impegnato tuttora in una intensa attivit\u00e0 clinica.\nPrincipali Opere.\nMichele Zappella \u00e8 autore di oltre 300 pubblicazioni scientifiche, delle quali 105 sono indicizzate su PubMed della U.S. National Library of Medicine del National Institutes of Health.\nNel 1980 ha vinto il premio Glaxo per la divulgazione scientifica. \u00c8 attualmente Direttore Scientifico della rivista Autismo e Disturbi dello Sviluppo."}
{"id": "3189965", "revid": "1924342", "url": "https://it.wikipedia.org/wiki?curid=3189965", "title": "The Boy Is Mine (album)", "text": "The Boy Is Mine \u00e8 il secondo album della cantante statunitense Monica, pubblicato nell'estate del 1998 tramite l'Arista Records. L'album, che prende il nome dal fortunato primo singolo che ne \u00e8 uscito fuori, \u00e8 entrato nella top10 della Billboard 200 ed \u00e8 stato certificato tre volte disco di platino dalla RIAA con oltre due milioni di copie vendute. Il disco ha prodotto sei singoli, di cui tre hanno raggiunto la prima posizione della classifica statunitense."}
{"id": "3189970", "revid": "486946", "url": "https://it.wikipedia.org/wiki?curid=3189970", "title": "Leane", "text": ""}
{"id": "3189972", "revid": "486946", "url": "https://it.wikipedia.org/wiki?curid=3189972", "title": "Alanna", "text": ""}
{"id": "3189979", "revid": "108793777", "url": "https://it.wikipedia.org/wiki?curid=3189979", "title": "Giuliana Rossi", "text": "Oltre che attrice, \u00e8 stata modella e animatrice culturale.\nBiografia.\n\u00c8 nota per aver lavorato all'inizio degli anni 1960 nella compagnia teatrale di Carmelo Bene, conosciuto nel marzo del 1959, e per essere stata la sua prima moglie. Giuliana Rossi nel 1973 ha poi sposato un medico fiorentino. Ha inoltre pubblicato un libro intitolato \"I miei anni con Carmelo Bene\", nel quale si narrano le varie vicende personali e artistiche di quegli anni; il libro offre testimonianze e una documentazione epistolare e fotografica dei primi anni della carriera di Carmelo Bene, non riscontrabili altrove. La coppia ebbe anche un figlio, Alessandro, morto di tumore in tenera et\u00e0. La Rossi muore a Firenze, il 6 febbraio 2005."}
{"id": "3189982", "revid": "767487", "url": "https://it.wikipedia.org/wiki?curid=3189982", "title": "Frua", "text": "Frua (\"Uf der Fr\u00fctt\" in walser) \u00e8 una frazione italiana situata nell'estremo Nord della regione Piemonte.\nLa frazione fa parte del comune piemontese di Formazza, nel VCO.\nFrua \u00e8 una localit\u00e0 prevalentemente famosa per il turismo bianco e per la spettacolare cascata del Toce."}
{"id": "3189996", "revid": "729019", "url": "https://it.wikipedia.org/wiki?curid=3189996", "title": "Dumas (Mississippi)", "text": "Dumas \u00e8 una citt\u00e0 (\"town\") degli Stati Uniti d'America, situata nella contea di Tippah, nello Stato del Mississippi."}
{"id": "3189999", "revid": "125430146", "url": "https://it.wikipedia.org/wiki?curid=3189999", "title": "Nazionale Under-20 di calcio dell'Uruguay", "text": "La Nazionale di calcio dell'Uruguay Under-20 \u00e8 la rappresentativa calcistica dell'Uruguay composta da giocatori Under-20; \u00e8 affiliata alla CONMEBOL ed \u00e8 posta sotto l'egida della Asociaci\u00f3n Uruguaya de F\u00fatbol.\nHa vinto 7 volte il campionato sudamericano di categoria e per due volte \u00e8 stata finalista al mondiale Under-20.\nPartecipazioni e piazzamenti a competizioni internazionali.\nMondiale Under-20.\n\"* I pareggi includono anche le partite concluse ai calci di rigore\"\nTutte le rose.\nSquadra attuale.\n! colspan=\"9\" bgcolor=\"#B0D3FB\" align=\"left\" |\n! colspan=\"9\" bgcolor=\"#B0D3FB\" align=\"left\" |\n! colspan=\"9\" bgcolor=\"#B0D3FB\" align=\"left\" |"}
{"id": "3190006", "revid": "729019", "url": "https://it.wikipedia.org/wiki?curid=3190006", "title": "Duncan (Mississippi)", "text": "Duncan \u00e8 una citt\u00e0 (\"town\") degli Stati Uniti d'America, situata nella contea di Bolivar, nello Stato del Mississippi."}
{"id": "3190018", "revid": "729019", "url": "https://it.wikipedia.org/wiki?curid=3190018", "title": "Ecru (Mississippi)", "text": "Ecru \u00e8 una citt\u00e0 (\"town\") degli Stati Uniti d'America, situata nella contea di Pontotoc, nello Stato del Mississippi."}
{"id": "3190019", "revid": "80598", "url": "https://it.wikipedia.org/wiki?curid=3190019", "title": "Jaguar Records", "text": "La Jaguar \u00e8 stata una casa discografica e un'etichetta discografica italiana, attiva nella prima met\u00e0 degli anni sessanta. Il suo marchio era la stilizzazione dell'omonimo animale, visto di profilo.\nStoria della Jaguar.\nLa casa discografia Jaguar fu fondata nel 1963 da Benito Vassura; la sua sede si trovava in Galleria Passerella 1 a Milano, anche se, al pari di altre piccole aziende, non ebbe mai propri stabilimenti di masterizzazione e stampa n\u00e9 propri studi di registrazione, affidando tali fasi del lavoro ad altre aziende.\nL'etichetta con il logo della Jaguar ricalcava quella del Clan di Celentano. Si trattava della stilizzazione di un giaguaro, di profilo, con cori che sfumavano l'uno nell'altro, disegnata in stile optical dallo stesso autore dell'altra etichetta, Mario Moletti. Nel suo tentativo di inserirsi nell'allora emergente mercato del rock italiano, l'etichetta mise sotto contratto un nome allora celebre, proveniente dalla scuderia di Celentano: Ricky Gianco.\nQuesti sar\u00e0 fra i principali artisti dell'etichetta insieme a i Satelliti, Monica Sandri, Diego Peano, Leopoldo, il tenore Gastone Limarilli, Mario Tessuto (che debutta proprio con la Jaguar), Sandro Massimini ed altri; tra gli arrangiatori selezionati dalla direzione artistica, meritano una menzione Angel \"Pocho\" Gatti, Gian Piero Reverberi e Lawrence Whiffin.\nLa Jaguar durer\u00e0 solo pochi anni: Gianco lascer\u00e0 l'etichetta gi\u00e0 nel 1966. Nella seconda met\u00e0 degli anni sessanta le produzioni si rarefanno, terminando nel 1968, con l'unico disco inciso e stampato in tecnologia stereofonica. L'etichetta stessa verr\u00e0 liquidata prima dell'inizio del decennio successivo, cedendo l'intero catalogo, peraltro mai ristampato, n\u00e9 su vinile n\u00e9 su cd, nella forma originaria.\nLa ristampa del catalogo negli anni novanta.\nSar\u00e0 solamente negli anni novanta che un'etichetta specializzata nel recupero di canzoni del passato - la D.V. More - raccoglier\u00e0 i master e ristamper\u00e0, soprattutto in CD, nella propria collana super economica, alcuni pezzi provenienti dall'archivio della Jaguar.\nI dischi pubblicati.\nPer la datazione ci si \u00e8 basati sull'etichetta del disco, o sul vinile o, infine, sulla copertina; qualora nessuno di questi elementi avesse una datazione, sulla numerazione del catalogo, se esistenti, \u00e8 riportato oltre all'anno il mese e il giorno.\nIl disco di Limarilli risulta essere l'unico pubblicato in stereofonia, e per questo motivo la sigla di catalogo \u00e8 preceduta dalla lettera S."}
{"id": "3190023", "revid": "729019", "url": "https://it.wikipedia.org/wiki?curid=3190023", "title": "Edwards (Mississippi)", "text": "Edwards \u00e8 una citt\u00e0 (\"town\") degli Stati Uniti d'America, situata nella contea di Hinds, nello Stato del Mississippi."}
{"id": "3190029", "revid": "729019", "url": "https://it.wikipedia.org/wiki?curid=3190029", "title": "Enterprise (Mississippi)", "text": "Enterprise \u00e8 una citt\u00e0 (\"town\") degli Stati Uniti d'America, situata nella contea di Clarke, nello Stato del Mississippi."}
{"id": "3190032", "revid": "767487", "url": "https://it.wikipedia.org/wiki?curid=3190032", "title": "Los Millares", "text": " \nLos Millares \u00e8 un sito archeologico risalente al calcolitico situato a 17\u00a0km a nord di Almer\u00eda nel municipio di Santa Fe de Mond\u00fajar in Andalusia (Spagna meridionale). Consiste in un insediamento circondato da mura e numerosi forti e da un cimitero esteso per circa 5 acri. Venne scoperto nel 1891 durante la costruzione di una ferrovia e fu scavato per la prima volta negli anni successivi da Luis Siret; gli scavi continuano ancora oggi. Si stima che in antichit\u00e0 raggiunse i 1000 abitanti; bench\u00e9 principalmente agricoltori e allevatori, i suoi abitanti praticavano anche la metallurgia del rame.\nRelazione fra Los Millares e le altre culture contemporanee.\nLos Millares era parte della cultura megalitica e del vaso campaniforme che caratterizzava larga parte dell'Europa nello stesso periodo. Le analisi sulle circa 70 tombe a tolos del sito, secondo gli archeologi rivelerebbero che la societ\u00e0 di Los Millares era fortemente stratificata e bellicosa, spesso in guerra con i suoi vicini. La civilt\u00e0 di Los Millares venne rimpiazzata nell'et\u00e0 del bronzo (1800 a.C. circa) dalla civilt\u00e0 di El Argar.\nUn altro insediamento contemporaneo di Los Millares scoperto in questa regione \u00e8 quello di Los Silillos."}
{"id": "3190037", "revid": "35981871", "url": "https://it.wikipedia.org/wiki?curid=3190037", "title": "Stazione di Policastro", "text": ""}
{"id": "3190038", "revid": "729019", "url": "https://it.wikipedia.org/wiki?curid=3190038", "title": "Ethel (Mississippi)", "text": "Ethel \u00e8 una citt\u00e0 (\"town\") degli Stati Uniti d'America, situata nella contea di Attala, nello Stato del Mississippi."}
{"id": "3190045", "revid": "6923", "url": "https://it.wikipedia.org/wiki?curid=3190045", "title": "Romeu Tuma", "text": ""}
{"id": "3190062", "revid": "838137", "url": "https://it.wikipedia.org/wiki?curid=3190062", "title": "Bernardo della Torre", "text": "Biografia.\nOrdinato sacerdote nel 1771, insegn\u00f2 filosofia nel seminario arcivescovile di Napoli. In questo stesso contesto, qualche anno pi\u00f9 tardi, in seguito alla pubblicazione di un lavoro sulla metafisica, ebbe una curiosa disputa letteraria con Carlo Rosini, all'epoca prefetto del seminario, impostata sullo scambio di lettere critiche pubblicate con pseudonimi: il secondo utilizz\u00f2 quello di \"Filalete\", il primo scrisse con quello di \"Ritobulo\".\nDal 9 aprile 1792 fu vescovo di Marsico Nuovo, mentre il 18 dicembre 1797 venne nominato vescovo di Lettere. Nel 1799, quando scoppi\u00f2 la Rivoluzione Napoletana, era anche vicario generale dell'arcidiocesi di Napoli. In questa veste prese parte attiva a quei fatti, facendo parte della commissione ecclesiastica. E, in particolare con una \"Lettera pastorale\", quella \"A' fedeli della sua diocesi\", definendosi emblematicamente \"cittadino\", assunse forti accenni democratici. Proprio per effetto di tale scritto, a seguito del ristabilimento dell'ordine da parte dell'esercito di Ferdinando IV, fu arrestato e rischi\u00f2 la condanna a morte, che gli fu evitata solo grazie alla protezione di Luisa Granito, moglie di Francesco Ricciardi. Condannato all'esilio, come molti esuli napoletani si rifugi\u00f2 in Francia, per rientrare a Lettere nel 1806, con l'avvento nel Regno di Napoli di Giuseppe Napoleone. Con il successore di questi, Gioacchino Murat, della Torre fu nominato in una commissione, di cui facevano parte anche Giuseppe Capecelatro, Melchiorre Delfico e Vincenzo Cuoco, per la riorganizzazione del sistema della pubblica istruzione.\nDal 21 dicembre 1818, e fino alla morte, fu vescovo di Castellammare di Stabia.\nGenealogia episcopale.\nLa genealogia episcopale \u00e8:"}
{"id": "3190065", "revid": "119982", "url": "https://it.wikipedia.org/wiki?curid=3190065", "title": "Grande Antico", "text": ""}
{"id": "3190068", "revid": "287204", "url": "https://it.wikipedia.org/wiki?curid=3190068", "title": "Alan Douglas", "text": "\u00c8 celebre per aver lavorato con artisti di prim'ordine, tra i quali Jimi Hendrix, Duke Ellington, Charles Mingus, Miles Davis, Lenny Bruce, John McLaughlin, e The Last Poets. Inoltre ha fondato e diretto la propria casa discografica, la Douglas Records.\nDurante gli anni ottanta e novanta ha continuato a collaborare con grandi nomi della scena musicale come Eric Clapton, Queen, Bill Laswell, e S Club 7.\nBiografia.\nInizi.\nI primi tentativi di Douglas di diventare un produttore di musica jazz risalgono alla fine degli anni cinquanta. Inizi\u00f2 a fare apprendistato nella piccola etichetta discografica della sua citt\u00e0 natale Boston, la Duchess Records. Quando la societ\u00e0 chiuse i battenti Douglas si trasfer\u00ec a New York dove entr\u00f2 in contatto con Symphony Sid, celebre promoter jazz dell'epoca, che lo introdusse nell'ambiente. A New York la carriera di Douglas inizi\u00f2 a decollare, conobbe il proprietario della Barclay Records, Nicole Barclay, e si trasfer\u00ec a lavorare a Parigi in Francia. Poco dopo fece ritorno in America per iniziare la carriera di dirigente alla United Artists che cercava un responsabile per il settore jazz della sua etichetta musicale.\nAnni Sessanta.\nA inizio anni sessanta Douglas dirigeva il dipartimento jazz della United Artists Records, dove produsse musicisti di fama internazionale come Art Blakey, Duke Ellington, Charles Mingus, Max Roach (il celebre album \"Money Jungle\" fu da lui prodotto) e Cecil Taylor. In seguito, fondata la propria etichetta discografica, pubblic\u00f2 materiale e scritti di Allen Ginsberg, Timothy Leary, Malcolm X, del comico Lenny Bruce, e quindi produsse i The Last Poets, oggi riconosciuti come uno dei primi gruppi proto-rap in assoluto. Quando alla fine degli anni sessanta Hendrix espresse il desiderio di accostarsi all'ambiente jazz per ampliare i suoi orizzonti musicali, entr\u00f2 in contatto con Douglas e insieme progettarono di lavorare insieme per la realizzazione di un album che avrebbe visto la partecipazione di artisti jazz come Gil Evans e Miles Davis, con il quale Douglas aveva gi\u00e0 lavorato in precedenza, ma il progetto non pot\u00e9 avere seguito a causa dell'improvvisa scomparsa di Hendrix.\nJimi Hendrix.\nAlla morte del manager di Hendrix, Mike Jeffery, avvenuta in un disastro aereo nel 1973, Douglas venne incaricato dalla Warner Bros., la casa discografica che deteneva i diritti sul catalogo musicale di Jimi Hendrix, di amministrare il patrimonio artistico lasciato dal chitarrista deceduto nel 1970. La metodologia di lavoro utilizzata da Douglas per la produzione di svariati album postumi di Jimi Hendrix fu oggetto di ripetute polemiche e critiche da parte del pubblico e degli addetti al settore. Quasi tutti i brani degli album \"Crash Landing\" e \"Midnight Lightning\" subirono una radicale operazione di post-produzione da parte di Douglas che convoc\u00f2 dei musicisti di studio per far loro sovraincidere nuove parti di basso e batteria sopra le tracce originali, e fece aggiungere un coro di voci femminili in una canzone che originariamente non ne prevedeva l'inclusione.\nAltres\u00ec fece enorme scalpore il fatto che Douglas si autoaccredit\u00f2, insieme a Hendrix, i diritti d'autore di cinque brani presenti su \"Crash Landing\" data la massiva opera di manipolazione che le tracce avevano subito in studio in fase di post-produzione. Inoltre nel pi\u00f9 recente \"Voodoo Soup\" cancell\u00f2 la parte originale di batteria in due brani per sostituirla con una nuova suonata dal batterista Bruce Gary. Infine, nel 1993, nelle riedizioni in CD dei primi tre album di Hendrix, le copertine e l'artwork originale dei dischi, fu sostituito con delle nuove immagini della Jimi Hendrix Experience elaborate graficamente al computer.\nResta comunque il fatto, che il lavoro svolto da Douglas nel mantenere vivo l'interesse verso la musica di Hendrix durante gli anni ottanta e novanta, permise a generazioni di nuovi fan di scoprire e apprezzare l'opera di Jimi Hendrix, dando loro accesso a materiale altrimenti fuori catalogo o reperibile solamente su bootleg. Nel 1995, dopo varie battaglie legali con gli eredi di Hendrix, Douglas perse il diritto di pubblicazione sul materiale del musicista, che pass\u00f2 sotto il completo controllo della societ\u00e0 \"Experience Hendrix LLC\" creata appositamente dai famigliari di Jimi per curare il patrimonio e organizzare le uscite di nuovo materiale relative al musicista di Seattle.\nMorte.\nDouglas \u00e8 morto il 7 giugno 2014 nella sua casa di Parigi, Francia, a causa di complicazioni dovute a una caduta. Si \u00e8 sposato quattro volte, ed ha avuto due figlie e un figliastro."}
{"id": "3190085", "revid": "122793100", "url": "https://it.wikipedia.org/wiki?curid=3190085", "title": "Turchese (sommergibile)", "text": "Il Turchese \u00e8 stato un sommergibile della Regia Marina.\nStoria.\nUna volta in servizio entr\u00f2 a far parte della XXXIV Squadriglia Sommergibili, basata a Messina.\nDal settembre 1936 all'ottobre 1938 svolse varie crociere addestrative sia nelle acque del Dodecaneso che in quelle italiane.\nDistaccato poi (ottobre 1938) presso la Flottiglia Scuola Comando, nei mesi autunnali del 1939 fu stanziato a Cagliari e l\u00ec \u2013 inquadrato nella 72\u00aa Squadriglia del VII Gruppo Sommergibili\u00a0\u2013 si trovava all'ingresso dell'Italia nel secondo conflitto mondiale.\nIl 17 giugno 1940 part\u00ec per la sua prima missione bellica (al comando del tenente di vascello Gustavo Miniero) nei pressi di Capo Creus, rientrando due giorni dopo senza aver avuto avvistamenti.\nIl 12 luglio, mentre faceva ritorno a Cagliari dopo un'altra missione (ne era ancora comandante Gustavo Miniero, divenuto frattanto capitano di corvetta) individu\u00f2 una nave nemica impegnata a posare mine e l'attacc\u00f2 con il lancio di tre siluri: una delle armi manc\u00f2 il bersaglio (che si allontan\u00f2 poi a tutta velocit\u00e0) e le altre due passarono sotto la carena senza scoppiare.\nOper\u00f2 poi a settentrione del litorale del Nordafrica e nel Canale di Sicilia, con svariate missioni offensive, tutte prive di risultati.\nNel settembre 1941, in occasione dell'operazione britannica \u00abHalberd\u00bb (consistente nel rifornimento di Malta, ma che i vertici italiani ritennero possibilmente volta ad bombardamento navale contro le coste italiane) fu dislocato in agguato difensivo a sud/sudovest di Ibiza, insieme ai sommergibili \"Adua\" e \"Dandolo\".\nIl 7 settembre 1943, nell'ambito del Piano \u00abZeta\u00bb di contrasto al previsto sbarco anglo-americano nell'Italia meridionale, fu disposto in agguato (unitamente ad altri dieci sommergibili) nel Basso Tirreno, in un'area compresa tra il Golfo di Gaeta ed il Golfo di Paola.\nIl giorno seguente, in seguito alla proclamazione dell'armistizio, diresse per Bona ove si sarebbe consegnato agli Alleati. Alle 21.27 dell'11 settembre, tuttavia, fu attaccato da un velivolo tedesco e colpito, subendo danni tali da dover essere preso a rimorchio da un'unit\u00e0 inglese, al traino della quale arriv\u00f2 nel porto algerino a mezzanotte e due minuti del 13 settembre.\nEffettuate le riparazioni, lasci\u00e0 Bona intorno alle cinque del pomeriggio del 27 settembre, ma, percorso un breve tratto, i motori smisero di funzionare ed il sommergibile dovette nuovamente essere presto a rimorchio, ritornando in questo stato a Bona alle 7.30 del giorno seguente. Tra il 1\u00b0 ed il 2 ottobre fu trainato a Biserta e da l\u00ec fu rimorchiato a Malta, ove giunse alle 10.30 del 6 ottobre prendendo ormeggio a Marsa Scirocco.\nIl 27 novembre il \"Turchese\" fu l'ultimo sommergibile a lasciare Malta per rientrare in Italia, ancora una volta non con i propri mezzi, ma rimorchiato dalla corvetta \"Chimera\"; giunse ad Augusta, e da l\u00ec fu trasferito a rimorchio a Taranto, ed in ultimo a Brindisi.\nNon torn\u00f2 mai pi\u00f9 in servizio: trascorse il resto del conflitto a Brindisi in condizioni quasi di disarmo, per poi venire radiato il 1\u00ba febbraio 1948 e quindi avviato alla demolizione.\nAveva svolto in tutto 58 missioni (32 offensive e 26 di trasferimento), per totali 33.153 miglia di navigazione (27.904 in superficie e 5255 in immersione)."}
{"id": "3190086", "revid": "297031", "url": "https://it.wikipedia.org/wiki?curid=3190086", "title": "Alfred (fumettista)", "text": "Biografia.\nNato in una famiglia di attori di teatro, divoratore di libri, musica, cinema, ha conseguito il diploma di maturit\u00e0 in lettere e ha iniziato a lavorare come fumettista.\nHa cominciato pubblicando in una fanzine prima di creare con gli amici \"Scalp! le fanzine qui d\u00e9coiffe\".\nNel 1995 ha creato Ciel Ether un servizio di self-publishing, per far conoscere il suo lavoro, che gli ha permesso di incontrare Eric Corbeyran autore di qualche storia breve e poi di \"La Digue\", albo noir pubblicato da Delcourt.\nDa allora Alfred inizia a pubblicare opere di vari generi.\nNel 2007, con Olivier Ka, vincono il \"Prix du Public\" e \"Prix Essentiel\" al festival del fumetto di Angoul\u00eame per \"Perch\u00e9 ho ucciso Pierre\" edito in Italia da Tunu\u00e9.\nNel 2010 esce in Italia, sempre per Tunu\u00e9, \"Non morir\u00f2 preda\", seguito nel 2014 da \"Come prima\", vincitore del Fauve d'or ad Angoul\u00eame nello stesso anno."}
{"id": "3190091", "revid": "767487", "url": "https://it.wikipedia.org/wiki?curid=3190091", "title": "To Save Her Soul", "text": "To Save Her Soul \u00e8 un cortometraggio muto del 1909 scritto e diretto da David W. Griffith.\n\u00c8 l'esordio come attore di Paul Scardon, futuro regista e futuro marito dell'attrice Betty Blythe.\nTrama.\nAgnes, una graziosa corista della chiesa del villaggio, lascia il paese attratta dal miraggio di diventare una cantante di vaudeville dopo che un impresario, rimasto in panne davanti alla chiesa, \u00e8 rimasto colpito dalla bellezza della sua voce e le ha proposto di venire in citt\u00e0 con lui. Nonostante le preghiere di Paul, il giovane pastore innamorato della ragazza, Agnes se ne va. Abbagliata da quella nuova vita, la giovane vive spensieratamente, gustando a fondo l'ebbrezza e il successo. Paul, leggendo sul giornale di uno spettacolo dove appare Agnes, si reca a vederla a teatro. Ma rimane inorridito dai commenti degli altri spettatori maschi e decide di salvare l'amata da quella vita di perdizione. La raggiunge a un banchetto dato in onore di Agnes, ma l\u00ec viene deriso e preso in giro anche da lei. In preda alla furia, Paul prende una pistola posata su un tavolo e la brandisce contro Agnes, giurando di ucciderla piuttosto che lasciarla in quell'ambiente. Scioccata, la giovane ritrova l'amore che provava per Paul prima della sua fuga dal villaggio dove i due tornano insieme, per ritrovarsi in preghiera davanti all'altare.\nProduzione.\nGirato a Fort Lee, nel New Jersey, il film venne prodotto dalla Biograph Company.\nDistribuzione.\nIl film - un cortometraggio in una bobina - venne distribuito dalla Biograph Company, uscendo nelle sale cinematografiche statunitensi il 27 dicembre 1909. Copie della pellicola sono conservate nell'Archivio della Library of Congress e nell'Archivo del Museum of Modern Art."}
{"id": "3190094", "revid": "4", "url": "https://it.wikipedia.org/wiki?curid=3190094", "title": "Lionel Papagalli", "text": ""}
{"id": "3190100", "revid": "834", "url": "https://it.wikipedia.org/wiki?curid=3190100", "title": "Fontana di Nettuno", "text": ""}
{"id": "3190109", "revid": "402993", "url": "https://it.wikipedia.org/wiki?curid=3190109", "title": "Nando Labella", "text": ""}
{"id": "3190110", "revid": "1252987", "url": "https://it.wikipedia.org/wiki?curid=3190110", "title": "Edmondo Bruti Liberati", "text": "Attivit\u00e0 professionale.\nNato a Ripatransone (Ascoli Piceno), laureato in Giurisprudenza presso la Universit\u00e0 Statale di Milano \u00e8 stato assistente alla cattedra di Diritto penale. Fino al 2012 ha tenuto, come professore a contratto, un corso di Ordinamento giudiziario presso la Universit\u00e0 degli Studi di Milano-Bicocca.\nIn magistratura dal gennaio 1970, ha svolto a Milano diverse funzioni: giudice in una sezione penale del Tribunale, quindi, nel 1976 dopo la legge di riforma dell'ordinamento penitenziario, magistrato di sorveglianza. \nDal 2011 il Procuratore pubblica il \"Bilancio di Responsabilit\u00e0 Sociale\" (BRS), della Procura di Milano: un bilancio annuale dell'attivit\u00e0, costi, problemi, risultati della Procura completata dalla indicazione delle strategie di miglioramento.\nNelle associazioni dei magistrati.\nL'azione svolta in questo periodo \u00e8 documentata nella relazione introduttiva al XXVII Congresso Nazionale della ANM dal titolo \"Giustizia pi\u00f9 efficiente e indipendenza dei magistrati a garanzia dei cittadini\" Venezia 5-8 febbraio 2004\nAttivit\u00e0 internazionali.\nRelatore in seminari presso:\nLo scontro con Alfredo Robledo.\nNel marzo 2014 il procuratore aggiunto di Milano Alfredo Robledo ha denunciato Bruti Liberati al CSM per presunte irregolarit\u00e0 nell'assegnazione dei fascicoli ai vari pool. Lo scontro fra i due magistrati, s\u00e9guito di tensioni che duravano gi\u00e0 da anni, ha avuto ampia eco mediatica ed \u00e8 stato definito come \"la guerra della procura di Milano\" . Nei confronti di entrambi i magistrati sono state avviate nel 2015 azioni disciplinari."}
{"id": "3190112", "revid": "2184720", "url": "https://it.wikipedia.org/wiki?curid=3190112", "title": "\u00c8 un peccato morir", "text": "\u00c8 un peccato morir \u00e8 un singolo del cantante italiano Zucchero Fornaciari pubblicato il 1\u00ba ottobre 2010 per il mercato radiofonico e l'11 ottobre 2010 come CD singolo o download digitale dall'etichetta discografica Universal Music Group. \u00c8 il primo estratto dall'undicesimo album di inediti, \"Chocabeck\", uscito il 3 novembre 2010.\nDescrizione.\nIl brano \u00e8 stato scritto da Zucchero Fornaciari e Pasquale Panella e prodotto dallo stesso Zucchero insieme a Brendan O'Brien e ha raggiunto la quinta posizione della classifica dei singoli pi\u00f9 venduti in Italia e la posizione 41 in Svizzera..\nZucchero, parlando del brano, ha detto che si tratta di \"una preghiera, un inno alla vita, agli uccellini che cantano, al sole, alla buona tavola, ai sapori nostrani, alla voglia di vivere per rivivere tutto\". \u00c8 stato frequentemente trasmesso in radio, raggiungendo la posizione numero 1 dell'airplay.\nIl 22 novembre 2014, quattro anni dopo la pubblicazione del brano, sul web si \u00e8 diffusa una fake news relativa alla presunta morte di Zucchero; il cantautore reggiano ha smentito con un post su tutti i suoi profili web ufficiali raffigurante una mano che fa il gesto delle corna e la citazione \"\u00c8 un peccato morir\" annessa."}
{"id": "3190116", "revid": "4106", "url": "https://it.wikipedia.org/wiki?curid=3190116", "title": "Guam Basketball Confederation", "text": ""}
{"id": "3190117", "revid": "399295", "url": "https://it.wikipedia.org/wiki?curid=3190117", "title": "Collaborazione di classe", "text": ""}
{"id": "3190118", "revid": "1442080", "url": "https://it.wikipedia.org/wiki?curid=3190118", "title": "Serie A 1980-1981 (pallamano maschile)", "text": "La Serie A 1980-1981 \u00e8 stata la 12\u00aa edizione del torneo di primo livello del campionato italiano di pallamano maschile.\nEsso venne organizzato dalla Federazione Italiana Giuoco Handball.\nIl torneo fu vinto dalla Pallamano Trieste per la 4\u00aa volta nella sua storia.\nA retrocedere in serie B furono l'Handball Club Rimini, la Pallamano Rubiera, il Tor di Quinto e l'Handball Club Conversano.\nFormula.\nIl torneo fu disputato con la formula del girone unico all'italiana con partite di andata e ritorno.\nAl termine della stagione, la prima squadra classificata fu proclamata campione d'Italia, mentre le ultime quattro classificate furono retrocesse in serie B."}
{"id": "3190119", "revid": "729019", "url": "https://it.wikipedia.org/wiki?curid=3190119", "title": "Torneo Internazionale del Brasile di Formula 2 1971", "text": "La stagione 1971 del Torneo Internazionale del Brasile di Formula 2 (\"Torneio Internacional de Formula 2 do Brasil\" ) fu disputata su 4 gare. La serie venne vinta dal pilota brasiliano Emerson Fittipaldi su Lotus-Ford.\nRisultati e classifiche.\nClassifica piloti.\nI punti sono assegnati secondo la regola presente:"}
{"id": "3190122", "revid": "729019", "url": "https://it.wikipedia.org/wiki?curid=3190122", "title": "Dorsey William Shackleford", "text": "Biografia.\nDopo gli studi in legge, oltre ad essere avvocato, lavor\u00f2 in magistratura dapprima come \"prosecuting attorney\" della Contea di Cooper (1882-1886 e 1890-1892), poi come giudice di primo grado nel 14\u00ba distretto giudiziario del Missouri (dal 1892 al 1899).\nSi dimise dall'incarico quando fu eletto alla Camera dei Rappresentanti per il Partito Democratico nelle elezioni suppletive resesi necessarie nell'ottava circoscrizione del Missouri in seguito alla morte del deputato Richard P. Bland.\nFu rieletto nelle successive legislature, rimanendo in carica fino al 3 marzo 1919. Fall\u00ec infatti la rielezione alle consultazioni del 1918, e dopo il termine della carriera politica si trasfer\u00ec a Jefferson City dove pratic\u00f2 l'attivit\u00e0 forense e dove mor\u00ec nel 1936. Fu sepolto a Boonville."}
{"id": "3190125", "revid": "16758", "url": "https://it.wikipedia.org/wiki?curid=3190125", "title": "Dorsey W. Shackleford", "text": ""}
{"id": "3190128", "revid": "6923", "url": "https://it.wikipedia.org/wiki?curid=3190128", "title": "Giovanni Battista Biroldi", "text": "Non \u00e8 ancora del tutto chiara la sua formazione professionale, sebbene si ritenga abbia imparato l'arte organaria in territorio transalpino. Ci\u00f2 che accomuna gli strumenti del Biroldi e dei suoi discendenti con quelli d'oltralpe sono soltanto le segnature apposte sulle canne, di notazione tedesca, in contrapposizione a quelle in uso in Italia dagli altri organari; tutto il resto \u00e8 invece ancorato al modello di organo italiano.\nDa sottolineare come la famiglia Biroldi fosse originaria di Crevoladossola, nella cui chiesa si trovava un organo costruito dalla famiglia Carlen, organari del vicino Vallese.\nGiovanni Battista Biroldi si trasferisce a Varese nel 1745 quando inizia la sua intensa attivit\u00e0 di organaro, successivamente coadiuvato dal figlio Eugenio Biroldi.\nAd oggi, la maggior parte delle sue opere sono scomparse ma sopravvivono ancora in molti organi nuclei importanti di canne a lui attribuiti.\nOpere.\n\u00c8 difficile stilare un elenco dei lavori di Giovanni Battista Biroldi, sia per l'esiguo numero di organi superstiti, spesso rimaneggiati, sia per la scarsit\u00e0 di documentazione. Inoltre sono innumerevoli gli interventi di restauro di antichi strumenti, probabilmente effettuati in gran parte del territorio varesino e non solo, di difficile catalogazione.\nDi seguito alcuni suoi lavori documentati:"}
{"id": "3190135", "revid": "304380", "url": "https://it.wikipedia.org/wiki?curid=3190135", "title": "Regno di Sicilia Ulteriore", "text": ""}
{"id": "3190139", "revid": "757396", "url": "https://it.wikipedia.org/wiki?curid=3190139", "title": "Teramo Basket 2002-2003", "text": "Il Teramo Basket 2002-2003, sponsorizzato \"Sanic\", ha preso parte al campionato professionistico italiano di Legadue.\nRoster.\n\"Legaduebasket: Dettaglio statistico\""}
{"id": "3190143", "revid": "31886", "url": "https://it.wikipedia.org/wiki?curid=3190143", "title": "ITV plc", "text": "ITV plc \u00e8 una societ\u00e0 britannica operante nell'ambito dei media e della comunicazione, specializzata principalmente nella produzione e distribuzione televisiva oltre che nella produzione e distribuzione cinematografica. Possiede 13 dei 15 canali televisivi regionali che compongono la rete ITV, la pi\u00f9 antica e grande rete televisiva terrestre commerciale del Regno Unito.\nTrasmette il terzo canale terrestre generalista della televisione britannica (ITV) e cinque canali sulla Televisione Digitale Terrestre e sul satellite (ITV2, ITV3, ITV4, ITVBe e CITV).\nITV ha anche sviluppato un canale gratuito in alta definizione per gli utenti della televisione via cavo, in concorrenza con le trasmissioni sperimentali di BBC HD, in onda sul satellite e sulla televisione digitale terrestre nella zona di Londra.\nDa novembre 2006 vanno in onda sul satellite anche i canali \"timeshift\" ITV2+1 e ITV3+1, che ritrasmettono i palinsesti di ITV2 e ITV3 un'ora dopo.\nStoria.\nLa societ\u00e0 \u00e8 nata nel 2004, quando Granada plc ha rilevato Carlton Communications. Granada ha acquisito una partecipazione di controllo del 68% della societ\u00e0 di nuova costituzione, mentre Carlton ha mantenuto il 32% delle azioni rimanenti.\nHa iniziato la sua attivit\u00e0 il 2 febbraio 2004. Questa \u00e8 stata la fase pi\u00f9 recente di un lungo processo di fusioni tra i canali regionali originali di ITV.\nNel 2009, ha acquisito il restante 25% di Breakfast, da The Walt Disney Company. Nel 2015 ha acquisito UTV per 100 milioni di sterline, con la propriet\u00e0 di quest'ultima trasferita ad ITV in data 29 febbraio 2016.\nDall'ottobre 2017, attraverso la sua controllata ITV Studios, acquisisce il 51% di Cattleya, diventando cos\u00ec primo azionista della societ\u00e0. Cattleya \u00e8 azionista di Vision Distribution, una societ\u00e0 di distribuzione cinematografica italiana fondata nel 2016 con Sky Italia, Wildside (controllata da Fremantle), Lucisano Media Group, Palomar e Indiana Production.\nCanali.\nCanali interamente di propriet\u00e0 della sua controllata ITV Digital Channels:"}
{"id": "3190146", "revid": "2173351", "url": "https://it.wikipedia.org/wiki?curid=3190146", "title": "Christian Le Bartz", "text": "Biografia.\n\u00c8 stato il frontman dei Rockets dal 1974 al 1983.\nInizialmente suonava in un gruppo di Parigi chiamato \"Blues Fire\", al quale nel 1968 si un\u00ec Gerard L'Her, futuro componente dei Rockets.\nNel 1972 si formarono i \"Crystal\", che rimasero in attivit\u00e0 per qualche anno, senza tuttavia incidere alcun materiale.\nIn occasione di una loro esibizione, nel 1973 furono notati dal produttore Claude Lemoine, che li convoc\u00f2 per un incontro nel quale espose loro il suo progetto musicale: ebbe cos\u00ec inizio la loro collaborazione.\nNel 1974 venne pubblicato in Francia il singolo \"Rocket Man\" che, pur essendo scritto, suonato e cantato da musicisti esterni, fu attribuito al gruppo, che nel frattempo aveva cambiato nome proprio in \"Rocket Man\" e cominciato a sperimentare il nuovo look con le teste rasate e la pelle argentata che da l\u00ec a poco sarebbe diventato il loro segno distintivo.\nNel 1975 venne pubblicato il singolo \"Future Woman/Sexy Planet\"; il nome cambi\u00f2 nuovamente in \"Les Rockets\", per poi diventare definitivamente Rockets in occasione del singolo \"Samourai/Fils Du Ciel\". La band inizi\u00f2 a farsi conoscere in Francia con un tour nazionale.\nNel 1976 i Rockets pubblicarono il loro primo album omonimo e nel 1977 provarono ad allargare il loro successo anche in Italia, dove alla fine dell'anno organizzarono un tour. Da quel momento Christian Le Bartz venne considerato il leader del gruppo.\nNel 1978 Christan Le Bartz e i Rockets pubblicarono il loro secondo album \"On The Road Again\" ; con questo album i Rockets consolidarono il loro successo e Christian Le Bartz divenne la vera e propria figura portante.\nCon l'album \"Plasteroid\", uscito nel 1979, il successo dei Rockets fece s\u00ec che dalle esibizioni nelle discoteche si passasse a palasport e stadi. Una delle usanze di Christian Le Bartz nei concerti consisteva nell'entrare in scena uscendo da una cabina di plexiglas e infrangendola in mille pezzi.\nGrazie al successo ottenuto con l'album \"Galaxy\", Christian Le Bartz e i Rockets nel 1980 aprirono un tour .\nDurante l'esecuzione dal vivo di \"Synthetic Man\", Christian Le Bartz usava indossare un casco laser.\nCon il nuovo album \"\u03c0 3,14\" uscito nel 1981, il sound dei Rockets cambia (anche a causa di alcune imposizioni della casa discografica) e il successo diminuisce.\nNel 1982 esce l'album \"Atomic\". \u00c8 l'ultimo anno in cui Christian Le Bartz si esibisce sul palco con i Rockets, e in cui la band si presenta con il classico look alieno che li ha sempre contraddistinti.\nNel 1983 i componenti del gruppo - che nel frattempo avevano definitivamente rotto i rapporti con Claude Lemoine - decidono di prendere un periodo di riflessione e cominciano a comporre delle demo per il nuovo album. La casa discografica CGD per\u00f2 contatta un cantante inglese, Sal Solo per tentare di espandere il successo anche all'estero. Christian lascia quindi definitivamente il suo ruolo di frontman, e nell'anno successivo seguir\u00e0 il gruppo nella sua nuova formazione in veste di road manager.\nVa infine ricordato che, pur avendo rivestito un ruolo di primaria importanza nella carriera dei Rockets, il vero cantante del gruppo non era Christian Le Bartz, il quale prest\u00f2 la sua voce in pochi brani (\"Gen\u00e9se Future\", \"Atomic Control\", \"Fils Du Ciel\", \"Future Woman\", \"Electric Delight\" e parte di \"Galactica\"). La voce che cantava le numerose canzoni negli albums del gruppo apparteneva a Gerard L'Her, altrimenti conosciuto come il bassista dei Rockets. Le Bartz era generalmente l'\"addetto\" al vocoder e alla maggior parte delle voci robotiche.\nAttualmente Christan Le Bartz vive in Francia."}
{"id": "3190157", "revid": "309289", "url": "https://it.wikipedia.org/wiki?curid=3190157", "title": "Qarshi", "text": ""}
{"id": "3190168", "revid": "110157", "url": "https://it.wikipedia.org/wiki?curid=3190168", "title": "Age Ain't Nothing but a Number (singolo)", "text": "Age Ain't Nothing but a Number \u00e8 un brano musicale R&amp;B della cantante statunitense Aaliyah che d\u00e0 il nome all'album di debutto dell'artista. Il brano, scritto e prodotto da R. Kelly come il resto dell'album, \u00e8 stato pubblicato alla fine del 1994 come terzo singolo estratto dall'album, ed \u00e8 entrato nelle classifiche di \"Billboard\" senza replicare il successo dei singoli precedenti.\nVideo.\nAnche il video di questo brano, come quelli dei precedenti singoli, \u00e8 stato diretto da Millicent Shelton. Il video \u00e8 l'unico della cantante ad essere stato girato a Detroit, citt\u00e0 dove Aaliyah \u00e8 cresciuta, e vede la partecipazione di molti suoi amici d'infanzia e compagni di scuola, incluso suo fratello Rashad. Il video \u00e8 parzialmente a colori e in bianco e nero. L'artista si presenta con il consueto look hip hop da maschiaccio, ma rispetto ai video precedenti ci sono scene in cui si mostra pi\u00f9 femminile e sensuale, con un tre quarti di pelle nera aderente.\nNel video compare anche il defunto rapper Proof, noto per aver fatto parte del gruppo hip hop D12.\nFormati e Tracce.\nU.S./UK CD single\nU.S. promotional single"}
{"id": "3190173", "revid": "1442080", "url": "https://it.wikipedia.org/wiki?curid=3190173", "title": "Serie A 1981-1982 (pallamano maschile)", "text": "La Serie A 1981-1982 \u00e8 stata la 13\u00aa edizione del torneo di primo livello del campionato italiano di pallamano maschile.\nEsso venne organizzato dalla Federazione Italiana Giuoco Handball.\nIl torneo fu vinto dalla Pallamano Trieste per la 5\u00aa volta nella sua storia, e vincendo tutte le partite.\nA retrocedere in serie B furono la Pallamano Alabarda Trieste, l'ACR Conversano e il S\u00fcdtiroler Sportverein Bozen.\nFormula.\nIl torneo fu disputato da 12 squadre con la formula del girone unico all'italiana con partite di andata e ritorno.\nAl termine della stagione la prima squadra classificata fu proclamata campione d'Italia mentre le ultime quattro classificate furono retrocesse in serie B."}
{"id": "3190174", "revid": "1305772", "url": "https://it.wikipedia.org/wiki?curid=3190174", "title": "Escape (Whodini)", "text": "Escape \u00e8 il secondo album dei Whodini. \u00c8 stato pubblicato nel 1984 da Jive/Arista Records Records. I singoli estratti sono: \"Five Minutes of Funk\", \"Friends\" e \"Freaks Come Out at Night\". Nel 1998, l'album \u00e8 entrato a far parte dei 100 Best Rap Album. Nel 2008, la canzone \"Freaks Come Out at Night\" \u00e8 stato classificata alla posizione n\u00b071 delle 100 Greatest Songs of Hip Hop. Il 24 gennaio 1985, la RIAA lo certifica disco d'oro e il 22 maggio del 1987 \u00e8 certificato disco di platino per il milione di copie vendute."}
{"id": "3190181", "revid": "104458", "url": "https://it.wikipedia.org/wiki?curid=3190181", "title": "Wei\u00dfbriach", "text": ""}
{"id": "3190182", "revid": "104458", "url": "https://it.wikipedia.org/wiki?curid=3190182", "title": "Weissbriach", "text": ""}
{"id": "3190185", "revid": "599013", "url": "https://it.wikipedia.org/wiki?curid=3190185", "title": "Salvador Reyes", "text": "Carriera.\nNel 1967 venne ingaggiato dagli statunitensi del . Con i \"Toros\" ottenne il quinto ed ultimo posto della Western Division della NPSL, non qualificandosi per la finale della competizione.\nIl 28 gennaio 2008 ha giocato un incontro con a 71 anni contro il Club Universidad Nacional."}
{"id": "3190188", "revid": "729019", "url": "https://it.wikipedia.org/wiki?curid=3190188", "title": "Centrale nucleare di Pickering", "text": "La centrale nucleare di Pickering \u00e8 una centrale nucleare canadese situata sulla sponda settentrionale del lago Ontario, a Pickering.\n\u00c8 collegata alla stazione di Pickering anche una turbina eolica da 1,8\u00a0MWe chiamata la turbina commemorativa OPG 7. Nel 1994, Pickering Unit\u00e0 7 ha stabilito un record mondiale per il funzionamento continuo (894 giorni) senza un arresto.\nI reattori sono i seguenti:\nL'impianto \u00e8 stato costruito in diverse fasi tra il 1966 e il 1986 da parte della societ\u00e0 Crown corporation, Ontario Hydro. Nell'aprile 1999 Ontario Hydro \u00e8 stata suddivisa in cinque componenti della Crown corporation con Ontario Power Generation (OPG) che prese in consegna tutte le stazioni di generazione di elettricit\u00e0 e che continua ad operare nella stazione Pickering.\nLa stazione di Pickering \u00e8 uno dei pi\u00f9 grandi impianti nucleari nel mondo e comprende 8 reattori nucleari CANDU sulla riva settentrionale del lago Ontario, con una potenza complessiva di 4.124\u00a0MW (al netto della capacit\u00e0) e 4.336\u00a0MW (lordo) quando tutte le unit\u00e0 sono in funzione. Pickering \u00e8 superata in Canada solo dalla centrale nucleare di Bruce, che pur avendo 8 reattori, ha una potenza maggiore. L'impianto \u00e8 collegato alla rete elettrica del Nord America attraverso numerosi linee di trasmissione da e .\nLa struttura \u00e8 gestita come due stazioni distinte, Pickering A (unit\u00e0 da 1 a 4) e Pickering B (unit\u00e0 5 a 8).\nIncidenti.\nIl 16 marzo 2011 Ontario Power Generation, rese nota una fuga di di acqua demineralizzata leggermente radioattiva proveniente dal circuito secondario (quindi non a diretto contatto col reattore), riversata interamente nel Lago Ontario. La fuga, verificatasi due giorni prima per il cedimento della guarnizione di tenuta di una pompa di ricircolo, non avrebbe causato - secondo fonti governative - alcun tipo di danno all'ambiente o all'ecosistema, ma l'incidente ha avuto un notevole impatto sulla popolazione, in quanto avvenuto in contemporanea al ben pi\u00f9 grave incidente di Fukushima Daiichi."}
{"id": "3190190", "revid": "121814096", "url": "https://it.wikipedia.org/wiki?curid=3190190", "title": "Torre d'avvistamento", "text": "Una torre d'avvistamento o anche conosciuta come torre d'osservazione o torre di vedetta \u00e8 una torre fortificata che si ritrova un po' su tutta la Terra. Si diversifica dalle torri, per la sua funzione primaria di tipo militare, e dalla torretta. Il suo principale scopo \u00e8 di offrire un posto alto e sicuro dove una sentinella o una guardia pu\u00f2 tenere sotto osservazione tale area. In alcuni casi, esistono anche torri d'osservazione di tipo non militare, ma di tipo religioso, con le pagode. Un esempio di uso moderno, non militare, si ha nei parchi naturali americani, dove i ranger hanno la possibilit\u00e0 di sorvegliare i parchi naturali. Altro esempio di uso di una torre d'avvistamento si ha nelle prigioni e nelle carceri.\nStoria.\nL'impero romano costru\u00ec numerose torri, facenti parte di un grande sistema di comunicazione, come ad esempio le torri lungo il Vallo di Adriano in Britannia. In questo caso ogni torre era in linea con la torre successiva, con cui comunicava attraverso un sistema \"telegrafico\" o \"semaforico\" (nel senso che dalle torri venivano fatti segnali con fuochi, fumo, specchi ed anche segnali sonori).\nDurante il Medioevo alcuni castelli e strutture simili erano dotate di torri d'avvistamento, e soprattutto in Francia erano anche dotate di difesa con frecce. Da una posizione come questa un signore feudale poteva dominare e controllare i suoi domini.\nIn Scozia esiste la torre di Peel; altro non \u00e8 che una combinazione tra una torre d'avvistamento e una casatorre, ove risiedeva una famiglia locale.\nNei paesi mediterranei, in particolare in Italia, esistevano numerose torri d'avvistamento soprattutto per le continue minacce dei Saraceni. Successivamente, dal XVI secolo in poi, alcune vennero restaurate per contrastare gli attacchi degli stati barbareschi. Un esempio tra tutti \u00e8 la torre che i Cavalieri Ospitalieri hanno eretto a Malta.\nLe torri Martello che i britannici costruirono nel Regno Unito erano fortificazioni difensive armate con cannoni. Una delle ultime torri Martello costruite, fu eretta al forte Denison al porto di Sydney. Questo tipo di torre d'avvistamento, altro non sono che i predecessori delle torri FlaK, torri erette durante la seconda guerra mondiale con funzione antiaerea.\nSempre durante la guerra, tristemente famose sono divenute le torri all'interno dei campi di concentramento.\nAl giorno d'oggi le torri d'avvistamento stanno perdendo la loro funzione primaria, in quanto i satelliti spia e i droni sono in grado di svolgere gli stessi compiti in modo molto pi\u00f9 accurato."}
{"id": "3190191", "revid": "1698666", "url": "https://it.wikipedia.org/wiki?curid=3190191", "title": "Anisico", "text": "Nella scala dei tempi geologici l'Anisico \u00e8 il primo dei due piani o stadi stratigrafici in cui viene suddivisa l'epoca del Triassico Medio, che \u00e8 a sua volta una suddivisione del Triassico.\nL'Anisico va da 247,2 a 242 Milioni di anni fa (Ma; la tavola a lato non \u00e8 aggiornata; si veda il documento originale reperibile al link segnalato in nota). \u00c8 preceduto dall'Olenekiano (che appartiene al Triassico Inferiore) e seguito dal Ladinico.\nEtimologia.\nQuesto stadio e il suo nome furono definiti dai geologi austriaci Wilhelm Heinrich Waagen e Carl Diener nel 1895.\nIl nome deriva da \"Anisus\", il nome latino del fiume austriaco Enns. La localizzazione tipologica di riferimento si trova presso Gro\u00dfreifling, nella regione austriaca della Stiria.\nDefinizioni stratigrafiche e GSSP.\nLa base dello stadio Anisico (nonch\u00e9 base del Triassico medio) \u00e8 da alcuni posta alla prima comparsa negli orizzonti stratigrafici dei conodonti della specie \"Chiosella timorensis\". Altri stratigrafi preferiscono usare la base della cronozona magnetica MT1n.\nIl limite superiore dell'Anisico \u00e8 fissato alla prima comparsa della specie ammonitica \"Eoprotrachyceras curionii\" e della famiglia ammonitica delle Trachyceratidae. Anche i conodonti della specie \"Neogondolella praehungarica\" fanno la loro comparsa nello stesso livello.\nNel Centro Europa lo stadio Anisico \u00e8 spesso suddiviso in quattro sottostadi:\nLo stadio Anisico contiene sei biozone ammonitiche:\nGSSP.\nIl GSSP, cio\u00e8 il profilo stratigrafico ufficiale di riferimento della Commissione Internazionale di Stratigrafia, si trova in un fianco della montagna di De\u015fli Caira, nella regione rumena di Dobrugia.\nPaleontologia.\nIl primo reperto fossile potenziale di dinosauro \u00e8 un osso pubico proveniente dalle rocce di et\u00e0 anisica della formazione Moenkopi in Arizona. Potrebbe provenire da una specie di herrerasauridae.\nEsempi di vertebrati appartenenti a questa et\u00e0 sono:\n\u2020Ceratitida.\n\"Ananorites\"\n\"Arthaberites\"\n\"Beyrichites\"\n\"Bosnites\"\n\"Buddhaites\"\n\"Bukowskiites\"\n\"Caucasites\"\n\"Danubites\"\n\"Gangadharites\"\n\"Japonites\"\n\"Laboceras\"\n\"Longobarditoides\"\n\"Mesocladiscites\"\n\"Noetlingites\"\n\"Parapinacoceras\"\n\"Parasageceras\"\n\"Phyllocladiscites\"\n\"Proavites\"\n\"Pseudodanubites\"\n\"Psilocladiscites\"\n\"Salterites\"\n\"Tropigymnites\"\n\"Xiphogymnites\"\n\"Pararcestes\"\n\"Sageceras\"\nInferiore.\n\"Alloptychites\"\n\"Anagymnites\"\n\"Grambergia\"\n\"Groenlandites\"\n\"Gymnites\"\n\"Lenotropites\"\n\"Pearylandites\"\n\"Silberlingites\"\n\"Isculites\"\n\"Stenopopanoceras\"\nMedio.\n\"Acrochordiceras\"\n\"Alanites\"\n\"Anagymnotoceras\"\n\"Arctohungarites\"\n\"Balatonites\"\n\"Bulogites\"\n\"Cuccoceras\"\n\"Czekanowskites\"\n\"Epacrochordiceras\"\n\"Hollandites\"\n\"Huishuites\"\n\"Inaigymnites\"\n\"Ismidites\"\n\"Kiparisovia\"\n\"Malletophychites\"\n\"Nicomedites\"\n\"Phillipites\"\n\"Platycuccoceras\"\n\"Pronoetlingites\"\n\"Reiflingites\"\n\"Discoptychites\"\n\"Intornites\"\n\"Nevadisculites\"\n\"Paraceratites\"\n\"Parapopanoceras\"\n\"Proarcestes\"\n\"Longobardites\"\n\"Ptychites\"\nSuperiore.\n\"Amphipopanoceras\"\n\"Aplococeras\"\n\"Arctogymnites\"\n\"Eudiscoceras\"\n\"Eutomoceras\"\n\"Gymnotoceras\"\n\"Halilucites\"\n\"Judicarites\"\n\"Kellnerites\"\n\"Metadinarites\"\n\"Nevadites\"\n\"Parakellnerites\"\n\"Proteusites\"\n\"Repossia\"\n\"Semiornites\"\n\"Serpianites\"\n\"Stoppaniceras\"\n\"Ticinites\"\n\"Tozerites\"\n\"Tropigastrites\"\n\"Joannites\"\n\"Epigymnites\"\n\"Ceratites\"\n\"Flexoptychites\"\n\"Frechites\"\n\"Norites\"\n\"Gevanites\"\n\"Hungarites\"\n\u2020Phylloceratida.\n\"Spinoleiophyllites\"\n\"Ussurites\"\n\"Monophyllites\"\nNautilida.\n\"Trachynautilus\"\n\"Thuringionautilus\"\n\"Styrionautilus\"\nInferiore.\n\"Indonautilus\"\n\"Sibyllonautilus\"\nMedio.\n\"Paranautilus\"\nSuperiore.\n\"Holconautilus\"\n\"Proclydonautilus\"\n\u2020Aulacocerida.\n\"Crassiatractites\"\n\"Breviatractites\"\nInferiore.\n\"Mojsisovicsteuthis\"\nPterioida.\nRamonalinidae"}
{"id": "3190193", "revid": "47767", "url": "https://it.wikipedia.org/wiki?curid=3190193", "title": "Agricola (nome)", "text": "Origine e diffusione.\nNome ambigenere, generalmente usato al maschile, continua il gentilizio romano \"Agricola\", assai diffuso in epoca romana. \u00c8 composto da \"ager\", \"agri\" (\"campo\", \"terreno\") e \"colere\" (\"coltivare\"), e vuol dire \"colui che lavora il campo\", \"contadino\", \"agricoltore\"; \u00e8 quindi analogo, per significato, ai nomi Giorgio, Ortensia e Ortolano.\nOnomastico.\nL'onomastico si pu\u00f2 festeggiare in memoria di pi\u00f9 santi, alle date seguenti:"}
{"id": "3190194", "revid": "110157", "url": "https://it.wikipedia.org/wiki?curid=3190194", "title": "Mike Allred", "text": "Biografia.\nAllred inizia la sua carriera come reporter televisivo in Europa e inizia a disegnare fumetti nel 1989 con la sua graphic novel \"Dead Air\". A questa seguono \"Graphique Musique\" (1990) e \"Grafik Muzik\" (1990/91), nelle quali fissa lo stile per cui diventer\u00e0 noto con il suo personaggio pi\u00f9 famoso: Madman.\nLa prima miniserie di \"Madman\" debutta per la Tundra Publishing nel marzo 1992 e ottiene il suo pi\u00f9 alto riconoscimento trasferendosi alla Dark Horse Comics nell'aprile 1994. Rilanciato come \"Madman Comics\", viene nominato per diversi Harvey Award. Allred stesso ottiene grande attenzione dal pubblico con il suo fumetto a cavallo tra fantascienza e rock&amp;roll \"Red Rocket 7\" e le sue tavole per la serie \"X-Force\" scritta da Peter Milligan, che inizia a disegnare nel Luglio 2001 e che diventa \"X-Statix\" dopo l\"'X-Force\" #128.\nI suoi lavori pi\u00f9 recenti comprendono \"The Golden Plates\", un adattamento del \"Libro di Mormon\". Altri progetti sono le chine di \"X-Statix Presents: Deadgirl\" e lavorare su una nuova serie di 'Madman'.\nInoltre ha disegnato tre albi di \"Fables\", un fumetto della Vertigo. Sua moglie Laura lavora spesso come sua colorista.\nAllred \u00e8 un membro della Chiesa di Ges\u00f9 Cristo dei santi degli ultimi giorni, ossia \u00e8 un mormone.\nMichael Allred ha lavorato alla serie Vertigo \"iZombie,\" scritta da Chris Roberson.\nCamei.\nAllred compare come se stesso nel film \"In cerca di Amy\" durante la scena d'inizio alla convetion sui fumetti, mentre firma copie del suo \"Madman\"."}
{"id": "3190202", "revid": "448172", "url": "https://it.wikipedia.org/wiki?curid=3190202", "title": "Offa's Dyke", "text": ""}
{"id": "3190206", "revid": "1149807", "url": "https://it.wikipedia.org/wiki?curid=3190206", "title": "Ketomon", "text": ""}
{"id": "3190208", "revid": "1149807", "url": "https://it.wikipedia.org/wiki?curid=3190208", "title": "Hopmon", "text": ""}
{"id": "3190209", "revid": "1149807", "url": "https://it.wikipedia.org/wiki?curid=3190209", "title": "Monodramon", "text": ""}
{"id": "3190211", "revid": "1149807", "url": "https://it.wikipedia.org/wiki?curid=3190211", "title": "Strikedramon", "text": ""}
{"id": "3190212", "revid": "1149807", "url": "https://it.wikipedia.org/wiki?curid=3190212", "title": "Justimon", "text": ""}
{"id": "3190213", "revid": "93556", "url": "https://it.wikipedia.org/wiki?curid=3190213", "title": "Benedetto Cottone", "text": "Biografia.\nProfessore di Lettere, prese parte alla seconda guerra mondiale come sottotenente. Nel 1948 si candida alla Camera per il Partito Nazionale Monarchico. Non eletto, diviene consigliere comunale a Marsala. Viene eletto deputato nel 1953, nelle file dello stesso partito, nel collegio Sicilia occidentale. Nel dicembre 1956 lascia il PNM per aderire al Partito Liberale Italiano.\nNel 1958 \u00e8 primo dei non eletti alla Camera per il PLI. \u00c8 stato Vice Segretario nazionale del PLI dal 1958 al 1970\nRieletto deputato nella IV legislatura (1963-1968) nelle file del PLI. Eletto consigliere comunale di Trapani nel 1964, opta per restare nel consesso civico di Marsala.\nConfermato nella V legislatura (1968), sempre per il PLI, ed \u00e8 vicepresidente del gruppo dal 13 gennaio 1969 al 15 luglio 1971. Nel 1972 \u00e8 ancora deputato, ed entra nel II governo Andreotti come sottosegretario all'Interno dal 30 giugno 1972 al 7 luglio 1973.\nNel 1976 si ricandida ma la lista non ottiene il quorum nel collegio. Fu consigliere comunale di Palermo dal 1980 al 1985.\nNominato poi nel Consiglio di Amministrazione del Banco di Sicilia, \u00e8 stato anche Vice Presidente dell'Istituto Nazionale Assicurazioni."}
{"id": "3190214", "revid": "114171249", "url": "https://it.wikipedia.org/wiki?curid=3190214", "title": "Robbiano (Mediglia)", "text": "Robbiano \u00e8 una frazione del comune italiano di Mediglia posta a nord del centro abitato, verso Zeloforamagno, periferia di Milano. Fu comune autonomo fino al 1841.\nStoria.\nRobbiano era un piccolo centro abitato di antica origine, da sempre legato al territorio milanese. La comunit\u00e0 apparteneva alla Pieve di San Giuliano, e confinava con Zeloforamagno e Peschiera a nord, Mercugnano ad est, Mediglia a sud, e Carpianello e Bolgiano ad ovest. Al censimento del 1751 la localit\u00e0 fece registrare 142 residenti.\nIn et\u00e0 napoleonica, nel 1805, la popolazione era salita a 218 unit\u00e0, ma nel 1809 il Comune di Robbiano venne soppresso ed aggregato per la prima volta a quello di Mediglia, recuperando comunque l'autonomia nel 1816 in seguito all'istituzione del Regno Lombardo-Veneto.\nFurono gli stessi austriaci tuttavia col tempo, nel 1841, a comprendere la razionalit\u00e0 dell'operato napoleonico, e con dispaccio governativo del 17 gennaio disposero la definitiva annessione del comune robbianese a Mediglia.\nAttivit\u00e0 brigatiste.\nLa piccola frazione medigliese balz\u00f2 agli onori della cronaca nel 1974, quando fu sede di uno scontro a fuoco tra le forze dell'ordine e il brigatista Roberto Ognibene. Quest'ultimo spar\u00f2 uccidendo il maresciallo dei Carabinieri Felice Maritano e riusc\u00ec a fuggire, ma venne arrestato dopo pochi giorni. La casa sede della sparatoria era un covo delle Brigate Rosse e al suo interno vennero trovati importanti documenti dell'organizzazione terroristica."}
{"id": "3190223", "revid": "149727", "url": "https://it.wikipedia.org/wiki?curid=3190223", "title": "Robbiano di Mediglia", "text": ""}
{"id": "3190231", "revid": "767487", "url": "https://it.wikipedia.org/wiki?curid=3190231", "title": "Mae (gruppo musicale)", "text": "I Mae (acronimo di \"Multi-sensory Aesthetic Experience\") sono un gruppo rock fondato a Norfolk, in Virginia, negli Stati Uniti d'America da Dave Elkins e Jacob Marshall.\nMembri.\nI membri attuali del gruppo sono:\nSono stati membri del gruppo:\nCollegamenti esterni.\nSito ufficiale Mae"}
{"id": "3190232", "revid": "195739", "url": "https://it.wikipedia.org/wiki?curid=3190232", "title": "RoR", "text": ""}
{"id": "3190233", "revid": "767487", "url": "https://it.wikipedia.org/wiki?curid=3190233", "title": "The Violin Maker of Cremona", "text": "The Violin Maker of Cremona \u00e8 un cortometraggio muto del 1909 diretto da David W. Griffith e interpretato da Mary Pickford. Il soggetto \u00e8 tratto da \"Le Luthier de Cr\u00e9mone\", commedia in atto unico in versi del 1876 di Fran\u00e7ois Copp\u00e9e.\nProdotto e distribuito dalla Biograph Company, il cortometraggio usc\u00ec nelle sale il 7 giugno 1909.\nTrama.\nIl liutaio Taddeo Ferrari, gi\u00e0 apprendista del famoso Andrea Amati, vive a Cremona con la figlia Giannina che \u00e8 segretamente amata da Filippo, un giovane storpio, reputato il pi\u00f9 bravo liutaio della citt\u00e0. Il giovane, per\u00f2, rendendosi conto di non poter avere possibilit\u00e0 con lei, vista la propria deformit\u00e0, si rassegna a soffrire in silenzio.\nOgni anno, in citt\u00e0 si svolge un concorso che premia colui che ha costruito il miglior violino. Questa volta, il vincitore otterr\u00e0 anche la mano della bella Giannina. Sandro, l'apprendista di Ferrari, ama la ragazza ma teme - a ragione - che il vincitore sar\u00e0 Filippo. Cos\u00ec, scambia nell'astuccio il suo violino con quello di Filippo. Quest'ultimo, dal canto suo, decide di sacrificarsi per la ragazza che ama e fa lo stesso ragionamento, scambiando anche lui i violini. Quando ha inizio la gara, Sandro - cui rimorde la coscienza - prende da parte Filippo e gli confessa ci\u00f2 che ha fatto. Al sentirlo, Filippo si mette a ridere, beffardo, rivelandogli che lui ha fatto lo stesso. Naturalmente, il vincitore \u00e8 Filippo. Ma quando gli mettono al collo la preziosa collana che va al miglior liutaio e la mano di Giannina si trova nella sua, il giovane rompe il proprio strumento musicale, mettendo s\u00e9 stesso fuori concorso. Il primo premio va quindi a Sandro. Filippo si reca snella sua stanza: \u00e8 solo, ma contento di aver reso felice la donna amata.\nProduzione.\nIl film fu prodotto dalla Biograph Company.\nDistribuzione.\nIl copyright del film, richiesto dalla Biograph Co., fu registrato il 9 giugno 1909 con il numero H128159.\nDistribuito dalla Biograph Company, il film - un cortometraggio in una bobina - usc\u00ec nelle sale cinematografiche statunitensi il 7 giugno 1909. Copia del film, un positivo 35\u00a0mm., \u00e8 conservata negli archivi della Library of Congress.\nNel 2006, il film \u00e8 uscito in versione DVD (in NTSC), distribuito dalla Grapevine Video (USA). Il cofanetto contiene un totale di 112 minuti di film di Griffith e porta il titolo \"D.W. Griffith, Director, Volume 3 (1909)\"."}
{"id": "3190246", "revid": "339392", "url": "https://it.wikipedia.org/wiki?curid=3190246", "title": "Giovanbattista Branconio dell'Aquila", "text": ""}
{"id": "3190254", "revid": "287204", "url": "https://it.wikipedia.org/wiki?curid=3190254", "title": "Robbiano", "text": ""}
{"id": "3190256", "revid": "227211", "url": "https://it.wikipedia.org/wiki?curid=3190256", "title": "Formula di Gauss", "text": ""}
{"id": "3190261", "revid": "124533543", "url": "https://it.wikipedia.org/wiki?curid=3190261", "title": "Cimitero monumentale di Brescia", "text": "Il cimitero monumentale di Brescia, o Vantiniano, opera dell'architetto Rodolfo Vantini, \u00e8 il primo cimitero monumentale della storia dell'arte.\nStoria.\nIl cimitero monumentale di Brescia fu la prima opera di Rodolfo Vantini, realizzata a partire dal 1813 e che lo impegn\u00f2 per tutta la vita. L'editto napoleonico di Saint Cloud, del 12 giugno 1804, fissava una serie di regole di sanit\u00e0 pubblica relative alla sepoltura dei cadaveri, imponendone la tumulazione in aree distanti dai centri abitati. Brescia, nel 1806, fu tra le prime citt\u00e0 a tramutare in legge tale decreto tanto che la deputazione cittadina si impegn\u00f2 ad erigere un camposanto secondo le nuove direttive: a tal proposito si scelse un'area nella zona al di fuori di porta San Giovanni, mentre il comune di Brescia acquist\u00f2, in data 12 settembre 1808, una serie di terreni corrispondenti ad un'area di 154 metri di lato. \nIl 19 gennaio 1810 il vescovo Gabrio Maria Nava consacr\u00f2 il luogo di sepoltura e fin da subito furono effettuate le tumulazioni. Al tempo, l'area del cimitero si presentava una croce di ferro, attorno alla quale i corpi venivano inumati direttamente nel terreno senza sottoporlo a cure o trattamenti particolari. Nel 1814, dopo varie discussioni atte al miglioramento della struttura si decise, previo concorso, di affidare il progetto al giovane architetto Rodolfo Vantini affinch\u00e9 vi realizzasse una cappella funebre. Nel corso degli anni, l'area fu arricchita di porticati ed edifici in stile neoclassico, ispirati all'arte greca. Vantini spese tutta la vita all'edificazione del camposanto di Brescia e per tale opera fu riconosciuto come il pi\u00f9 abile architetto in tale campo; i lavori di costruzione e ampliamento del complesso si protrassero, infatti, oltre la morte di Vantini stesso, sino agli inizi del XX secolo.\nDescrizione.\nLe aree principali che compongono la struttura sono: \nFamedio.\nNelle tavole predisposte da Rodolfo Vantini per la pubblicazione di \"Il Campo Santo di Brescia\" (1855) compare la monumentale aula del Pantheon, definita \u201cSala nell'Emiciclo in fondo al Cimitero destinata a contenere i monumenti degli illustri bresciani\u201d, collocata appunto nell'emiciclo di chiusura dell'intero Campo Santo e in asse con il monumento a tronco di piramide del beato Giuseppe Bossini (1843-1856), il faro-lanterna (1847-1864) e la chiesa di San Michele. Dopo l'esperienza della cosiddetta Rotondina Comunale (collocata nella cella 8 al termine del portico orientale della facciata del Vantiniano), nasce il Pantheon, cos\u00ec com'\u00e8 scritto sull'architrave esterno della sala, un vero e proprio Famedio comunale in cui collocare cenotafi, monumenti e iscrizioni in memoria di cittadini illustri.\nNel marzo del 2015 la Giunta comunale di Brescia ha deciso di riprendere quella nobile idea. Con delibera n. 34 del 16 marzo 2015, il Consiglio comunale ha approvato il \u201cRegolamento per le onoranze al Famedio\u201d. Ai sensi dell\u2019art. 2 del Regolamento sono cittadini illustri \u201ccoloro che abbiano meritato per opere letterarie, scientifiche, artistiche o per atti insigni, o che si siano distinti particolarmente nella storia patria. Cittadini benemeriti sono coloro che abbiano arrecato alla citt\u00e0 particolare lustro e beneficio\u201d.\nOgni anno, il 9 novembre, giorno della posa della prima pietra del Cimitero Vantiniano, si procede al ricordo dei cittadini illustri o benemeriti deceduti l\u2019anno precedente, mediante apposizione dei nominativi su lapide commemorativa.\nDi seguito un elenco dei nomi iscritti al Famedio:\nSindaci di Brescia iscritti al Famedio:"}
{"id": "3190263", "revid": "1702319", "url": "https://it.wikipedia.org/wiki?curid=3190263", "title": "Eugenio Biroldi", "text": "Formatosi con il padre, Giovanni Battista Biroldi, si dimostra ben presto un abile e serio costruttore, tanto da scoraggiare ogni sorta di concorrenza, almeno per quanto riguarda la provincia di Varese: nemmeno i grandi organari Serassi, famosi a livello nazionale, riuscirono a posare opere nel territorio varesino.\nEugenio \u00e8 attivissimo in Lombardia, specialmente tra Varese, Milano, Como e Lecco, ma sono segnalati suoi lavori anche a Cremona, in Piemonte e nel Canton Ticino svizzero. Suo erede \u00e8 il nipote Luigi Maroni Biroldi.\nOpere.\nAlcuni dei suoi lavori pi\u00f9 importanti:"}
{"id": "3190265", "revid": "124223786", "url": "https://it.wikipedia.org/wiki?curid=3190265", "title": "Sonny Greer", "text": "Biografia.\nGreer nacque a Long Branch, New Jersey, in una famiglia di quattro figli, di cui lui era il secondo. La madre era una sarta e il padre un elettricista. I primi rudimenti della batteria gli furono insegnati da Eugene Holland, il batterista dello spettacolo di vaudeville di J. Rosamond Johnson che passava per la citt\u00e0. Holland accett\u00f2 di dargli lezioni di batteria in cambo di lezioni di biliardo, gioco che Greer praticava coscienziosamente dall'et\u00e0 di dodici anni e nel quale era molto abile. Questo gli permise di entrare come batterista nell'orchestra del suo liceo, che aveva anche un piccolo gruppo che suonava a feste da ballo. Terminato il liceo, a diciannove anni, Sonny inizi\u00f2 a lavorare suonando in diversi locali a New York, assieme a musicisti come Fats Waller e Shrimp Jones. Fu in una di queste occasioni che un gruppo d'archi proveniente da Washington (D.C.), chiamato \"The Conaway Brothers\" lo invit\u00f2 ad andare con loro. Sonny si trasfer\u00ec a Washington e fu ingaggiato dall'orchestra dell'Howard Theatre. Fu durante questo ingaggio, nel 1919, che incontr\u00f2 Duke Ellington in un locale Howard Theater. Greer conosceva gi\u00e0 l'ambiente di New York e quando fu ingaggiato dalla Wilber Sweatman Orchestra, Duke lo segu\u00ec ad Harlem dove Greer gli fece pi\u00f9 o meno da guida. Questo primo tentativo a New York non ebbe fortuna e i musicisti dovettero tornare a Washington. Ebbero miglior fortuna nel 1923 quando tornarono al seguito di Elmer Snowden come \"The Washingtonians\", il gruppo che sarebbe presto diventato l'orchestra di Duke Ellington.\nGreer era testimonial per la Leedy Drum Company in Indiana e, in cambio del suo lavoro pubblicitario, la ditta gli forniva una batteria personalizzata del valore di pi\u00f9 di 3,000 USD, attrezzata con campane tubolari, un gong, diversi timpani e un vibrafono. Questo strumento (di colore bianco) oltre a permettere la realizzazione di un vasto campionario di suono, aumentava grandemente la presenza scenica di Greer (che sedeva normalmente nella posizione pi\u00f9 alta del palco) e di conseguenza dell'orchestra.\nGreer rimase con Ellington fino al 1951. Durante la permanenza dell'orchestra al Cotton Club, Sonny incontr\u00f2 nel corpo di ballo la ballerina Millicent, che spos\u00f2 all'inizio degli anni 1930.\nNegli anni 1950 l'affidabilit\u00e0 di Greer come membro dell'orchestra diminu\u00ec, per motivi forse associati all'alcool e alla perdurante passione di Greer per il biliardo. Nel 1950 Ellington, in occasione di un tour in Scandinavia - assunse un secondo batterista, Butch Ballard. Greer la prese male e i dissapori che seguirono posero fine alla sua militanza nell'orchestra.\nSonny continu\u00f2 a suonare, sia come free-lance drummer, sia come parte di formazioni stabili, comparendo a fianco di musicisti come Johnny Hodges, Red Allen, J. C. Higginbotham, Tyree Glenn e Brooks Kerr. Fece occasionali apparizioni in alcuni film ed ebbe anche per qualche tempo un proprio gruppo. Nel 1974 fece parte di uno spettacolo in memoria di Ellington, che riscosse un grande successo in tutti gli Stati Uniti."}
{"id": "3190267", "revid": "547034", "url": "https://it.wikipedia.org/wiki?curid=3190267", "title": "Salim Rubayy' 'Ali", "text": "Biografia.\nNato nel governatorato di Abyan il 17 giugno 1934, S\u0101lim Rubayy\u02bf aveva guidato l'ala di sinistra del Fronte Nazionale per la Liberazione dello Yemen del Sud (NLF), il movimento che aveva forzato i britannici a ritirarsi dallo Yemen del Sud il 29 novembre 1967. La fazione radicale marxista guidata da S\u0101lim Rubayy\u02bf acquis\u00ec il dominio sugli elementi pi\u00f9 moderati guidati dal presidente Qahtan Muhammad al-Sha'bi, che permise a S\u0101lim Rubayy\u02bf di conquistare il potere. Durante il suo mandato come presidente, S\u0101lim Rubayy\u02bf si fregi\u00f2 del titolo di \"Presidente del Consiglio presidenziale\", anche dopo che lo Yemen del Sud aveva cambiato denominazione da \"Repubblica Popolare dello Yemen del Sud\" in \"Repubblica Democratica Popolare dello Yemen\" nel 1970.\nil partito di Rubayy\u02bf fond\u00f2 insieme ad altri partiti l'Organizzazione politica unita - Fronte Popolare () nel 1975. Tutti i partiti rivali del suo partito furono in seguito estromessi. Rubayy\u02bf si oppose anche all'idea della fondazione del Partito Socialista Yemenita (YSP) promossa da \u02bfAbd al-Fatt\u0101\u1e25 Ism\u0101\u02bf\u012bl. Nomin\u00f2 Muhammad 'Ali Haytham come suo Primo ministro quando divenne presidente. Haytham serv\u00ec in quella carica fino all'agosto 1971, quando fu rimpiazzato da Ali Nasir Muhammad. Nel 1978, \u02bfAl\u012b N\u0101sir Mu\u1e25ammad depose Rubayy\u02bf e lo fece giustiziare, dopo una breve battaglia che ebbe luogo nel Palazzo al-Mudawwar, situato in al-Tawahi ad Aden, che Rubayy\u02bf aveva usato come sua fortificazione."}
{"id": "3190268", "revid": "105611", "url": "https://it.wikipedia.org/wiki?curid=3190268", "title": "Wodka", "text": ""}
{"id": "3190269", "revid": "801704", "url": "https://it.wikipedia.org/wiki?curid=3190269", "title": "Martinice", "text": "Martinice pu\u00f2 riferirsi a diversi toponimi della Repubblica Ceca:"}
{"id": "3190273", "revid": "1442080", "url": "https://it.wikipedia.org/wiki?curid=3190273", "title": "Dutch Open 1999 - Singolare", "text": "Il singolare del torneo di tennis Dutch Open 1999, facente parte dell'ATP Tour, ha avuto come vincitore Younes El Aynaoui che ha battuto in finale Mariano Zabaleta 6-0 6-3."}
{"id": "3190274", "revid": "287204", "url": "https://it.wikipedia.org/wiki?curid=3190274", "title": "For the First Time (The Script)", "text": "For the First Time \u00e8 un brano musicale del gruppo irlandese alternative rock The Script. Scritto dai componenti della band Danny O'Donoghue e Mark Sheehan, \u00e8 il primo singolo estratto dal loro secondo album di inediti, \"Science &amp; Faith\".\nHa riscosso un buon successo in Europa, arrivando primo in Irlanda nella classifica dei singoli pi\u00f9 venduti, e quarto in Regno Unito.\nNel video di For the First Time compare anche Eve Hewson, figlia di Bono. Gli U2, infatti, ritengono che gli Script siano i loro eredi."}
{"id": "3190276", "revid": "253269", "url": "https://it.wikipedia.org/wiki?curid=3190276", "title": "Giovanni Simonelli (sceneggiatore)", "text": "Biografia.\nEsord\u00ec come sceneggiatore nel 1958 con la pellicola \"Quanto sei bella Roma\" e concluse la sua carriera di sceneggiatore cinematografico con \"Un gatto nel cervello\" nel 1990.\nNel 1991 scrisse la sceneggiatura di \"Edera\", la prima fiction prodotta in Italia dalla \"Titanus\" e, successivamente, fu autore della sceneggiatura della fiction \"Passioni\", sempre della \"Titanus\".\nIl suo unico film come regista fu \"Hansel e Gretel\" (1990), che per\u00f2 non ottenne grande successo. \nLavor\u00f2 al fianco di famosi registi fra cui Gianfranco Parolini e Antonio Margheriti.\nMor\u00ec a Roma il 17 novembre 2007, all'et\u00e0 di 80 anni."}
{"id": "3190277", "revid": "729019", "url": "https://it.wikipedia.org/wiki?curid=3190277", "title": "Falcon (Mississippi)", "text": "Falcon \u00e8 una citt\u00e0 (\"town\") degli Stati Uniti d'America, situata nella contea di Quitman, nello Stato del Mississippi."}
{"id": "3190279", "revid": "729019", "url": "https://it.wikipedia.org/wiki?curid=3190279", "title": "Falkner", "text": "Falkner \u00e8 una citt\u00e0 (\"town\") degli Stati Uniti d'America, situata nella contea di Tippah, nello Stato del Mississippi."}
{"id": "3190282", "revid": "729019", "url": "https://it.wikipedia.org/wiki?curid=3190282", "title": "Internazionali di Tennis di San Marino 1989", "text": "Gli Internazionali di Tennis di San Marino 1989 sono stati un torneo di tennis giocato sulla terra battuta. \u00c8 stata la 2\u00aa edizione degli Internazionali di Tennis di San Marino, che fanno parte del Nabisco Grand Prix 1989. Si sono giocati a San Marino nella Repubblica di San Marino, dal 21 al 27 agosto 1989.\nCampioni.\nSingolare.\n Jos\u00e9 Francisco Altur ha battuto in finale Roberto Azar 6-7, 6-4, 6-1\nDoppio.\n Simone Colombo / Claudio Mezzadri hanno battuto in finale Pablo Albano / Gustavo Luza 6\u20134, 6\u20131"}
{"id": "3190283", "revid": "172343", "url": "https://it.wikipedia.org/wiki?curid=3190283", "title": "Harlequin F.C.", "text": ""}
{"id": "3190285", "revid": "599013", "url": "https://it.wikipedia.org/wiki?curid=3190285", "title": "Mar\u0161ovice", "text": "Mar\u0161ovice pu\u00f2 riferirsi a diversi toponimi della Repubblica Ceca:"}
{"id": "3190287", "revid": "212348", "url": "https://it.wikipedia.org/wiki?curid=3190287", "title": "WFTO", "text": ""}
{"id": "3190290", "revid": "729019", "url": "https://it.wikipedia.org/wiki?curid=3190290", "title": "Farmington (Mississippi)", "text": "Farmington \u00e8 una citt\u00e0 (\"town\") degli Stati Uniti d'America, situata nella contea di Alcorn, nello Stato del Mississippi."}
{"id": "3190293", "revid": "1305772", "url": "https://it.wikipedia.org/wiki?curid=3190293", "title": "Magnifica Comunit\u00e0 degli Altipiani cimbri", "text": "La Magnifica Comunit\u00e0 degli Altipiani cimbri (C12) \u00e8 una comunit\u00e0 di valle della Provincia autonoma di Trento.\n\u00c8 stata istituita con la legge provinciale n\u00b0 3 del 16 giugno 2006 e comprende i comuni di Folgaria (prima appartenente al comprensorio della Vallagarina), Lavarone e Luserna (prima facenti parte del comprensorio Alta Valsugana).\nGeografia fisica.\nLa comunit\u00e0 degli Altipiani Cimbri confina ad ovest con la Comunit\u00e0 della Vallagarina (10), a nord con la Comunit\u00e0 Alta Valsugana e Bersntol (4), ad est e a sud con la Provincia di Vicenza. La comunit\u00e0, oltre ad avere un'identit\u00e0 territoriale (l'Altopiano di Folgaria, l'Altopiano di Lavarone e Luserna), detiene anche una conformit\u00e0 culturale-linguistica legata alla lingua cimbra."}
{"id": "3190294", "revid": "869733", "url": "https://it.wikipedia.org/wiki?curid=3190294", "title": "Il mangianote", "text": "Il mangianote era un programma televisivo italiano di quiz e variet\u00e0 trasmesso dal marzo al luglio 1974. Andava in onda la domenica pomeriggio sul Programma Nazionale ed era condotto dal Quartetto Cetra. Gli autori erano Adolfo Perani, Jacopo Rizza e Tata Giacobetti, la regia era di Beppe Recchia e la direzione musicale era affidata a Tony De Vita e Aldo Buonocore. La parte centrale del programma era costituita da un quiz musicale; il concorrente che vinceva la puntata tornava la domenica successiva per difendere il titolo di campione. In ogni puntata intervenivano anche famosi cantanti in qualit\u00e0 di ospiti d'onore, che interpretavano i loro successi. Le sigle di testa e di coda della trasmessione, rispettivamente \"Il mangianote\" e \"Un brivido di musica\", erano cantate dal Quartetto Cetra."}
{"id": "3190295", "revid": "729019", "url": "https://it.wikipedia.org/wiki?curid=3190295", "title": "Flora (Mississippi)", "text": "Flora \u00e8 una citt\u00e0 (\"town\") degli Stati Uniti d'America, situata nella contea di Madison, nello Stato del Mississippi."}
{"id": "3190297", "revid": "729019", "url": "https://it.wikipedia.org/wiki?curid=3190297", "title": "Florence (Mississippi)", "text": "Florence \u00e8 una citt\u00e0 (\"town\") degli Stati Uniti d'America, situata nella contea di Rankin, nello Stato del Mississippi."}
{"id": "3190299", "revid": "767487", "url": "https://it.wikipedia.org/wiki?curid=3190299", "title": "Quintette du Hot Club de France", "text": "Il Quintette du Hot Club de France \u00e8 stato un gruppo jazz fondato in Francia nel 1934 dal chitarrista belga di etnia sinti Django Reinhardt e dal violinista francese St\u00e9phane Grappelli e attivo in un modo o nell'altro fino al 1948.\nIl Quintetto \u00e8 considerato uno dei pi\u00f9 significativi gruppi di jazz continentale, descritto dal critico Thom Jurek come \"uno dei gruppi pi\u00f9 originali nella storia del jazz registrato\". L'innovazione del gruppo veniva anche dal fatto che era fatto estremamente raro vedere un gruppo jazz formato da soli strumenti a corda.\nI componenti pi\u00f9 significativi furono Reinhardt, Grappelli, il bassista Louis Vola e i chitarristi ritmici Roger Chaput e Joseph Reinhardt (fratello minore di Django) che completavano il suono globale del quintetto e aggiungevano occasionalmente effetti percussivi.\nStoria.\nFormazione.\nEsistono, secondo la critica, molteplici versioni riguardanti la formazione della band. La pi\u00f9 largamente accettata dagli storici moderni \u00e8 che il gruppo si evolse da una serie di sessioni di improvvisazione guidate da Django con St\u00e9phane Grappelli. Comunque, il bassista Vola dichiar\u00f2 in un'intervista che incontr\u00f2 i fratelli Reinhardt mentre suonavano su una spiaggia a Tolone. Li invit\u00f2 a improvvisare con la sua band, che includeva Grappelli e Chaput.\nDopo una serie di incontri musicali informali all'Hotel Claridge, l'organizzatore di concerti Pierre Nourry e Charles Delaunay (entrambi leader dell'Hot Club de France, un'associazione guidata da Hugues Panassi\u00e9 improntata all'apprezzamento del jazz) cercavano una band per spettacoli fissi. Il quintetto fece diventare popolare il genere chiamato gipsy jazz. Seguirono alcuni tour europei, che ebbero successo, in modo particolare nel Regno Unito.\nMolti bassisiti e chitarristi ritmici ruotarono dentro e fuori dal gruppo, lasciando solo Django e Grappelli come costanti.\nLa seconda guerra mondiale.\nQuando scoppi\u00f2 la seconda guerra mondiale nel 1939, il Quintetto era in tourn\u00e9e in Inghilterra. Reinhardt, che non sapeva parlare inglese, torn\u00f2 immediatamente in Francia, dove pensava di essere pi\u00f9 al sicuro che in Inghilterra. Grappelli, dal canto suo, rimase in Inghilterra.\nDjango continu\u00f2 ad usare il nome del Quintetto con un gruppo differente. I partecipanti erano Hubert Rostaing, come primo di molti clarinettisti, coadiuvati da sezioni ritmiche pi\u00f9 convenzionali, con batteria, basso e chitarra ritmica suonata dal figlio di Django, Lousson Reinhardt, o suo fratello Joseph. Questa versione del quintetto in genere presentava sei componenti e fu quindi usualmente chiamata Django et le Quintette du Hot Club de France, o a volte come Le Nuveau Quintette de Django. Per problemi legati alla guerra, il gruppo non registr\u00f2 pi\u00f9 di tanto, anche se in quel periodo venne incisa la prima versione della composizione di Django \"Nuages\", diventata poi uno standard jazz.\nNel 1946, dopo la guerra, Grappelli e Django si riunirono sotto il nome del Quintetto nel formato di soli strumenti a corda. Come prima, si ciclarono un gran numero di bassisti e chitarristi ritmici. L'ultima formazione del Quintetto si esib\u00ec e registr\u00f2 alcuni pezzi a intermittenza intorno al 1948."}
{"id": "3190300", "revid": "729019", "url": "https://it.wikipedia.org/wiki?curid=3190300", "title": "French Camp (Mississippi)", "text": "French Camp \u00e8 una citt\u00e0 (\"town\") degli Stati Uniti d'America, situata nella contea di Choctaw, nello Stato del Mississippi."}
{"id": "3190318", "revid": "1442080", "url": "https://it.wikipedia.org/wiki?curid=3190318", "title": "Internazionali di Tennis di San Marino 1999 - Singolare", "text": "Il singolare del torneo di tennis Internazionali di Tennis di San Marino 1999, facente parte dell'ATP Tour, ha avuto come vincitore Galo Blanco che ha battuto in finale Albert Portas 4-6, 6-4, 6-3."}
{"id": "3190319", "revid": "287204", "url": "https://it.wikipedia.org/wiki?curid=3190319", "title": "Tour della selezione di rugby a 15 di Oxford e Cambridge 1971", "text": "il Tour della selezione di rugby a 15 di Oxford e Cambridge 1971 fu una serie di incontri di rugby svoltesi in Argentina e Brasile nel 1971\nLa selezione rugbystica delle universit\u00e0 di Oxford e Cambridge, tornava in Argentina a sei anni dalla visita del 1965.\nIl rugby Argentino \u00e8 assai cresciuto e i facili risultati contro le unioni provinciali e le nazionali argentine del passato sono un ricordo.\nIl bilancio finale fu di 7 vittorie, 1 pareggio e 3 sconfitte, di cui due contro i \"pumas\", appena tornati dal tour in Sudafrica."}
{"id": "3190324", "revid": "363629", "url": "https://it.wikipedia.org/wiki?curid=3190324", "title": "Scafati Basket 2002-2003", "text": "Lo Scafati Basket 2002-2003, sponsorizzato \"Rida\", ha preso parte al campionato professionistico italiano di Legadue."}
{"id": "3190332", "revid": "124433571", "url": "https://it.wikipedia.org/wiki?curid=3190332", "title": "Kite Man", "text": "Kite Man, il cui vero nome Charles \"Chuck\" Brown, \u00e8 un personaggio dei fumetti creato da Bill Finger e Dick Sprang, pubblicato dalla DC Comics. \u00c8 un supercriminale apparso per la prima volta in \"Batman\" (vol. 1) n. 133 (agosto 1960).\nBiografia del personaggio.\nChuck Brown \u00e8 un uomo che si arm\u00f2 di armi-aquiloni da utilizzare per i suoi crimini. Vola con un grande aquilone legato attorno al suo corpo. Usa anche uno sbarramento continuo di aquiloni per sopraffare i suoi nemici. \u00c8 entrato in conflitto con Batman, Robin, Hawkman e Hawkgirl in diverse occasioni.\nNella sua prima apparizione, utilizz\u00f2 gli aquiloni per una vasta gamma di crimini, tra cui la complicit\u00e0 nell'evasione di alcuni criminali. Batman utilizz\u00f2 i suoi aquiloni per sconfiggerlo. Questa comparsa venne ripresa poi in \"Batman Family\" n. 3 nel 1975. Kite Man ritorn\u00f2 ancora, adesso con indosso un visore. Assunse al suo fianco numerosi uomini, che poi trad\u00ec. Batman lo sconfisse di nuovo con i suoi stessi aquiloni. Len Wein lo riport\u00f2 indietro in una storia riguardante la rapina di un libro paga. Qui, gli aquiloni truccati non vennero utilizzati.\nHawkman, Hawkgirl e Zatanna si confrontarono con lui, nei fumetti di Hawkman. Venne poi rivelato il suo nome, cos\u00ec come la sua fascinazione infantile per gli aquiloni. Venne sconfitto e fatto schiantare contro un albero.\nKite Man fu uno dei pochi criminali ad aver avuto un vantaggio dall'atmosfera amichevole tra i criminali nel paese immaginario della Zandia. Fin\u00ec per fare parte della sua squadra di sport e successivamente rimase coinvolto in un combattimento contro alcune truppe invadenti di supereroi.\n\"Crisi infinita\".\nIn \"Crisi infinita\", il Joker riport\u00f2 che Brown venne scaraventato fuori dalla Wayne Tower da Deathstroke, dopo aver rifiutato di unirsi alla Societ\u00e0 segreta dei supercriminali.\nMorte.\nBrown, tuttavia, sopravvisse alla caduta e si adatt\u00f2 alla vita di basso rango nel mondo sotterraneo della Gotham post-Crisi, nelle pagine di \"52\". Venne catturato al fianco di Sewer King, Dawson, Lamelle, The Squid e Mirage. Come con gli altri prigionieri, Kite Man venne ucciso e mangiato da Bruno Mannheim dopo essersi rifiutato di allearsi con lui. Bruno \u00e8 un uomo potente nell'Intergang, un'organizzazione criminale del sottosuolo che tenta di impossessarsi di Gotham City."}
{"id": "3190334", "revid": "110157", "url": "https://it.wikipedia.org/wiki?curid=3190334", "title": "Julija Nova", "text": "Tra i suoi ammiratori \u00e8 nota per l'enorme seno naturale, contrapposto ad una figura snella. Yulia sostiene che le dimensioni del suo seno siano ereditarie.\nCarriera.\nYulia, studentessa di giurisprudenza a Mosca, partecip\u00f2 ad un concorso di bellezza promosso dal fotografo giapponese Satoshi Kizu nell'estate del 2000 e venne scelta tra un centinaio di altre partecipanti. Ha girato i suoi primi tre video alla fine del 2000 a 18 anni.\nYulia Nova \u00e8 apparsa pi\u00f9 volte sulla rivista giapponese Bachelor, una pubblicazione erotica specializzata in donne caucasiche con dei grandi seni.\nYulia \u00e8 sconosciuta al grande pubblico nel suo paese natale. \u00c8 apparsa in sette video VHS, venti DVD, tre libri di fotografia e numerose riviste per il mercato giapponese; tuttavia, le foto e i video sono disponibili online in decine, forse centinaia di siti Internet, rendendola famosa in tutto il mondo. Nel 2003 il proprietario del copyright di queste immagini ha costretto Google a bloccare l'accesso ai siti contenenti copie non autorizzate di tale materiale.\nIl sito web Tokyo Topless sostiene di essere il primo sito per adulti ad aver mostrato un servizio fotografico fatto da Satoshi Kizu su Yulia Nova."}
{"id": "3190336", "revid": "767487", "url": "https://it.wikipedia.org/wiki?curid=3190336", "title": "Jos\u00e9 Batista", "text": "Caratteristiche tecniche.\nGiocava come difensore laterale sinistro.\nCarriera.\nClub.\nInizi\u00f2 la carriera nel Cerro di Montevideo, sua citt\u00e0 natale, in cui trascorse i primi anni di carriera; acquistato dal Pe\u00f1arol, con la maglia del club si guadagn\u00f2 la Nazionale. Nel 1985 si trasfer\u00ec in Argentina, accasandosi al Deportivo Espa\u00f1ol, giunto in Primera Divisi\u00f3n quello stesso anno, e vi rimase per nove stagioni consecutive, superando le trecento presenze e aiutando il club a rimanere in massima serie. Nel 1995 torn\u00f2 per un breve periodo in patria, al Rampla Juniors, ma fece presto ritorno in Argentina, passando due stagioni al Gimnasia di Jujuy. Nel 1998 torn\u00f2 al Deportivo Espa\u00f1ol, che al termine della precedente annata era retrocesso in Primera B Nacional. Dopo aver fallito l'obiettivo della promozione, Batista lasci\u00f2 la societ\u00e0 e trascorse a Quilmes gli ultimi anni di carriera, dapprima con l'Argentino e poi con il Quilmes.\nNazionale.\nDebutt\u00f2 in Nazionale il 19 settembre 1984 nell'incontro di Montevideo contro il . Fece dunque parte dei convocati per il , manifestazione in cui part\u00ec nell'undici iniziale, giocando sulla corsia mancina le prime due partite. Nel corso del terzo incontro, fu espulso dall'arbitro Jo\u00ebl Quiniou meno di un minuto (53 secondi) dal fischio d'inizio per un duro tackle su Gordon Strachan, e fu dunque sostituito da Sant\u00edn negli ottavi di finale, ultima partita dell'Uruguay nel torneo. A oggi la sua espulsione \u00e8 la pi\u00f9 veloce nella storia dei Mondiali.\nLa sua ultima presenza internazionale risale al 19 settembre 1993."}
{"id": "3190339", "revid": "767487", "url": "https://it.wikipedia.org/wiki?curid=3190339", "title": "Uccidete il vitello grasso e arrostitelo", "text": "Uccidete il vitello grasso e arrostitelo \u00e8 un film italiano diretto nel 1970 da Salvatore Samperi.\nTrama.\n\u00c8 la storia di una famiglia molto ricca, ma depravata e corrotta. Salvatore Samperi realizza, grazie a diversi momenti di tensione, una storia cupa e angosciosa, descrivendo dettagliatamente le caratteristiche psicologiche dei personaggi, con riferimenti freudiani. Risulta efficace la continua ripetizione della musica di Ennio Morricone, che illustra perfettamente il clima inquietante della storia.\nEnrico Merlo, che ha vissuto lontano dalla sua famiglia, ritorna in citt\u00e0 alla morte del padre. Sospetta che questo sia stato ucciso dalla cugina Verde e dal fratello Cesare. Il suo sospetto viene certificato da una prova: un certificato di morte scritto da suo padre due giorni prima della sua morte. Cesare e Verde desiderano il documento, ma non lo hanno fino a quando lo stesso Enrico muore di polmonite per una negligenza durante la sua cura."}
{"id": "3190348", "revid": "1442080", "url": "https://it.wikipedia.org/wiki?curid=3190348", "title": "U.S. Pro Tennis Championships 1999 - Singolare", "text": "Il singolare del torneo di tennis U.S. Pro Tennis Championships 1999, facente parte dell'ATP Tour, ha avuto come vincitore Marat Safin che ha battuto in finale Greg Rusedski 6-4, 7-6(11)."}
{"id": "3190357", "revid": "916580", "url": "https://it.wikipedia.org/wiki?curid=3190357", "title": "Sinapis alba", "text": "La senape bianca (Sinapis alba ) \u00e8 una pianta annuale della famiglia Brassicaceae. Coltivata per i suoi semi, come foraggio e come concime per prati, \u00e8 oggi diffusa in tutto il mondo, sebbene sia originaria probabilmente del bacino del Mediterraneo.\nDescrizione.\nI fiori gialli della senape producono silique pelose, che contengono di solito una mezza dozzina di semi, con diametro di 1 - 1,5\u00a0mm, di colore variabile dal beige al giallo al marrone chiaro.\nUtilizzo in cucina.\nI semi possono essere usati interi come sottaceto o tostati per condire pietanze. Quando sono macinati e mescolati con altri ingredienti, si produce una pasta o un'altra forma pi\u00f9 comune.\nI semi contengono sinalbina, un tioglicoside responsabile del loro sapore pungente. La senape gialla ha una piccola quantit\u00e0 di oli volatili e il gusto \u00e8 pi\u00f9 leggero di quello dei semi di senape nera.\nIn Grecia le foglie della pianta si possono consumare durante l'inverno, prima che fioriscano; i greci le chiamano \"vrouves\" o \"lapsana\"."}
{"id": "3190360", "revid": "767487", "url": "https://it.wikipedia.org/wiki?curid=3190360", "title": "Billy Bingham", "text": ""}
{"id": "3190369", "revid": "101768", "url": "https://it.wikipedia.org/wiki?curid=3190369", "title": "Costa Rotian", "text": "Costa Rotian (IPA: ) \u00e8 una localit\u00e0 del comune sparso di Commezzadura. Si trova nei pressi della frazione di Almazzago, sul quarto tornante della strada statale 239 di Campiglio che da Dimaro porta a Folgarida.\nGeografia fisica.\nTerritorio.\nCosta Rotian \u00e8 situata all'interno della zona boschiva delle Sorti, sul versante settentrionale del monte Spolverino, e, insieme a Deggiano che tuttavia \u00e8 collocato sull'altro versante della Val di Sole, \u00e8 il centro abitato posto in una zona pi\u00f9 elevata tra quelli del comune di Commezzadura. Il nucleo abitato sorge a 887 m s.l.m. sulla sinistra orografica del rio Rotian, corso d'acqua dal quale prende il nome e che sfocia presso la localit\u00e0 Rovina di Dimaro nel torrente Noce.\nStoria.\nCosta Rotian \u00e8 un villaggio residenziale con popolazione non stabile sorto nell'arco di tempo che va dal 1970 al 1974 e progettato dall'architetto trentino Sergio Giovanazzi."}
{"id": "3190372", "revid": "1442080", "url": "https://it.wikipedia.org/wiki?curid=3190372", "title": "Waldbaum's Hamlet Cup 1999 - Singolare", "text": "Il singolare del torneo di tennis Waldbaum's Hamlet Cup 1999, facente parte dell'ATP Tour 1999, ha avuto come vincitore Magnus Norman che ha battuto in finale \u00c0lex Corretja 7\u20136(4), 4\u20136, 6\u20133."}
{"id": "3190373", "revid": "812894", "url": "https://it.wikipedia.org/wiki?curid=3190373", "title": "Stadio Arquitecto Ricardo Etcheverri", "text": "L'Estadio Arquitecto Ricardo Etcheverri si trova nel barrio del Caballito, Buenos Aires, Argentina, ed \u00e8 il luogo dove gioca la squadra di seconda divisione del calci argentino del Club Ferro Carril Oeste. Proprio con il nome del club si indicava quello stadio prima del 1995.\nLa costruzione.\nFu costruito su un terreno ceduto dalla compagnia ferroviaria di Buenos Aires, Ferrocarril Oeste de Buenos Aires oggi, Ferrocarril Domingo Faustino Sarmiento nel 1905. Nello stesso anno furono reperiti i fondi da parte del club (emanazione dopolavoristica della compagnia) per costruire la prima tribuna in legno, che sar\u00e0 distrutta da un incendio nel 1931 fu ricostruita.\nSi racconta che alcuni giocatori del club vennero ceduti in cambio del materiale necessario per costruire la tribuna : Federici fu trasferito al Club Atl\u00e9tico Hurac\u00e1n per alcune parti della struttura in ferro zincato e Arcadio L\u00f3pez sar\u00e0 ceduto nel 1938 per 25.000 pesos al Boca Juniors per costruire la tribuna attualmente sorge sul lato de Calle Mart\u00edn de Gainza\nIl nome.\nIl nome di Arquitecto Ricardo Etcheverri fu ufficializzato nel 1995 in omaggio a colui che fu vicepresidente del club per oltre 30 anni.\nInoltre, l'impianto, uno dei pochi rimasti con le tribune in legno in Argentina, \u00e8 talvolta chiamo \"El Templo de Madera\" (Il tempio di legno) o semplicemente \"El Templo\".\nTrovandosi al centro della citt\u00e0, \u00e8 stato sovente usato per le squadre che non potevano, magari temporaneamente utilizzare il proprio o volevano garantirsi un maggiore incasso: tra questi, Royal AC, Caballito Jrs., Barracas AC, Alumni Athletic Club, Boca Juniors, River Plate, V\u00e9lez S\u00e1rsfield, San Lorenzo de Almagro, Asociaci\u00f3n Atl\u00e9tica Argentinos Juniors, Almagro, Nueva Chicago, Atlanta, All Boys, Chacarita Juniors y Hurac\u00e1n.\nIl periodo pi\u00f9 lungo \u00e8 stato quello dell'Asociaci\u00f3n Atl\u00e9tica Argentinos Juniors tra il 1995 e il 2003 durante il quale fu ricostruito lo Stadio Diego Armando Maradona.\nUso rugbistico.\n\u00c8 stato anche utilizzato pi\u00f9 volte dalla Union Argentina de Rugby per le partite della nazionale. Inizialmente era usato come alternativa pi\u00f9 capiente dello stadio della \"Gimnasia y Esgrima\" normalmente utilizzato.\nIl primo di questi match fu nel 1932 tra la Nazionale argentina e gli Junior Springboks.\nA partire dal tour dell'Irlanda del 1970 divenne lo stadio principale per la nazionale di rugby.\nIl 2 novembre 1985 fu teatro del massimo risultato con ogni probabilit\u00e0 raggiunto dal rugby argentino, ovvero il pareggio (21-21) contro gli All Blacks, con tutti i punti argentini realizzati da Hugo Porta.\nDal 1986 per i match pi\u00f9 importanti gli furono talvolta preferiti i pi\u00f9 capienti stadi del Velez e del River Plate, anche se viene talvolta ancora utilizzato, come avvenuto nel 2006 per il match contro gli All Blacks.\nComplessivamente sono state tra il 1932 e il 2006 oltre 50 le partite internazionali che si sono disputate, comprese quelle valide per la Coppa Latina del 1995."}
{"id": "3190374", "revid": "436907", "url": "https://it.wikipedia.org/wiki?curid=3190374", "title": "I'll Stick Around", "text": "I'll Stick Around \u00e8 un singolo del gruppo musicale statunitense Foo Fighters, pubblicato il 4 settembre 1995 come secondo estratto dal primo album in studio \"Foo Fighters\".\nLa canzone.\nAll'epoca della pubblicazione del singolo si pensava che la canzone parlasse di Courtney Love, vedova di Kurt Cobain, la quale era costantemente in conflitto con Dave Grohl e Krist Novoselic (i due rimanenti membri dei Nirvana) per i diritti sulle canzoni del gruppo. Anni dopo Grohl rivel\u00f2 in un'intervista alla rivista \"Mojo\" che effettivamente il brano parlava della Love.\nVideo musicale.\nQuello per \"I'll Stick Around\" fu il primo videoclip dei Foo Fighters e venne diretto da Jerry Casale.\nIl video mostra la band che interpreta la canzone in una stanza illuminata da luci stroboscopiche e mentre un'enorme spora vola intorno a loro. Queste immagini sono intervallate da alcuni spezzoni in cui Grohl mangia e poi sputa degli scacchi e in cui sempre Grohl si lava i denti con quello che sembra essere un coltello da burro.\nQuesto video compare anche in un episodio di Beavis and Butt-head.\nCover.\n\"Weird Al\" Yankovic incluse \"I'll Stick Around\" nella sua \"The Alternative Polka\", inserita poi nell'album \"Bad Hair Day\"."}
{"id": "3190381", "revid": "599013", "url": "https://it.wikipedia.org/wiki?curid=3190381", "title": "Medlov", "text": "Medlov pu\u00f2 riferirsi a diversi toponimi della Repubblica Ceca:"}
{"id": "3190389", "revid": "729019", "url": "https://it.wikipedia.org/wiki?curid=3190389", "title": "Tour della Nazionale di rugby a 15 dell'Argentina 1971", "text": "Nel 1971 la nazionale argentina di rugby a 15 si reca in tour in Sud Africa. Disputa una serie di partite tra cui spiccano i due match contro le \"Gazelles\", selezione under 23 Sudafricana.\nDa segnalare che un match con la Rhodesia non venne disputato poich\u00e9 il Ministero degli esteri Argentino viet\u00f2 alla squadra di recarsi in Rhodesia per i problemi politici e razziali vigenti."}
{"id": "3190394", "revid": "22475", "url": "https://it.wikipedia.org/wiki?curid=3190394", "title": "Discorso su due piedi", "text": "Discorso su due piedi \u00e8 un libro il cui contenuto \u00e8 rappresentato dalla trascrizione e adattamento di una conversazione estemporanea avvenuta in un pomeriggio di fine marzo 1998 tra Enrico Ghezzi e Carmelo Bene sul tema del calcio, da qui il titolo bisemico: discorso a braccio (e) sul calcio. La chiacchierata amicale a due, nel suo svolgersi, diventa tutt'altro che monotematica, arrivando a toccare altri sport e discipline, e soprattutto la maniera stessa di fare e concepire il teatro e l'arte per Bene, e l'esperienza cinematografica e televisiva di Ghezzi."}
{"id": "3190408", "revid": "2143456", "url": "https://it.wikipedia.org/wiki?curid=3190408", "title": "Giorgio Vaccarino", "text": "Biografia.\nNato a Torino nel 1916, Giorgio Vaccarino studi\u00f2 alla facolt\u00e0 di Giurisprudenza di quella citt\u00e0, dove ebbe come maestri prima Gioele Solari e poi Alessandro Passerin d'Entr\u00e8ves. Ufficiale dell'esercito italiano durante la guerra, divenne, dopo l'8 settembre del 1943, partigiano nelle formazioni di Giustizia e Libert\u00e0, ricoprendo l'incarico di ispettore del Comando regionale piemontese. Nell'immediato dopoguerra fu rappresentante del Partito d'Azione e segretario del CLN torinese.\nAccanto alla professione di imprenditore metalmeccanico, port\u00f2 avanti gli studi storici, pubblicando numerosi articoli e opere importanti sul giacobinismo e sulla Resistenza italiana ed europea. Nel 1955 ottenne la libera docenza in Storia del Risorgimento presso la Facolt\u00e0 di Lettere dell'Universit\u00e0 di Torino, dopo essere stato assistente volontario dello storico Walter Maturi.\nFu il primo direttore dell'Istituto storico della Resistenza in Piemonte (Isrp), ora Istituto piemontese per la storia della Resistenza e della societ\u00e0 contemporanea \"Giorgio Agosti\", sorto nel 1947, e fu altres\u00ec responsabile della Rassegna di studi e documenti dell'Istituto nazionale Ferruccio Parri (ex INSMLI) dal 1949 al 1965. Nel 1981 vinse il Premio Acqui Storia per \"Storia della Resistenza in Europa 1938-1945\"."}
{"id": "3190410", "revid": "300279", "url": "https://it.wikipedia.org/wiki?curid=3190410", "title": "Luigi Maroni Biroldi", "text": "Nipote di Eugenio Biroldi, svolge la sua attivit\u00e0 prevalentemente in Piemonte. Muore prematuramente a Novara mentre sta conducendo lavori di manutenzione all'organo del Duomo.\nOpere.\nAlcuni dei suoi lavori pi\u00f9 importanti:"}
{"id": "3190412", "revid": "1719883", "url": "https://it.wikipedia.org/wiki?curid=3190412", "title": "Istituto C.G. Jung", "text": "L'Istituto C.G. Jung di K\u00fcsnacht fu fondato nel 1948 dallo psichiatra Carl Gustav Jung, fondatore della psicologia analitica. Nei primi anni di attivit\u00e0 dell'istituto, vi lavorarono anche Marie-Louise von Franz, Aniela Jaff\u00e9 e Jolande Jacobi.\nLo scopo dell'istituto \u00e8 formare e condurre ricerche nell'ambito della psicologia analitica e della psicoterapia. Jung in persona guid\u00f2 l'Istituto fino al 1961, anno della sua morte.\nLa biblioteca dell'istituto comprende circa 15000 libri e periodici relativi alla psicologia analitica."}
{"id": "3190413", "revid": "1776051", "url": "https://it.wikipedia.org/wiki?curid=3190413", "title": "Sick, Sick, Sick", "text": "Sick, Sick, Sick \u00e8 un singolo dei Queens of the Stone Age, estratto dall'album \"Era Vulgaris\" del 2007.\nLa versione studio annovera la collaborazione di Julian Casablancas del gruppo The Strokes alla voce corista e alla synth guitar."}
{"id": "3190415", "revid": "179980", "url": "https://it.wikipedia.org/wiki?curid=3190415", "title": "Tiago Coelho Branco Calvano", "text": ""}
{"id": "3190422", "revid": "1719883", "url": "https://it.wikipedia.org/wiki?curid=3190422", "title": "International Association for Analytical Psychology", "text": "L'International Association for Analytical Psychology (\"Associazione Internazionale per la psicologia analitica\", IAAP) \u00e8 una organizzazione internazionale fondata nel 1955, con sede a Zurigo.\nScopo dell'associazione \u00e8 la promozione della ricerca e lo sviluppo della psicologia analitica, cos\u00ec come la formazione scientifica, professionale ed etica degli psicologi che si rifanno alla disciplina fondata da Carl Gustav Jung.\nLa IAAP organizza congressi triennali, cos\u00ec come altri incontri accademici e clinici, con lo scopo dell'avanzamento della ricerca sulla psicologia del profondo."}
{"id": "3190428", "revid": "1543377", "url": "https://it.wikipedia.org/wiki?curid=3190428", "title": "Minor Swing", "text": "Minor Swing \u00e8 uno standard jazz (gipsy jazz) composto da Django Reinhardt e St\u00e9phane Grappelli. Fu registrato per la prima volta da Le Quintette du Hot Club de France nel 1937. Venne inciso altre quattro volte durante la carriera del chitarrista, ed \u00e8 considerata una delle composizioni pi\u00f9 reinterpretate di tutti i tempi.\nMusica.\nCompletamente senza sezione percussiva, il brano stupisce proprio per quanto riesca a trasportare l'ascoltatore con il ritmo incalzante delle chitarre ritmiche. Il brano comincia con un'intro di chitarra e violino, intervallato da frasi sempre pi\u00f9 aggressive di contrabbasso, per poi abbandonarsi al veloce e incalzante ritmo sincopato ternario del gipsy jazz. La parte solista di Reinhardt risulta a dir poco stupefacente, tenendo conto del fatto che il chitarrista svolgeva veloci e precisi fraseggi solo con l'uso dell'indice e medio della mano sinistra (anulare e mignolo erano stati resi inutilizzabili in seguito a gravi ustioni).\nFormazione.\nNella prima incisione del 25 novembre 1937, il Quintetto dell'Hot Club di Parigi era formato da:"}
{"id": "3190431", "revid": "889336", "url": "https://it.wikipedia.org/wiki?curid=3190431", "title": "Nazionale Under-20 di calcio del Cile", "text": "La nazionale di calcio del Cile Under-20 \u00e8 la rappresentativa calcistica dell'Cile composta da giocatori Under-20; \u00e8 affiliata alla CONMEBOL ed \u00e8 posta sotto l'egida della Federaci\u00f3n de F\u00fatbol de Chile.\nPartecipazioni e piazzamenti a competizioni internazionali.\nMondiale Under-20.\n\"* I pareggi includono anche le partite concluse ai calci di rigore\""}
{"id": "3190433", "revid": "1442080", "url": "https://it.wikipedia.org/wiki?curid=3190433", "title": "Brighton International 1999 - Singolare", "text": "Il singolare del torneo di tennis Brighton International 1999, facente parte dell'ATP Tour, ha avuto come vincitore Adrian Voinea che ha battuto in finale Stefan Koubek 1-6, 7-5, 7-6 (2)."}
{"id": "3190438", "revid": "173469", "url": "https://it.wikipedia.org/wiki?curid=3190438", "title": "Iolanda di Bar", "text": "Origine.\nIolanda, secondo l'estratto della \"Histoire Latine du Roy Charles VI\", datato 1404 della \"Histoire g\u00e9n\u00e9alogique de la maison royale de Dreux (Paris), Luxembourg, Preuves de l'histoire de la maison de Bar-le Duc\" era il figlio maschio quartogenito del marchese di Pont-\u00e0-Mousson e duca di Bar, Roberto I e della moglie, Marie di Valois, figlia di Giovanni II di Francia e di Bona di Lussemburgo, quindi sorella del re di Francia, Carlo V.&lt;br&gt;Roberto I di Bar, secondo l'estratto della corte del Parlamento, datato 1353 della \"Histoire g\u00e9n\u00e9alogique de la maison royale de Dreux (Paris), Luxembourg, Preuves de l'histoire de la maison de Bar-le Duc\" era il figlio maschio primogenito del Conte di Bar, di Mousson, Enrico IV e della moglie, Yolanda di Dampierre, che era figlia di Roberto (\u2020 1331), signore di Marle e Cassel e di Giovanna di Bretagne; Yolanda era nipote di Roberto III, conte di Flandre, di Iolanda di Borgogna-Nevers, contessa di Nevers, e d'Arturo II, duca di Bretagna, et de Iolanda, contessa di Montfort.\nBiografia.\nIl 2 febbraio 1380, Iolanda spos\u00f2, a Montpellier, il duca di Gerona, Giovanni (1350-1396).&lt;br&gt;Iolanda era la seconda moglie di Giovanni, che era vedovo, da circa due anni, di Marta di Armagnac, ma secondo alcuni \u00e8 da considerare come terza moglie, in quanto Giovanni, prima di sposare Marta, il 16 luglio 1370, aveva siglato un contratto di fidanzamento con la figlia postuma del re di Francia, Filippo VI e di Bianca di Navarra, Giovanna di Francia (1351-1371), che per\u00f2 mor\u00ec l'anno dopo mentre si recava in Aragona per conoscere il promesso sposo. Il matrimonio era stato fortemente contrastato dal padre, Pietro IV, che aveva l'obiettivo di estendere i domini della Corona d'Aragona anche sulla Sicilia, e lo spingeva a sposare la regina di Trinacria, Maria di Sicilia, affinch\u00e9 Maria non sposasse il duca di Milano, Giangaleazzo Visconti.&lt;br&gt;Subito dopo il matrimonio, Iolanda, che cercava di avere un ruolo anche politico a corte, si mise in urto col suocero, il re, Pietro IV il Cerimonioso, e soprattutto col la sua quarta moglie, la regina consorte, Sibilla di Forti\u00e0, anche perch\u00e9 non era la moglie che la coppia regale avrebbe voluto.\nNel 1387, suo marito, Giovanni ascese al trono della Corona d'Aragona, come Giovanni I detto \"il Cacciatore\".&lt;br&gt;Iolanda, di fronte alla mancanza di volont\u00e0 del marito, che preferiva la caccia ai doveri regali, o incapacit\u00e0 di agire, nei periodi in cui Giovanni soffriva per gli attacchi di una malattia, che lo assill\u00f2 per tutta la vita, che probabilmente era epilessia, di fronte alle richieste per la riorganizzazione della casa reale e le altre riforme amministrative, si sostituiva al marito. Come, nel novembre 1388, quando, nelle Cortes di Monz\u00f3n, incontr\u00f2 i rappresentanti cittadini e riusc\u00ec a proporre un compromesso che scongiur\u00f2 la crisi.\nSiccome, dopo la morte di Pietro IV, la regina consorte, Sibilla di Forti\u00e0, che era stata privata di tutte le rendite, fugg\u00ec dalla corte e si rifugi\u00f2 a Sant Mart\u00ed Sarroca. I parenti di Sibilla, tra cui il conte di Empuries, si ribellarono e si allearono al conte di Armagnac, Giovanni III, che invi\u00f2 delle truppe ad invadere la Catalogna. Nell'1389-90, l'attacco si verific\u00f2 verso l'Alt Empord\u00e0 ed arrivo sino a Gerona. Nel 1390, gli invasori furono sconfitti dalle truppe aragonesi e Sibilla, che era stata catturata, fu privata anche della libert\u00e0 e rinchiusa nel castello di Montcada, ma, in cambio della rinuncia a tutte le sue prerogative, le fu concessa una pensione.\nNel 1396, Iolanda rimase vedova, e dato che di tutti i figli di Giovanni I, sia suoi che della precedente moglie, Marta di Armagnac, erano rimaste in vita solo due figlie, femmine, al trono della corona d'Aragona, ascese il fratello di Giovanni, Martino I.\nNel 1400, l'unica dei suoi sette figli ancora in vita, anche lei di nome Iolanda, ad Arles, spos\u00f2 Luigi II d'Angi\u00f2, figlio del duca d'Angi\u00f2, Luigi I, conte di Provenza e nominalmente Re di Napoli dal 1382.\nIolanda di Bar mor\u00ec il 13 agosto 1431, a Barcellona. La sua tomba si trova, accanto a quella del marito Giovanni I il Cacciatore, nel Monastero di Santa Maria di Poblet.\nFigli.\nIolanda a Giovanni diede sei (o sette) figli:"}
{"id": "3190449", "revid": "599013", "url": "https://it.wikipedia.org/wiki?curid=3190449", "title": "Medlovice", "text": "Medlovice pu\u00f2 riferirsi a diversi toponimi della Repubblica Ceca:"}
{"id": "3190450", "revid": "547034", "url": "https://it.wikipedia.org/wiki?curid=3190450", "title": "Ettore Falconieri", "text": "Soprannominato \"Beb\u00e8\", \u00e8 stato per anni il batterista del cantante Peppino Di Capri.\nBiografia.\nInizia la sua carriera attorno al 1954 fondando con l'amico d'infanzia Peppino di Capri il \"duo caprese\" e in quei primi anni riscuotono molto successo nei vari locali notturni di Capri, Procida e Ischia. Nel 1956 i due si esibiscono per la prima volta in televisione nella trasmissione \"Primo appaluso\" condotta da Enzo Tortora, esibendosi con \"Cry\" di Kohlman, si classificano primi ma al momento non ottengono contratti discografici. Nel 1958 in seguito alla fondazione dei \"Rockers\", Falconieri accompagner\u00e0 Di Capri in tutte le esibizioni live e le incisioni del cantante, anche successivamente al 1968 quando con il cambiamento di alcuni musicisti la denominazione cambier\u00e0 in \"I new rockers\". Il batterista accompagner\u00e0 Di Capri fino al 1974, per un totale di vent'anni di collaborazione. Verr\u00e0 sostituito da Luciano Gargiulo.\nTerminata l'esperienza musicale si ritira a vita privata occupandosi di attivit\u00e0 imprenditoriale in un'azienda di panna spray alimentare fino alla pensione."}
{"id": "3190451", "revid": "827882", "url": "https://it.wikipedia.org/wiki?curid=3190451", "title": "Gauffre", "text": ""}
{"id": "3190457", "revid": "1442080", "url": "https://it.wikipedia.org/wiki?curid=3190457", "title": "Tashkent Open 1999 - Singolare maschile", "text": "Il singolare maschile del torneo di tennis Tashkent Open 1999, facente parte dell'ATP Tour, ha avuto come vincitore Nicolas Kiefer che ha battuto in finale George Bastl 6\u20134, 6\u20132."}
{"id": "3190459", "revid": "36426", "url": "https://it.wikipedia.org/wiki?curid=3190459", "title": "Locomotiva elettrica", "text": "La locomotiva elettrica \u00e8 una macchina dotata di motori elettrici, atta al traino di veicoli per il trasporto di merci o di persone sulla linea ferroviaria.\nStoria.\nI primi esperimenti per applicare la forza motrice dell'energia elettrica ad una macchina per traino di veicoli risalgono alla met\u00e0 degli anni cinquanta del XIX secolo. Lo scozzese Robert Davidson di Aberdeen aveva costruito una locomotiva alimentata a batteria, chiamata \u00abGalvani\u00bb, che venne esposta alla \"Royal Scottish Society of Arts Exhibition\" nel 1841. Provata l'anno successivo sulla ferrovia mostr\u00f2 tuttavia i suoi limiti dovuti proprio alla scarsa autonomia di marcia.\nLa prima \"locomotiva elettrica\", che risale al 1879 ed era a corrente continua con alimentazione tramite terza rotaia, si deve a Werner von Siemens che present\u00f2 alla Mostra di Berlino una sorta di trenino in miniatura composto da locomotiva e tre veicoli per passeggeri che nel corso di 4 mesi trasport\u00f2 circa 90.000 persone su un percorso circolare di circa 300\u00a0m alla velocit\u00e0 massima di 13\u00a0km/h; la locomotiva montava un motore elettrico a corrente continua della potenza di 2,2\u00a0kW; la corrente era prelevata da una terza rotaia centrale ed era generata da una apposita piccola centrale a dinamo.\nIl successo dell'esperimento port\u00f2, nel 1881, alla costruzione della prima linea tranviaria elettrica a Lichterfelde presso Berlino; il costruttore incaricato fu proprio Werner von Siemens che, negli stessi anni tramite la societ\u00e0 \"Siemens &amp; Halske\", forn\u00ec locomotive analoghe a quella di Berlino anche per la miniera di Zaukeroda, in Bassa Sassonia, e per il trasporto di carri di carbone nell'impianto industriale di Cottbus.\nI primi sviluppi del nuovo tipo di trazione furono quindi soprattutto nel settore tranviario e per l'esercizio su ferrovie di piccola estensione in quanto le difficolt\u00e0 costruttive dovute all'isolamento dei conduttori e delle apparecchiature elettriche impedivano l'uso di tensioni elevate e quindi di motori elettrici pi\u00f9 potenti. In Gran Bretagna la prima ferrovia elettrica nacque a Brighton nel 1883. Negli Stati Uniti furono gli esperimenti di Frank J. Sprague a portare alle prime linee tranviarie elettriche della \"Richmond Union Passenger Railway\"negli anni seguenti.\nLa prima locomotiva ferroviaria a trazione elettrica vera e propria, in grado di sostituire pienamente quella a vapore, fu la locomotiva a corrente alternata trifase a 3600 volt e a 15\u00a0Hz, costruita nel 1902 per conto della italiana Rete Adriatica per uso sulla linea della Valtellina dalle Officine ungheresi Ganz (per la parte elettrica) e dalla ungherese M\u00c1VAG (per la parte meccanica), allora tra le pi\u00f9 avanzate fabbriche al mondo nel settore elettrico ferroviario, su progetto del geniale ingegnere ungherese K\u00e1lm\u00e1n Kand\u00f3. Detta locomotiva, la RA 34 rappresenta il primo vero e proprio esempio a livello mondiale di motrice elettrica ferroviaria.\nTuttavia nei primi tempi e nei primi decenni del XX secolo si ricorreva alle locomotive elettriche essenzialmente nei casi pi\u00f9 gravosi per l'esercizio come le tratte con lunghe gallerie e con forti rampe dove la trazione a vapore presentava i suoi limiti. Le prime locomotive elettriche a corrente continua a 3.000 volt nacquero intorno al 1915 negli Stati Uniti con linea aerea elettrica e dispositivi di captazione mentre in Italia la prima locomotiva elettrica a corrente continua (4.000 V) entr\u00f2 in servizio il 6 ottobre 1920 sulla ferrovia Torino-Ceres.\nNei primi decenni del secolo scorso avvenne anche la scelta, stato per stato, del sistema di alimentazione: mentre in Italia ci si orient\u00f2 inizialmente sulla \"trifase\" a 3.600 volt a bassa frequenza (16,7\u00a0Hz) (e solo alle soglie del secondo conflitto mondiale si speriment\u00f2 con successo ma senza seguito la 10.000 volt a 45\u00a0Hz) e dal 1928 si pass\u00f2 alla corrente continua a 3.000 volt, gli altri paesi d'Europa si divisero tra i 1.500 volt e corrente continua della Francia e i 15.000 volt e corrente alternata monofase a 16,7\u00a0Hz di Svizzera, Germania e Austria. Gli Stati Uniti elettrificarono poche linee dividendosi tra la continua a 3000 V e l'alternata monofase a 11 kV a 25\u00a0Hz.\nGi\u00e0 negli anni sessanta in Francia si pass\u00f2 al sistema a corrente alternata monofase a 25.000 V e frequenza industriale di 50\u00a0Hz. Questo sembra anche essere l'orientamento generale di tutte le nuove linee europee ad alta velocit\u00e0 compresa l'italiana.\nTale decisione tuttavia ha creato una serie di problemi di circolabilit\u00e0 delle macchine anche all'interno delle stesse reti nazionali complicando la costruzione delle locomotive per renderle atte a circolare sia sulle linee tradizionali, a corrente continua, a 1.500 o 3.000 volt, che su quelle a corrente alternata (anch'esse differenti in tensione e frequenza tra stato e stato). Sono nate quindi le \"locomotive bicorrente\" con trasformatori e raddrizzatori a bordo in grado di circolare anche su linee ad alta tensione monofase. L'avvento dell'elettronica di potenza ha migliorato tecnicamente la situazione con la possibilit\u00e0 di costruire \"locomotive universali\" cio\u00e8 politensione, policorrente e polifrequenza, quindi completamente interoperabili, in grado di circolare su linee alimentate a corrente continua a 1.500 e a 3.000 volt, a corrente alternata a 15 e a 25\u00a0kV e a frequenze di 16,7 e 50\u00a0Hz.\nAspetti teorici.\nUna locomotiva elettrica \u00e8 una macchina che utilizza uno o pi\u00f9 motori elettrici allo scopo di trainare veicoli. La scelta del motore elettrico \u00e8 essenzialmente determinata dalla sua caratteristica meccanica, pi\u00f9 vicina a quella ideale, e alla sua economicit\u00e0 di esercizio e manutenzione rispetto ad altri tipi di motorizzazione. L'inconveniente maggiore del sistema elettrico di trazione \u00e8 costituito dall'alto costo di costruzione della linea elettrica e dalla complessit\u00e0 dei sistemi di alimentazione.\nUna locomotiva \u00e8 costituita essenzialmente di:\nParte meccanica.\n\u00c8 composta delle seguenti parti:\nParte elettrica.\nSistemi di alimentazione e captazione.\nL'alimentazione di una locomotiva elettrica pu\u00f2 avvenire direttamente da sorgente posta a bordo o tramite rete di fornitura esterna.\nNei casi di alimentazione a bordo si parla di una locomotiva ad accumulatori, oppure dotata di generatore elettrico (vedi locomotiva diesel-elettrica, locomotiva termica a trasmissione elettrica).&lt;br&gt;Il sistema ad accumulatori \u00e8 poco usato per i treni a causa della sua scarsa autonomia, ma \u00e8 stato utilizzato molto spesso, sia in passato che in tempi recenti, per la costruzione di automotrici e macchine da manovra, mentre i sistemi con generatore arrivano a creare bimodali alimentabili sia da sorgente a bordo che da rete di fornitura esterna (esempio: BTR 813), eventualmente anche dotati di accumulatori.\nL'alimentazione da rete di fornitura esterna richiede invece dei sistemi a strisciamento montati sulla locomotiva, per realizzare almeno due contatti elettrici costanti: generalmente uno si realizza tramite il contatto ruote-rotaie, e l'altro o tramite linea aerea di contatto o con sistemi detti a terza rotaia.\nNel caso di sistemi a terza rotaia, si utilizza un pattino strisciante montato sul rotabile lateralmente in basso (raramente sul tetto in ferrovie sotterranee a linea aerea bassa).\nNel caso di sistemi a linea aerea:\nDopo la captazione (dalla terza rotaia o da linea aerea) la corrente viene portata tramite cavi ad alto isolamento ai circuiti di trazione passando attraverso apparecchi di separazione elettrica o interruttori, circuiti di protezione e filtraggio, sistemi invertitori del moto e regolatori della potenza.\nInterruttori o separatori.\nLa corrente prelevata dai trolley viene applicata immediatamente ad un sistema di separazione con interruttori ad alta tensione. In passato questo problema assumeva una grande criticit\u00e0 in quanto com'\u00e8 noto aprendo un circuito elettrico, specie sotto assorbimento elevato, si genera un arco elettrico di elevata potenza, in grado perfino di fondere le apparecchiature. Vennero pertanto adottati sistemi a fusibile da sostituire in caso di intervento, poi i separatori (tra cui l'italiano \"separatore D'Arbela\") e infine gli interruttori extrarapidi in aria per tensioni medie e in olio per quelle pi\u00f9 alte. Per limitare i danni da sovratensioni di linea, spesso dovute a fulmini, sono inseriti degli scaricatori di tensione o impedenze di blocco mentre per le sovraccorrenti per cortocircuiti o sovraccarichi vengono usati, nelle locomotive pi\u00f9 datate sistemi a relais di massima corrente o circuiti elettronici in quelle pi\u00f9 recenti.\nInvertitori, controller (combinatori) e regolatori di potenza.\nUn componente indispensabile \u00e8 il sistema di inversione di marcia che ha un apposito comando sui banchi di manovra; pu\u00f2 essere sia elettromeccanico mediante commutazione di contatti o elettronico mediante circuiti a tiristori.\nUn altro componente essenziale \u00e8 il controllo di potenza che nelle locomotive a corrente continua pi\u00f9 datate avveniva per dissipazione, su reostato, inserito per intero all'avviamento e poi gradatamente escluso una volta presa velocit\u00e0. A seconda del numero di motori inoltre si ricorreva alla combinazione dei motori in gruppi serie, serie-parallelo e parallelo rispetto alla linea in modo da inviare ai motori una tensione pi\u00f9 bassa all'avviamento e pi\u00f9 elevata in marcia a velocit\u00e0 consistente. Un'ulteriore caratteristica di marcia veniva ottenuta tramite lo shuntaggio del campo dei motori ottenuto per esclusione di spire o per inserzione di resistori. Nelle locomotive trifase italiane le combinazioni possibili erano quelle in cascata o parallelo essendo in genere dotati di soli due motori; le altre caratteristiche di marcia (al massimo quattro, a velocit\u00e0 fisse) venivano ottenute mediante variazione del numero di poli e in tempi pi\u00f9 recenti anche di fasi. \u00c8 evidente che tali collegamenti da variare in continuazione durante la marcia producevano la necessit\u00e0 di un numero elevato di contatti da commutare o interrompere con interruttori ad alta tensione o commutatori a tamburo rotante ad alta tensione, tutte fonti di possibili avarie.\nDagli anni settanta del XX secolo lo sviluppo dell'elettronica di potenza a tiristori (GTO e IGBT) ha permesso l'implementazione di circuiti di trazione statici a frazionatore elettronico (\"chopper\") che, con l'eliminazione del reostato di avviamento, hanno migliorato il rendimento e la forza di trazione delle locomotive elettriche a corrente continua, conferendo loro prestazioni che consentono una migliore qualit\u00e0 di marcia in tutte le condizioni ed eliminano le criticit\u00e0 degli avviamenti in salita.\nCircuiti di comando, controllo, ausiliari e di sicurezza a bassa tensione.\nLe locomotive delle prime generazioni utilizzavano comandi meccanici o pneumatici per azionare i componenti elettrici ad alta tensione quali contatti e commutatori; tali parti, tuttavia, a causa della loro pericolosit\u00e0 erano foriere di incidenti anche mortali. Appena fu tecnicamente possibile vennero quindi introdotte tutta una serie di apparecchiature quali relais, servomotori e servomeccanismi a bassa tensione che permettevano in tutta sicurezza l'azionamento di quelli ad alta tensione. Oggi, di massima, le apparecchiature suddette delle locomotive elettriche sono alimentate a corrente continua, a 24 volt, con batteria in tampone per l'azionamento iniziale. Sono comunque state usate anche tensioni maggiori come 48, 72 e 128 volt. Un componente indispensabile \u00e8 ad esempio il compressore d'aria azionato da un motore elettrico a bassa tensione necessario per l'alzamento dei pantografi e dei servomeccanismi ad aria compressa di inizializzazione.\nLe locomotive moderne sono notevolmente pi\u00f9 complesse, nella circuiteria a bassa tensione, in quanto sono presenti anche circuiti di controllo del corretto funzionamento delle apparecchiature, di vigilanza sull'operato del guidatore, di ripetizione dei segnali in macchina e di sicurezza e di interscambio dati con le postazioni di controllo a terra, quali dispositivo vigilante, SCMT, ERTMS e altri, e di collegamento radio GSM-R.\nI motori per la trazione elettrica.\nLa scelta dei motori adatti \u00e8 sempre stata effettuata in funzione del sistema di alimentazione prescelto se a corrente continua o a corrente alternata. Tra le varie tipologie di motori inoltre \u00e8 stata privilegiata quella che presentava una curva di coppia in funzione del numero di giri che pi\u00f9 si approssimasse a quella ideale, cio\u00e8 in grado di fornire una coppia elevata allo spunto e tendente a zero con l'aumento della velocit\u00e0 di rotazione: i candidati ideali, sin dall'inizio, furono il motore a corrente continua con eccitazione in serie e il motore asincrono a campo rotante a corrente alternata trifase. Nel caso di reti ferroviarie alimentate a corrente alternata monofase la scelta and\u00f2 a motori monofase a collettore.\nL'avvento dell'elettronica di potenza ha determinato un passaggio quasi totale all'uso di motori di trazione trifase anche su reti ferroviarie a corrente continua dato che opportuni inverter controllati in frequenza e tensione sono in grado di convertire la continua in trifase senza le complicazioni di una volta. Ci\u00f2 soprattutto in funzione della pi\u00f9 grande semplicit\u00e0 del motore trifase privo della delicata parte costituita dal collettore a lamelle, bisognoso di manutenzione e possibile fonte di guasti.\nNei tempi d'oro del trifase uno dei motivi di scelta era determinato anche dalla caratteristica tipica del motore asincrono trifase di funzionare automaticamente come generatore se forzato a superare la velocit\u00e0 di sincronismo; tale fatto era sfruttato nelle lunghe discese per trattenere il treno, senza alcun intervento del macchinista o del sistema frenante, generando contemporaneamente energia elettrica utilizzabile da altri convogli. Tale caratteristica non era possibile con il motore a corrente continua eccitato in serie che avrebbe continuato invece ad aumentare la sua velocit\u00e0. Nei casi in cui si volle usare la frenatura elettrica, pertanto, si dovette ricorrere a motori a corrente continua con doppia eccitazione in parallelo o compound complicando notevolmente il circuito della macchina. Un esempio fu, in Italia, la costruzione, senza seguito ulteriore, di alcune unit\u00e0 del gruppo FS E.424.\nTipi di locomotive.\nLe tipologie di locomotiva elettrica sono state quanto mai varie nel tempo e ci\u00f2 in funzione, nel secolo scorso, delle limitatezze tecnologiche e successivamente alla richiesta di sempre maggiori prestazioni:\nLe locomotive delle prime generazioni ricalcavano la meccanica delle locomotive a vapore ed erano quindi a passo rigido con al massimo un carrello anteriore e posteriore di guida; la loro configurazione elettrica prevedeva uno o due motori collegati alle ruote con bielle o con ingranaggi. Nel primo caso il motore era disposto sul carro, in genere in posizione centrale e ci\u00f2 soprattutto perch\u00e9 le sue dimensioni erano elevate; nel secondo caso, pi\u00f9 moderno per le locomotive ferroviarie ma usato anche anticamente per locomotive tranviarie il motore era disposto sul carrello ed era sospeso da un lato \"per il naso\" mentre con l'altro appoggiava direttamente con l'ingranaggio. Nelle locomotive trifase italiane la motorizzazione rimase fino alle ultime costruzioni montata sul carro per ragioni di ingombro. Man mano che la tecnica di costruzione dei motori progrediva, soprattutto nella produzione dei materiali isolanti, i motori trovarono disposizione sui carrelli dando luogo ad una maggiore differenziazione delle configurazioni meccaniche; vennero cos\u00ec costruite:"}
{"id": "3190463", "revid": "801704", "url": "https://it.wikipedia.org/wiki?curid=3190463", "title": "Merkl\u00edn", "text": "Merkl\u00edn pu\u00f2 riferirsi a diversi toponimi della Repubblica Ceca:"}
{"id": "3190480", "revid": "599013", "url": "https://it.wikipedia.org/wiki?curid=3190480", "title": "Mezi\u0159\u00ed\u010dko", "text": "Mezi\u0159\u00ed\u010dko pu\u00f2 riferirsi a diversi toponimi della Repubblica Ceca:"}
{"id": "3190483", "revid": "1442080", "url": "https://it.wikipedia.org/wiki?curid=3190483", "title": "Grand Prix de Tennis de Toulouse 1999 - Singolare", "text": "Il singolare del torneo di tennis Grand Prix de Tennis de Toulouse 1999, facente parte dell'ATP Tour, ha avuto come vincitore Nicolas Escud\u00e9 che ha battuto in finale Daniel Vacek 7-5, 6-1."}
{"id": "3190498", "revid": "339392", "url": "https://it.wikipedia.org/wiki?curid=3190498", "title": "Sportiva Hockey Club Fassa", "text": ""}
{"id": "3190499", "revid": "73843", "url": "https://it.wikipedia.org/wiki?curid=3190499", "title": "Christian Krogh", "text": ""}
{"id": "3190505", "revid": "729019", "url": "https://it.wikipedia.org/wiki?curid=3190505", "title": "Frances Perkins", "text": "Amica intima del Presidente Roosevelt, fu nominata da lui Segretario del Lavoro. La Perkins divenne cos\u00ec la prima donna ad occupare una posizione cos\u00ec prestigiosa in un gabinetto presidenziale; tuttora \u00e8 inoltre il Segretario del Lavoro che ha servito le sue funzioni pi\u00f9 a lungo (ben dodici anni).\nDurante il suo mandato, la Perkins si \u00e8 occupata di molte questioni importanti: attraverso il Social Security Act ha stabilito per la prima volta il salario minimo e le indennit\u00e0 di disoccupazione; ha garantito le pensioni agli anziani e dei benefit ai cittadini poveri; si \u00e8 impegnata contro gli incidenti sul lavoro e ha sostenuto i provvedimenti legislativi contro il lavoro infantile.\nInsieme ad Harold L. Ickes, la Perkins \u00e8 stata l'unico membro del gabinetto Roosevelt a rimanere per tutta la durata dell'amministrazione.\nFrances Perkins \u00e8 ricordata dalla Chiesa Anglicana il 13 maggio."}
{"id": "3190508", "revid": "55935", "url": "https://it.wikipedia.org/wiki?curid=3190508", "title": "Arnobio di Sicca", "text": ""}
{"id": "3190512", "revid": "1442080", "url": "https://it.wikipedia.org/wiki?curid=3190512", "title": "Romanian Open 1999 - Singolare", "text": "Il singolare del torneo di tennis Romanian Open 1999, facente parte dell'ATP Tour, ha avuto come vincitore Alberto Mart\u00edn che ha battuto in finale Karim Alami 6\u20133, 6\u20132."}
{"id": "3190513", "revid": "712828", "url": "https://it.wikipedia.org/wiki?curid=3190513", "title": "Famiglia Shouzen", "text": ""}
{"id": "3190514", "revid": "101175", "url": "https://it.wikipedia.org/wiki?curid=3190514", "title": "Cal Crutchlow", "text": "Campione britannico Supersport nel 2006, e campione mondiale Supersport nel 2009.\nCarriera.\nInizia a gareggiare a livello agonistico nel 1999 vincendo il campionato britannico junior Challenge, nel 2000 passa al Challenge Aprilia RS 125, categoria che vince l'anno successivo. Nel 2002 \u00e8 quarto nel campionato junior Superstock, mentre nel 2003 \u00e8 secondo nella Yamaha R6 Cup. Nel 2004 lascia i trofei minori iniziando la sua carriera nelle competizioni riservate alle moto derivate dalla serie, partecipando al campionato britannico Supersport, conclude decimo nella classifica generale la sua prima stagione.\nNel 2005, confermato nel campionato britannico Supersport con la Honda CBR 600RR del team Northpoint Ekerold Honda, progredisce ulteriormente nei riscontri dell'anno prima classificandosi terzo nella graduatoria piloti. Nello stesso anno prende parte al mondiale Supersport come wildcard ai due gran premi che si tengono in Gran Bretagna, con la stessa moto e lo stesso team con cui corre in ambito nazionale. Si ritira nella prima gara a Silverstone e si posiziona decimo nella seconda a Brands Hatch, ottiene sei punti ed il ventisettesimo posto in campionato.\nNel 2006 partecipa per il terzo anno consecutivo al campionato Supersport del Regno Unito sempre con la CBR 600RR del team Northpoint Ekerold Honda. Vince il campionato con 242 punti ottiene 6 vittorie ed anche 11 podi, staccando di 70 punti il suo principale rivale Sykes. Sempre in questa stagione prende parte al gran premio di Gran Bretagna sul circuito di Brands Hatch come wildcard nel mondiale Supersport, termina quinto la gara posizionandosi ventinovesimo nella graduatoria mondiale con 11 punti.\nNel 2007, visto il successo dell'annata precedente, cambia categoria esordendo nel campionato britannico Superbike con la Suzuki GSX-R1000 del team Rizla Suzuki. Si piazza nono nella classifica generale con 152 punti realizzando anche il suo primo ed unico podio in stagione nell'ultima prova del campionato. Nel 2008 \u00e8 ancora nel campionato britannico Superbike ma cambia moto trasferendosi al team HM Plant Honda con una Honda CBR1000RR. Migliora le prestazioni dell'anno precedente, facendo segnare dodici posizionamenti a podio e vincendo anche due gare, risultati che gli consentono di chiudere terzo nella classifica generale con 318 punti. Nella medesima annata ottiene due wildcard per partecipare nel mondiale Superbike ai gran premi di Gran Bretagna a Donington ed in Portogallo a Portimao, in quattro gare ottiene un podio come miglior risultato chiudendo 23\u00ba in classifica con 27 punti. Per la prima volta nella sua carriera compete anche alla 8 Ore di Suzuka con la CBR 1000RR del team Moriwaki Motul Racing dividendo la moto con Tatsuya Yamaguchi e con Jason O'Halloran, concludono sesti a sei giri dai vincitori.\nIl 2009 segna l'esordio del pilota inglese in una competizione mondiale come pilota titolare, infatti \u00e8 iscritto in pianta stabile al mondiale Supersport con una Yamaha YZF R6 del team Yamaha World Supersport. Anche da pilota esordiente non trova difficolt\u00e0 di adattamento alla competizione, vincendo il campionato piloti con 243 punti (solo 7 punti in pi\u00f9 di Eugene Laverty sulla Honda CBR600RR del team Parkalgar Honda), realizzando in 14 gare: 10 pole position, 5 vittorie, 10 posizionamenti a podio ed anche 9 giri veloci in gara.\nNel 2010 si sposta nel campionato mondiale Superbike portando in pista la Yamaha YZF R1 del team ufficiale Yamaha Sterilgarda. Anche in questo caso Crutchlow da esordiente non mostra nessun timore reverenziale, \u00e8 protagonista di un'ottima stagione caratterizzata da tre vittorie, sei pole position e 10 podi totali, posizionandosi quinto in campionato con 284 punti.\nNel 2011 lascia le competizioni per moto derivate dalla serie, passando a correre in MotoGP con la Yamaha YZR-M1 del team Monster Yamaha Tech 3, il compagno di squadra \u00e8 Colin Edwards. Ottiene come miglior risultato un quarto posto in Comunit\u00e0 Valenciana e termina la stagione al 12\u00ba posto con 70 punti. In questa stagione \u00e8 costretto a saltare il Gran Premio di Gran Bretagna per la frattura della clavicola sinistra rimediata nelle qualifiche del GP.\nNel 2012 rimane nello stesso team, con compagno di squadra Andrea Dovizioso. Ottiene un terzo posto in Repubblica Ceca, guadagnandosi cos\u00ec il primo podio nella MotoGP. Giunge terzo anche in Australia. Termina la stagione al 7\u00ba posto con 151 punti. Nel 2013 rimane nello stesso team, con compagno di squadra Bradley Smith. Ottiene un secondo posto in Francia e un terzo posto in Italia. Ottiene la sua prima pole position in MotoGP nelle qualifiche in Olanda; in gara finisce terzo. In Germania giunge secondo. Ottiene la pole position in Repubblica Ceca. Termina la stagione al 5\u00ba posto con 188 punti.\nNel 2014 passa alla Ducati e in Qatar finisce 6\u00ba dietro al compagno Andrea Dovizioso. Ottiene un terzo posto in Aragona e termina la stagione al 13\u00ba posto con 74 punti. In questa stagione \u00e8 costretto a saltare il Gran Premio d'Argentina a causa di una microfrattura al mignolo della mano sinistra rimediata nel precedente GP delle Americhe. Nel 2015 passa al team CWM LCR Honda, alla guida di una Honda RC213V; il compagno di squadra \u00e8 Jack Miller. Ottiene un terzo posto in Argentina. Chiude la stagione all'ottavo posto in classifica con 125 punti.\nNel 2016 rimane nello stesso team, questa volta senza un compagno di squadra. Ottiene un secondo posto in Germania. In occasione del Gran Premio della Repubblica Ceca ottiene la sua prima vittoria in MotoGP, che coincide anche con la prima vittoria di un pilota britannico in questa classe. In Gran Bretagna giunge secondo dopo essere partito dalla pole position. Vince anche il Gran Premio d'Australia. Conclude la stagione al 7\u00ba posto con 141 punti. Nel 2017 inizia la terza stagione consecutiva come pilota titolare del Team LCR in MotoGP, alla guida di una Honda RC213V. In Qatar cade ed \u00e8 costretto al ritiro mentre in Argentina arriva il suo primo podio annuale arrivando 3\u00ba dietro a Maverick Vi\u00f1ales e Valentino Rossi. Termina la stagione al 9\u00ba posto con 112 punti. Nel 2018 corre nello stesso team, con compagno di squadra Takaaki Nakagami. Vince la sua terza gara in Argentina ed ottiene una pole position in Spagna. Giunge terzo nel Gran Premio di San Marino. In Giappone giunge secondo. Conclude la stagione al 7\u00ba posto con 148 punti. In questa stagione \u00e8 costretto a saltare i Gran Premi d'Australia, Malesia e Comunit\u00e0 Valenciana per la frattura della tibia destra rimediata nelle prove libere del GP d'Australia. In occasione delle gare a Sepang e Valencia, il suo posto in squadra viene preso dal tedesco Stefan Bradl.\nNel 2019 rimane nello stesso team. Giunge terzo in Qatar e Germania e secondo in Australia e chiude la stagione al 9\u00ba posto con 133 punti. Nel 2020 rimane nello stesso team. Ottiene come miglior risultato un ottavo posto in Aragona e termina la stagione al 18\u00ba posto con 32 punti. In questa stagione \u00e8 costretto a saltare il Gran Premio di Spagna a causa di un trauma al collo rimediato nel warm up del GP. Nello stesso frangente ha rimediato anche una frattura allo scafoide destro che ha portato, dopo le gare successive, a una sindrome compartimentale che lo ha costretto a saltare i Gran Premi di San Marino ed Emilia Romagna. Si ritir\u00f2 dalle competizioni al termine della stagione 2020.\nIl 13 novembre 2020, venne ufficializzata la firma di Crutchlow come collaudatore Yamaha a partire dalla stagione 2021.\nNel 2021 corre con la Yamaha del team SIC Racing nei Gran Premi di Stiria e Austria in sostituzione dell'infortunato Franco Morbidelli e in Gran Bretagna e Aragona con il team ufficiale dopo l'uscita di Maverick Vi\u00f1ales, senza ottenere punti."}
{"id": "3190517", "revid": "827882", "url": "https://it.wikipedia.org/wiki?curid=3190517", "title": "Discografia di Kool Savas", "text": "Questa pagina contiene l'intera discografia di Kool Savas."}
{"id": "3190518", "revid": "15756", "url": "https://it.wikipedia.org/wiki?curid=3190518", "title": "Diga del Tudaio", "text": "La diga del Comelico, o del Tudaio, \u00e8 stata costruita nella stretta del fiume Piave, a monte del paese di Cima Gogna, nei primi anni trenta, dalla Societ\u00e0 Forze Idrauliche Alto Cadore. Acquistata nel 1933 dalla Societ\u00e0 Adriatica di Elettricit\u00e0, la diga dell'Impianto Alto Piave e Ansiei d\u00e0 origine al lago del Comelico.\nDescrizione.\nLa presenza della strada statale (nel 1986 con l'apertura in variante della Galleria Comelico il tratto contiguo alla diga \u00e8 stato dismesso) ha contribuito fortemente al trasporto dei materiali e alla velocit\u00e0 di costruzione della diga. La localit\u00e0 si prestava per la costruzione di una diga a volta unica, come suggerita da specialisti in materia, tra cui il senatore professor Gaudenzio Fantoli che precis\u00f2 pure opportuni accorgimenti per l'esecuzione dell'opera.\nCostruita con cemento Portland ad alta resistenza, con dosatura di di cemento per metro cubo di impasto nelle fondazioni, e 325 nel rimanente nel corso della costruzione, si ebbe la sorpresa di rilevare che nella zona centrale, la roccia in posto si trovava in profondit\u00e0 variabili da 20 a 27 metri sotto l'alveo. La larghezza di tale zona profonda, si rivel\u00f2 tuttavia assai limitata, e preceduti da opportuni accorgimenti, i lavori vennero eseguiti rapidamente. Furono iniettati quintali di cemento nel suolo di fondazione, ed a diga ultimata si sono riscontrate perdite minime di circa .\nScarichi.\nData la struttura della diga molto sottile, per non indebolire le spalle con l'esecuzione su di esso di opere di scarico, era stata dotata di sfioratori in relazione ai di superficie di bacino imbrifero, devono smaltire una portata di circa . Sono formati da una serie di pozzi a bicchiere, disposti in 2 gruppi.\nIl gruppo di monte era formato 8 bicchieri ellittici aventi la bocca da con interasse di , con la soglia a quota 830 e capaci di smaltire con di battente, la portata di . Essi immettono in una galleria a cui fa capo pure lo scarico di fondo. Il gruppo di valle (pi\u00f9 vicino al corpo diga) comprendeva altri 4. Tre stramazzi a bicchiere, con imbocco a quota identici ai precedenti. Tutti gli sfioratori sono in comunicazione con degli aerofori per evitare depressioni dannose alla stabilit\u00e0 delle strutture.\nLo scarico di mezzofondo da , con soglia a quota 820, atta a smaltire , sbocca in una galleria a s\u00e9. Lo scarico di fondo \u00e8 costituito da paratoie identiche a quelle che si hanno per la diga di Santa Caterina. Per convogliare a valle le taglie di legnane trasportati dal fiume alle varie segherie, era stata eseguita una luce secondaria seguita da una canaletta di fluitazione.\nTutti i comandi delle paratoie, compresi quelli delle valvole a fuso alla presa, ed indicatori di corsa degli scarichi di fondo e di alleggerimento, sono accentrati nella cabina di manovra disposta verso la sponda destra. In essa sono riportate pure le letture dei termometri: 14 sono disposti nel corpo diga, tra cui due nell'aria due nell'acqua.\nInoltre, per la misura delle deformazioni elastiche si \u00e8 stabilito un allineamento a monte della diga con mira mobile installata sul vertice dell'arco di cresta, all'estradosso, sulla sezione di mezz'aria, e si sono stabiliti sul paramento a valle di punti di riferimento.\nI nuovi lavori di rinnovamento del 1976.\nNel 1976, a seguito del rinnovamento della centrale idroelettrica di Pelos anche la presa e lo scarico di fondo, furono modificati. La nuova opera di presa ha la soglia a quota s.l.m, ed \u00e8 intercettabile a mezzo di una paratoia a strisciamento delle dimensioni di . installata nella camera dell'attuale paratoia, mentre la paratoia e le valvole a fuso originarie sono state smantellate.\nVenne realizzato in sponda destra, un nuovo scarico di fondo, con soglia a quota s.l.m, ed \u00e8 munito di due paratoie in serie, entrambe delle dimensioni di . Pu\u00f2 intervenire a sussidio dell'esistente scarico di fondo, in caso di piene eccezionali. Le portate scaricate vengono fatte defluire attraverso la galleria del vecchio scarico di mezzofondo, opportunamente allargata e rivestita."}
{"id": "3190522", "revid": "767487", "url": "https://it.wikipedia.org/wiki?curid=3190522", "title": "Freddy Ehlers", "text": "\u00c8 il segretario generale della Comunit\u00e0 andina.\nAcquis\u00ec notoriet\u00e0 con il suo programma \"La Televisione\" come presentatore e produttore. Nel 1996 e nel 1998 fu candidato presidenziale, e dal 2002 al 2006, fu eletto parlamentare al Parlamento andino.\nIl 18 di gennaio del 2007, fu eletto come nuovo segretario generale della Comunit\u00e0 andina, rimpiazzando Alfredo Fuentes, che assunse la segreteria interna nel 2006.\nNel 2010 fu nominato ministro del turismo nel Governo di Rafael Correa.\nHa fatto studi in giurisprudenza nella Universit\u00e0 centrale dell'Ecuador, e di televisione nei Paesi Bassi e Stati Uniti. \u00c8 stato giornalista per pi\u00f9 di trenta anni e parlamentare andino per l'Ecuador, eletto il 20 ottobre del 2002 con una votazione del 20% in rappresentanza del \"Movimiento C\u00edvico Nuevo Pa\u00eds\"."}
{"id": "3190524", "revid": "1442080", "url": "https://it.wikipedia.org/wiki?curid=3190524", "title": "Grand Slam Cup 1999 - Singolare maschile", "text": "Il singolare maschile del torneo di tennis Grand Slam Cup 1999, facente parte dell'ATP Tour, ha avuto come vincitore Greg Rusedski che ha battuto in finale Tommy Haas 6\u20133, 6\u20132.\nTeste di serie.\nTutte le teste di serie hanno ricevuto un bye per i quarti di finale"}
{"id": "3190525", "revid": "599013", "url": "https://it.wikipedia.org/wiki?curid=3190525", "title": "Mezn\u00e1", "text": "Mezn\u00e1 pu\u00f2 riferirsi a diversi toponimi della Repubblica Ceca:"}
{"id": "3190534", "revid": "1318658", "url": "https://it.wikipedia.org/wiki?curid=3190534", "title": "Sergej Michajlovi\u010d Ljapunov", "text": "Biografia.\nDopo aver appreso i primi rudimenti di musica con la madre, Ljapunov studi\u00f2 pianoforte e composizione fino al 1883 al conservatorio di Mosca. Nel 1885 si stabil\u00ec a San Pietroburgo ove fu condirettore assieme a Milij Alekseevi\u010d Balakirev della cappella di corte dal 1894 al 1902. Nel 1893 fu inviato dalla Societ\u00e0 Geografica Imperiale nelle regioni di Vologda, Vjatka e Kostroma per raccogliere canti popolari che pubblic\u00f2 successivamente, nel 1907, trascritti con accompagnamento di pianoforte, in collaborazione con altri musicisti. Dal 1900 al 1910 fu ispettore dell'Istituto Musicale \"Sant'Elena\". Professore al conservatorio di San Pietroburgo dal 1910, vi insegn\u00f2 pianoforte, teoria e strumentazione e, dal 1917, composizione. Trasferitosi a Parigi, nel 1922/23 diresse una scuola musicale russa. Concertista apprezzato (aveva iniziato la carriera di pianista nel 1882 e di direttore d'orchestra nel 1904), tenne numerose tourn\u00e9e in Russia, Germania, Austria e Francia.\nStile.\nTra gli allievi diretti di Balakirev, Ljapunov \u00e8 senza dubbio il pi\u00f9 notevole e il pi\u00f9 importante; rispetto al maestro egli presenta per\u00f2 un carattere pi\u00f9 intimo e meno esuberante. Inoltre egli subisce l'influsso non solo del folklore russo, ma anche di quello di altri paesi: ne \u00e8 un classico esempio il poema sinfonico Zelazowa Wola (scritto nel 1910 in occasione dell'inaugurazione del monumento a Fryderyk Chopin nel luogo della sua nascita), costruito su motivi chopiniani e popolari polacchi.\nLjapunov \u00e8 dotato di un'immediatezza comunicativa che conquista l'ascoltatore; inoltre essendo pianista concertista di valore egli stesso ha la capacit\u00e0 di rendere le sue opere interessanti e suggestive per gli ascoltatori ed attraenti per gli interpreti. La parte pi\u00f9 valida della produzione artistica di Ljapunov riguarda appunto la musica pianistica, mentre le composizioni sinfoniche e da camera non hanno resistito all'usura del tempo. Come compositore pianistico Ljapunov costituisce una specie di trait d'union tra il pianismo di Balakirev (il cui esempio pi\u00f9 significativo \u00e8 \"Islamej\") e quello di Franz Liszt, Fryderyk Chopin e Robert Schumann. I migliori esempi di questo ruolo si vedono nei due concerti per pianoforte e orchestra e nei magistrali Studi d'esecuzione trascendentale, op.11 (con la celebre Lezginka), tuttora validissimi e utili per ogni pianista concertista.\nOpere principali.\nPer orchestra:\nMusica da camera:\nPer pianoforte:\nPer organo (o 2 pianoforti) :\nPer coro:\nMusica sacra:\nInoltre:"}
{"id": "3190538", "revid": "1442080", "url": "https://it.wikipedia.org/wiki?curid=3190538", "title": "Grand Slam Cup 1999 - Singolare femminile", "text": "Il singolare femminile del torneo di tennis Grand Slam Cup 1999, facente parte del WTA Tour 1999, ha avuto come vincitrice Serena Williams che ha battuto in finale Venus Williams 6\u20131, 3\u20136, 6\u20133."}
{"id": "3190540", "revid": "226458", "url": "https://it.wikipedia.org/wiki?curid=3190540", "title": "Sellacoxa pauli", "text": "La sellacoxa (Sellacoxa pauli) \u00e8 un dinosauro erbivoro appartenente agli ornitopodi, vissuto all'inizio del Cretaceo inferiore (Valanginiano, circa 140 - 135 milioni di anni fa). I suoi resti fossili sono stati ritrovati in Inghilterra, nel Sussex.\nDescrizione.\nQuesto dinosauro \u00e8 noto attraverso un esemplare incompleto, di cui si conoscono un bacino quasi integro (ilio, ischio e pube) e vertebre dorsali e sacrali in connessione anatomica. Da questi pochi resti i paleontologi sono stati in grado di attribuire \"Sellacoxa\" al gruppo degli iguanodonti. Le dimensioni dovevano aggirarsi intorno agli otto metri di lunghezza, e il corpo possedeva una struttura piuttosto massiccia. La caratteristica pi\u00f9 notevole di questo dinosauro era l'ilio, con una bizzarra forma a sella (da qui il nome \"Sellacoxa\", che deriva dal latino e significa proprio \u201cbacino a sella\u201d).\nClassificazione.\nI resti parziali di questo dinosauro sono stati ritrovati nella cava Wadhurst, nell'East Sussex, e sono stati descritti da Kenneth Carpenter e Ishida nel 2010. Gli studiosi hanno riscontrato particolarit\u00e0 nella struttura dell'ilio dell'esemplare, tanto da ascriverlo a un genere a parte. \"Sellacoxa\" era un rappresentante degli iguanodonti, anche se non sono del tutto chiare le parentele con gli altri membri del gruppo. \u00c8 possibile che fosse una forma intermedia tra \"Camptosaurus\" e lo stesso \"Iguanodon\". Nella stessa zona, in strati coevi, sono stati ritrovati i resti di altri due iguanodonti: il grande \"Barilium\" (possibile sinonimo di \"Sellacoxa\") e \"Hypselospinus\"."}
{"id": "3190541", "revid": "22356", "url": "https://it.wikipedia.org/wiki?curid=3190541", "title": "Sellacoxa", "text": ""}
{"id": "3190548", "revid": "287204", "url": "https://it.wikipedia.org/wiki?curid=3190548", "title": "Chaoyangsaurus youngi", "text": "Il chaoyangsauro (Chaoyangsaurus youngi) \u00e8 un dinosauro erbivoro appartenente ai ceratopsi, o dinosauri cornuti. Visse nel Giurassico superiore (Titoniano, circa 145 milioni di anni fa). I suoi resti fossili sono stati ritrovati in Cina, nell'area di Chaoyang (provincia di Liaoning). \u00c8 considerato uno dei pi\u00f9 antichi rappresentanti di dinosauri cornuti.\nDescrizione.\nConosciuto per un esemplare che consta di cranio, mandibola, vertebre cervicali, scapola e omero, questo animale \u00e8 considerato una forma ancestrale ai dinosauri cornuti. Il cranio era ancora sprovvisto di corna, e possedeva orbite grandi e un muso corto terminante in un becco ricurvo. La lunghezza non superava il metro e mezzo, e doveva essere uno dei dinosauri pi\u00f9 piccoli del suo ambiente. \u00c8 probabile che fosse un animale bipede, che sfruttava l'agilit\u00e0 per difendersi dai predatori.\nClassificazione.\nIl chaoyangsauro, prima della sua descrizione formale, \u00e8 stato a lungo considerato un rappresentante eccezionalmente primitivo del gruppo dei marginocefali, forse ancestrale sia ai pachicefalosauri (dinosauri con la testa a cupola) sia ai ceratopsi. Analisi pi\u00f9 recenti (1999) hanno stabilito che questo animale era gi\u00e0 un membro del gruppo dei ceratosi, anche se estremamente primitivo. Un animale ad esso simile \u00e8 \"Xuanhuaceratops\", anch'esso proveniente dal Giurassico superiore cinese.\nProblemi di descrizione.\nI resti di \"Chaoyangsaurus\" furono scoperti all'inizio degli anni '80 in Cina, e per lungo tempo non ottennero nessuna descrizione formale. Al contrario, i fossili vennero denominati \u201cChaoyoungosaurus\u201d in una pubblicazione di un museo giapponese, e Zhao (1983) us\u00f2 lo stesso termine in una dissertazione informale di questa specie, e \u201cChaoyoungosaurus\u201d rimase un nomen nudum. Fu solo nel 1999 che Cheng, Zhao e Xu pubblicarono una descrizione ufficiale dei resti, attribuendogli il nome di \"Chaoyangsaurus youngi\"."}
{"id": "3190549", "revid": "22356", "url": "https://it.wikipedia.org/wiki?curid=3190549", "title": "Chaoyangsaurus", "text": ""}
{"id": "3190557", "revid": "767487", "url": "https://it.wikipedia.org/wiki?curid=3190557", "title": "Xuanhuaceratops niei", "text": "Lo xuanhuaceratopo (Xuanhuaceratops niei) \u00e8 un dinosauro erbivoro appartenente ai ceratopsi. I suoi resti sono stati ritrovati in Cina (provincia di Hebei) in terreni risalenti al Giurassico superiore (circa 150 milioni di anni fa).\nDescrizione.\nConosciuto per alcuni esemplari molto incompleti, questo dinosauro doveva essere un piccolo erbivoro lungo circa un metro e mezzo, dalle forme leggere e dotato di lunghe zampe posteriori. I resti noti comprendono due crani incompleti, vertebre, uno scapolarcoracoide, un omero e un ischio. Il cranio era dotato di un becco ricurvo che prefigura quello dei successivi ceratopsi. \nProblemi di descrizione.\nI resti fossili di questo animale sono noti fin dagli anni '80; nel 1986 venne attribuito a questo dinosauro un nome informale, \u201cXuanhuasaurus\u201d, che rimase un \"nomen nudum\" per vent'anni. Solo nel 2006 questo dinosauro venne descritto scientificamente, e gli venne dato il nome di \"Xuanhuaceratops\". \nClassificazione.\nLo xuanhuaceratopo \u00e8 stato spesso accostato a un altro animale simile del Giurassico cinese, \"Chaoyangsaurus\". Entrambi questi dinosauri vennero dapprima considerati marginocefali ancestrali, possibili antenati dei dinosauri con cranio a cupola (pachicefalosauri) e dei dinosauri cornuti (ceratopsi); successivamente vennero ritenuti membri primitivi di questi ultimi, ancor pi\u00f9 basali rispetto a forme come \"Psittacosaurus\"."}
{"id": "3190558", "revid": "22356", "url": "https://it.wikipedia.org/wiki?curid=3190558", "title": "Xuanhuaceratops", "text": ""}
{"id": "3190561", "revid": "101175", "url": "https://it.wikipedia.org/wiki?curid=3190561", "title": "Yamaha R6", "text": ""}
{"id": "3190564", "revid": "399", "url": "https://it.wikipedia.org/wiki?curid=3190564", "title": "Mogul (rodiggio)", "text": "Il termine Mogul \u00e8 associato al particolare rodiggio di una locomotiva a vapore che ha un asse anteriore portante e tre assi motori accoppiati.\nNella \"notazione Whyte\" tale rodiggio viene indicato come 2-6-0. Negli Stati Uniti le locomotive con tale rodiggio furono costruite dai primi anni sessanta del XIX secolo fino agli anni venti del XX secolo. Fra le \"Mogul\" realizzate figurano il gruppo italiano gruppo 600 e le sue derivazioni progettuali o le unit\u00e0 classe N della South Eastern and Chatham Railway.\nAltre classificazioni equivalenti sono:"}
{"id": "3190567", "revid": "857138", "url": "https://it.wikipedia.org/wiki?curid=3190567", "title": "Michalovice", "text": "Michalovice pu\u00f2 riferirsi a diversi toponimi della Repubblica Ceca:"}
{"id": "3190570", "revid": "339392", "url": "https://it.wikipedia.org/wiki?curid=3190570", "title": "Schema di marcia", "text": ""}
{"id": "3190578", "revid": "339392", "url": "https://it.wikipedia.org/wiki?curid=3190578", "title": "TN7", "text": ""}
{"id": "3190580", "revid": "729019", "url": "https://it.wikipedia.org/wiki?curid=3190580", "title": "Sirena antiaerea comunale di Teramo", "text": "La sirena antiaerea di Teramo \u00e8 uno dei pochi dispositivi acustici d'epoca ancora conservati in Italia (un altro esempio \u00e8 la sirena di Fossano, in provincia di Cuneo, ubicata sul Municipio e tuttora funzionante) e per questo dotati di particolare importanza dal punto di vista storico e tecnico. Essa ebbe per sei anni la funzione di avvisare la popolazione in occasione di incursioni aeree durante il secondo conflitto mondiale. Originariamente installato sulla sommit\u00e0 della torre del Duomo, l'impianto \u00e8 stato successivamente rimosso e restaurato.\nStoria.\nDurante la seconda guerra mondiale, la citt\u00e0 di Teramo era dotata di tre sirene di allarme antiaereo: due di propriet\u00e0 dello Stato (installate nel 1943) ed una di propriet\u00e0 del Comune (installata nel 1937).\nIl 16 febbraio 1937 una deliberazione municipale stabil\u00ec l'installazione, prima ancora che il pericolo di attacchi aerei divenisse imminente, di una sirena sul locale pi\u00f9 alto della torre del Duomo, al fine di facilitare l'udibilit\u00e0 del segnale anche a distanze notevoli.\nIl quadro comandi remoto fu posto presso il locale di guardia del Comando della polizia municipale, al piano terra del palazzo comunale di via della Banca. Era la polizia municipale, dunque, ad azionare il dispositivo in caso di necessit\u00e0. Ogni giorno, in occasione del segnale orario del mezzogiorno, la sirena era messa in funzione per qualche secondo al fine di testarne quotidianamente l'efficienza.\nLa spesa totale per l'installazione dell'impianto fu di 7497 lire, di cui 4387 necessarie solo per l'acquisto della sirena.\nDietro segnalazione della Prefettura e tenuto conto del fatto che una sola sirena, quella comunale della torre del Duomo, non avrebbe certamente potuto garantire l'udibilit\u00e0 del segnale in tutta la Citt\u00e0, fu disposta la relativa installazione di altri due apparecchi supplementari: il 20 gennaio 1943, come risulta da apposito verbale di consegna sottoscritto da un funzionario di Prefettura e da Aldo Boldrini, ingegnere capo dell'Amministrazione comunale, furono concessi al Comune di Teramo due nuovi dispositivi supplementari, di propriet\u00e0 del Ministero dell'Interno, consistenti in due sirene elettromagnetiche SIIS, a semplice emettitore, situate l'una sopra l'arco di Porta Reale e l'altra sopra il teatro comunale, oltre ad una centrale di comando realizzata dalla ditta SAIR ed equipaggiata con tutti gli organi di telecomando e di controllo delle sirene, completa di stazioni di carica e batteria di accumulatori, a due quadri di comando locale presso le singole sirene e due scale di legno per l'accesso alla sirena posta sull'arco di Porta Reale e alla sirena posta sul teatro comunale.\nLa civica amministrazione, per conto del Ministero dell'Interno, si impegn\u00f2 a mantenere in efficienza i congegni e a curarne l'esercizio a norma delle disposizioni ministeriali in vigore.\nI due nuovi impianti supplementari venivano azionati attraverso un quadro comandi collegato alla rete telefonica e furono quindi gli addetti dell'Unione nazionale protezione antiaerea e del Comando artiglieria contraerei a gestirli. Allo scopo di unificare il soggetto deputato all'allerta della cittadinanza, il suddetto Comando invit\u00f2 l'allora podest\u00e0, con nota del 20 febbraio 1944 sottoscritta dal tenente Guido Franchetti, a scollegare la sirena comunale della torre del Duomo dal quadro comandi della polizia municipale e a collegarla al quadro cui afferivano le altre due sirene supplementari consegnate dallo Stato. Il successivo 4 marzo il podest\u00e0 acconsent\u00ec all'esecuzione dei lavori.\nQuando il prefetto, Giovanni Lorenzini, con proprio decreto del 4 luglio 1944 n. 7651, dispose la soppressione del Comando teramano dell'Unione nazionale protezione antiaerea a decorrere dal successivo 10 luglio, le relative funzioni e tutti i beni furono ceduti al Comando Provinciale dei Vigili del Fuoco. Il relativo verbale di consegna, sottoscritto dall'ing. Ernesto Pelagalli e dall'ing. Biagio Bonomo, fu redatto il giorno 8 agosto 1944.\nAl termine della guerra, il Ministero dell'Interno, con circolare del 22 settembre 1945 n. 457, ordin\u00f2 la dismissione degli impianti di allarme in tutto il territorio nazionale. Il dispositivo presente sul tetto del teatro comunale, cos\u00ec come quello posto sull'arco di Porta Reale, gi\u00e0 preso in consegna da parte dei vigili del fuoco, fu quindi ceduto in pura custodia al Comune di Teramo che provvide a smontarlo, a conservarlo dapprima nei magazzini municipali e successivamente a restituirlo allo Stato il 20 settembre 1949.\nLa Provincia di Teramo, come risulta pertanto dai documenti dell'epoca, possedeva gli unici impianti di allarme antiaereo nel capoluogo. Delle tre sirene presenti, soltanto quella comunale del 1937 \u00e8 giunta fino ai tempi moderni.\nLa sirena della torre del Duomo entr\u00f2 in funzione il 19 giugno 1938. Suon\u00f2 per l'ultima volta il 14 luglio 1944 e rimase collocata sulla torre del Duomo fino al 7 ottobre 2011.\nCaratteristiche tecniche.\nIl dispositivo \u00e8 una sirena elettromeccanica Ercole Marelli di potenza pari a 6\u00a0kW, tipo M6. Funzionava con corrente alternata trifase a 220 V (50\u00a0Hz).\nEra ancorata su un castello in legno realizzato dalla ditta Vincenzo Pediconi, a spese del Comune. Alla base della torre era posto un quadro locale per il comando del motore della sirena, del dispositivo MORSE e della resistenza di riscaldamento.\nIl collegamento del quadro locale con il motore era assicurato attraverso un cavo tripolare sottopiombo di sezione 3 x 30/10. Il collegamento con il dispositivo MORSE era assicurato attraverso un cavo tripolare sottopiombo di sezione 2 x 12/10.\nL'impianto era azionabile a distanza attraverso un quadro di comando remoto (avente pulsanti distinti per il motore, per il dispositivo MORSE e per la resistenza di riscaldamento), collegato con cinque fili di rame nudo, posto presso il locale di guardia al piano terra del palazzo della Polizia municipale in via della Banca. Tutti i collegamenti elettrici e il cablaggio furono realizzati dalla ditta Italo Piantini.\nLa sirena ha un motore ad asse verticale, con carcassa in ghisa perfettamente stagna alle intemperie e girante in silumin, al fine di ridurre al minimo l'azione di massa all'avviamento. Dello stesso materiale \u00e8 la corona, onde ottenere un opportuno alleggerimento del gruppo. Il complesso rotante \u00e8 ben bilanciato, cos\u00ec da evitare qualsiasi fenomeno vibratorio.\nUn largo cappello zincato \u00e8 posto a protezione superiore, tenuto peraltro a debita distanza dal sottostante riflettore acustico (realizzato anch'esso in lamiera zincata). Lo spazio compreso fra il cappello e il riflettore acustico, attraverso il quale avveniva l'aspirazione dell'aria, \u00e8 protetto da una robusta rete metallica al fine di impedire l'ingresso nella sirena di corpi esterni.\n\u00c8 presente, intorno alla girante, una resistenza elettrica di riscaldamento, con comando separato rispetto a quello del motore, per prevenire nella stagione invernale la formazione di ghiaccio sul congegno.\nDi lato, un magnete esterno a comando separato costituisce il dispositivo atto all'emissione di segnalazioni MORSE, attraverso il controllo dell'aspirazione dell'aria. In questo modo era possibile eliminare l'avviamento e la coda del suono della sirena.\nIl segnale di imminente attacco aereo era dato, secondo le disposizioni del Ministero dell'Interno, con due successivi suoni di 15 secondi ciascuno, intervallati da 15 secondi di silenzio (per un totale, dunque, di 45 secondi). Il cessato pericolo era dato con un solo lungo suono di durata pari a 1 minuto.\nUltime vicende.\nLa sirena antiaerea comunale di Teramo, unica sopravvissuta nell'intera provincia, si \u00e8 ben conservata nonostante sia stata dismessa e sia rimasta inutilizzata per ben 67 anni. La buona conservazione \u00e8 stata in larga parte dovuta al fatto che il locale in cui era alloggiata era di fatto inaccessibile e riparato dalle intemperie. Rimossa il 7 ottobre 2011, \u00e8 stata integralmente restaurata e resa di nuovo funzionante.\nGli interventi hanno riguardato l'esterno della sirena, attraverso l'applicazione di sostanze atte a conservare i colori e a rimuovere i segni del tempo (bloccando il naturale processo di ossidazione), nonch\u00e9 le componenti interne. Il gruppo \u00e8 stato interamente smontato, pulito e lubrificato e sono state ripristinate le strutture meccaniche ed elettriche attraverso riparazioni e ricostruzioni \"ex novo\". I cuscinetti e parte del magnete per l'emissione di segnalazioni MORSE sono stati sostituiti. I collegamenti elettrici sono stati ripristinati. Sono state anche adottate migliorie per evitare fenomeni vibratori.\nIl 13 maggio 2013 \u00e8 stato effettuato il primo test di funzionamento della sirena, dopo la conclusione del restauro. Il 27 gennaio 2016 la sirena \u00e8 stata nuovamente messa in funzione, dopo che era rimasta muta dalla fine della guerra, pubblicamente, nell'aula magna dell'Universit\u00e0 degli Studi di Teramo. Attualmente \u00e8 in attesa di collocazione definitiva."}
{"id": "3190586", "revid": "287204", "url": "https://it.wikipedia.org/wiki?curid=3190586", "title": "Gonzalo Martinez", "text": ""}
{"id": "3190588", "revid": "339392", "url": "https://it.wikipedia.org/wiki?curid=3190588", "title": "Tn7", "text": ""}
{"id": "3190591", "revid": "339392", "url": "https://it.wikipedia.org/wiki?curid=3190591", "title": "TN8", "text": ""}
{"id": "3190592", "revid": "339392", "url": "https://it.wikipedia.org/wiki?curid=3190592", "title": "Tn8", "text": ""}
{"id": "3190601", "revid": "287204", "url": "https://it.wikipedia.org/wiki?curid=3190601", "title": "Mikado (rodiggio)", "text": "Il termine Mikado indica il rodiggio delle locomotive a vapore che hanno un asse anteriore portante, quattro assi motori accoppiati e un asse posteriore portante.\nSecondo la \"notazione Whyte\" delle locomotive a vapore si tratta del rodiggio \"2-8-2\" con carrello monoassiale anteriore e posteriore e quattro assi accoppiati motori.\nSoprattutto negli Stati Uniti d'America tale configurazione \u00e8 chiamata \"Mikado\" o abbreviata in \"Mike\"; questo rodiggio era diffusissimo in Nord America con notevoli esempi anche nell'Europa continentale. In Italia l'esempio pi\u00f9 noto \u00e8 la locomotiva Gruppo 746.\nAltre classificazioni equivalenti sono:"}
{"id": "3190602", "revid": "599013", "url": "https://it.wikipedia.org/wiki?curid=3190602", "title": "Mikulovice", "text": "Mikulovice pu\u00f2 riferirsi a diversi toponimi della Repubblica Ceca:"}
{"id": "3190604", "revid": "585241", "url": "https://it.wikipedia.org/wiki?curid=3190604", "title": "Jalapeno", "text": ""}
{"id": "3190618", "revid": "767487", "url": "https://it.wikipedia.org/wiki?curid=3190618", "title": "Little Senegal", "text": "Little Senegal \u00e8 un film del 2001 diretto da Rachid Bouchareb.\nTrama.\nAlloune \u00e8 la guida presso il museo africano \"La Maison des Esclaves\" di Gor\u00e9e, in Senegal. Decide di partire negli Stati Uniti per ritrovare i discendenti dei suoi antenati, deportati come schiavi. Si ritrova nel quartiere Little Senegal di Harlem, dove vive una buona parte della comunit\u00e0 di emigrati, provenienti dall'Africa occidentale, compresi suo nipote e una lontana cugina. Tenta disperatamente di riunire tutta la famiglia, ma le sue azioni diventano incomprensibili per i parenti americani. Un fossato infatti separa le comunit\u00e0 afroamericane dagli immigrati africani pi\u00f9 recenti."}
{"id": "3190619", "revid": "767487", "url": "https://it.wikipedia.org/wiki?curid=3190619", "title": "A Rural Elopement", "text": "A Rural Elopement \u00e8 un cortometraggio muto del 1909 diretto da David W. Griffith.\nTrama.\nCynthia e Hank sono innamoratissimi e vorrebbero sposarsi, ma il padre di lei mette loro il bastone tra le ruote. I due, allora, decidono di scappare ma, a causa di un equivoco, Cynthia fugge via insieme a un vagabondo che ha rubato i vestiti di Hank, lasciandolo legato e imbavagliato. Il giovane riesce a trascinarsi fino all'entrata della casa dove viene soccorso da Stebbins, il padre di Cynthia. I due, dopo essersi chiariti, si mettono alla ricerca della ragazza che si trova sequestrata dal vagabondo. La caccia ha inizio e, finalmente, Cynthia viene ritrovata: tremante e impaurita, viene riconsegnata al padre. Il quale, a sua volta, la consegna a Hank.\nProduzione.\nIl film fu prodotto dall'American Mutoscope &amp; Biograph e venne girato a Coytesville, nel New Jersey.\nDistribuzione.\nIl copyright del film, richiesto dall'American Mutoscope and Biograph Co., fu registrato il 12 gennaio 1909 con il numero H121530.\nDistribuito dall'American Mutoscope &amp; Biograph, il film - un cortometraggio di nove minuti - usc\u00ec nelle sale il 14 gennaio 1909 programmato in split reel insieme a un altro cortometraggio di Griffith, \"The Sacrifice\".\nNon si conoscono copie ancora esistenti della pellicola che viene considerata presumibilmente perduta."}
{"id": "3190625", "revid": "1573940", "url": "https://it.wikipedia.org/wiki?curid=3190625", "title": "Aletopelta coombsi", "text": "Aletopelta coombsi \u00e8 un dinosauro erbivoro appartenente agli anchilosauri, o dinosauri corazzati. Visse nel Cretacico superiore, tra Santoniano e Campaniano (84,9-70,6 milioni di anni fa). I suoi resti fossile sono stati ritrovati in Nordamerica (California).\nDescrizione.\nQuesto dinosauro \u00e8 conosciuto per uno scheletro parziale di un esemplare che, in vita, doveva raggiungere i sei metri di lunghezza. I fossili includono femori, tibie, fibule e parti incomplete di scapola, omero, ulna, ischio destro e sinistro, vertebre, costole, armatura parziale sopra il cinto pelvico, almeno sessanta placche ossee e otto denti. In generale, \"Aletopelta\" doveva essere un anchilosauro dalle caratteristiche insolite: possedeva grandi piastre e spine lungo il dorso e i fianchi, ed era anche dotato di una sorta di scudo nella zona pelvica, formato da piccoli scudi ossei fusi fra loro.\nClassificazione.\n\"Aletopelta\" \u00e8 considerato una sorta di enigma rispetto agli altri anchilosauri. Le caratteristiche miste di questo dinosauro non permettono di classificarlo con sicurezza in nessuna delle famiglie note di anchilosauri: molte caratteristiche delle placche fanno pensare ai nodosauridi, altre caratteristiche dello scheletro agli anchilosauridi, ma lo scudo pelvico sembra una reminiscenza dei polacantidi, vissuti per\u00f2 molti milioni di anni prima. Pu\u00f2 essere che \"Aletopelta\" fosse imparentato con altri anchilosauri enigmatici, come \"Stegopelta\" e \"Glyptodontopelta\".\nPaleogeografia.\nEtimologicamente, il nome \"Aletopelta\" \u00e8 composto dai termini greci \"aletes\" e \"pelte\", che significano rispettivamente \"vagante\" e \"scudo\". Questo nome fu suggerito da Ben Creisler poich\u00e9 il luogo dove fu ritrovato il fossile, al tempo in cui il dinosauro mor\u00ec, si trovava nella zona corrispondente all'attuale Messico. La placca tettonica corrispondente, poi, si spost\u00f2 verso nord trasportando anche il fossile, finendo poi per attaccarsi alla California. Il fossile proviene dalla Loma Formation, nei pressi di Carlsbad.\nSembra che, dopo la morte dell'animale, la carcassa rigonfia galleggi\u00f2 nel mare, al largo, per poi affondare e formare una sorta di ambiente di reef in miniatura. "}
{"id": "3190627", "revid": "22356", "url": "https://it.wikipedia.org/wiki?curid=3190627", "title": "Aletopelta", "text": ""}
{"id": "3190629", "revid": "599013", "url": "https://it.wikipedia.org/wiki?curid=3190629", "title": "Milonice", "text": "Milonice pu\u00f2 riferirsi a diversi toponimi della Repubblica Ceca:"}
{"id": "3190630", "revid": "287204", "url": "https://it.wikipedia.org/wiki?curid=3190630", "title": "Turnbull &amp; Asser", "text": "Turnbull &amp; Asser \u00e8 un'azienda britannica, attiva nel settore dell'abbigliamento e degli accessori di lusso, fondata a Londra nel 1885. \u00c8 principalmente nota per la produzione di camicie e cravatte pregiate.\nL'azienda possiede tre negozi a Londra, il principale dei quali \u00e8 situato al numero 72 di Jermyn Street, e uno a New York.\nTra i noti clienti dell'azienda si ricordano: il principe Carlo, Winston Churchill, Ronald Reagan, George H. W. Bush, John Kerry, Charlie Chaplin e Picasso. Inoltre, i personaggi di fantasia dell'agente segreto James Bond e del milionario Bruce Wayne nel film \"Il cavaliere oscuro\" indossano capi Turnbull &amp; Asser."}
{"id": "3190635", "revid": "767487", "url": "https://it.wikipedia.org/wiki?curid=3190635", "title": "Mamma (film 1909)", "text": "Mamma \u00e8 un cortometraggio muto del 1909 diretto da David W. Griffith di cui non si hanno altri dati.\nProduzione.\nIl film fu prodotto dall'American Mutoscope &amp; Biograph."}
{"id": "3190643", "revid": "767487", "url": "https://it.wikipedia.org/wiki?curid=3190643", "title": "Bill Sharkey's Last Game", "text": "Bill Sharkey's Last Game \u00e8 un cortometraggio muto del 1909 diretto da David W. Griffith. Prodotto e distribuito dalla Biograph Company, \u00e8 un film western di circa una decina di minuti interpretato da Harry Carey, qui al suo debutto cinematografico.\nProduzione.\nIl film fu prodotto dalla Biograph Company.\nDistribuzione.\nDistribuito dalla Biograph Company, \u00e8 un film western interpretato da Harry Carey."}
{"id": "3190645", "revid": "287204", "url": "https://it.wikipedia.org/wiki?curid=3190645", "title": "Soo di Sparta", "text": "Secondo la tradizione era figlio di Procle e padre di Euriponte, il re eponimo della dinastia.\nSecondo la testimonianza di Plutarco, durante il suo regno gli Spartani avrebbero ridotto in schiavit\u00f9 gli iloti e conquistato parte dell'Arcadia"}
{"id": "3190648", "revid": "762947", "url": "https://it.wikipedia.org/wiki?curid=3190648", "title": "Teatro lirico sperimentale", "text": "Il teatro lirico sperimentale di Spoleto \u00e8 stato fondato nel 1947 da Adriano Belli, avvocato e musicologo, con il fine di avviare alla professione dell'arte lirica quei giovani dotati di particolari qualit\u00e0 artistiche che, compiuti gli studi di canto, non avevano ancora debuttato.\nStoria.\nAppassionato di melodramma, nell'agosto del 1947, in collaborazione con amici spoletini, con il Teatro dell'Opera di Roma e con l'appoggio economico del governo nella persona del sottosegretario alla Presidenza del Consiglio Giulio Andreotti, Adriano Belli realizza un suo sogno: una manifestazione annuale a Spoleto denominata \"Teatro lirico sperimentale\". Lo scopo \u00e8 l'avviamento professionale di giovani cantanti al teatro di musica, e favorire il loro esordio. Ritiene necessario formare nuove leve di cantanti in un momento in cui comincia a delinearsi l'esigenza di un cambio di guardia in un genere che si avverte stanco e poco attraente per i giovani. Il suo carissimo amico Beniamino Gigli ne assume la nomina di presidente onorario, mentre la direzione artistica viene affidata a Guido Sampaoli.\nLa manifestazione si articola in pi\u00f9 fasi:\nLa prima stagione lirica sperimentale apre con il Don Pasquale, La Boh\u00e8me e L'Arlesiana, quest'ultima alla presenza dell'autore.\nAttraverso questa istituzione, definita da Vittorio Gui \"vivaio di voci vergini\", Adriano Belli negli anni ha fornito ai grandi teatri lirici numerosi cantanti e artisti poi divenuti protagonisti della scena lirica internazionale e un determinante contributo costruttivo alla musica lirica nazionale.\nIn questa \"fucina\" particolare attenzione viene dedicata alla dizione e all\"'arte scenica\", cio\u00e8 alla capacit\u00e0 dell'aspirante cantante di unire alla sicura vocalit\u00e0 e musicalit\u00e0, una gestualit\u00e0 teatrale, in armonia con i ritmi e gli accenti della musica; il \"Teatro lirico sperimentale\" pertanto svolge anche la funzione di \"Scuola di arte scenica applicata al canto\", disciplina che solo pi\u00f9 tardi verr\u00e0 inserita nei conservatori di musica e nelle scuole private.\nNel tempo la vocazione formativa si estende anche al complesso orchestrale. Nel 1989 il concorso \u00e8 aperto anche ai giovani artisti della Comunit\u00e0 europea; gli spettacoli vengono replicati non pi\u00f9 solo a Spoleto ma nei maggiori teatri umbri e anche fuori dei confini nazionali. Dal 1993 Luciano Berio e Goffredo Petrassi istituiscono un \"Concorso internazionale di composizione per nuove opere di teatro musicale da camera \"Orpheus\"\" rivolto a compositori emergenti.\nIl Teatro Lirico Sperimentale collabora inoltre con alcuni tra i maggiori teatri lirici italiani: nel 1991 \"La Cenerentola\" presentata nella Stagione Lirica a Spoleto \u00e8 stata ripresa ed inserita nel cartellone del Teatro dell'Opera di Roma; (Direttore Bruno Aprea, regia Italo Nunziata); nel 1994 in collaborazione con il Teatro Comunale di Firenze \u00e8 stata realizzata \"l'opera La Bella Verit\u00e0\", presentata sia presso l'Ente Lirico di Firenze che al Teatro Caio Melisso di Spoleto; la collaborazione con il Teatro Comunale di Firenze continua anche nel 1996 con il dittico \"Perso per perso\" di Guido Baggiani e \u201cL'Inganno Felice\u201d di G. Rossini (Direttore Enrique Mazzola, regia Giorgio Pressburger). Collaborazioni inoltre sono in atto con il Teatro Comunale di Bologna, lo Stadttheater di Klagenfurt e il Teatro dell'Opera di Roma, l'Arena Sferisterio di Macerata, Teatro Nazionale di Roma, (\"Midea 2\" di Oscar Strasnoy, anno 2001).\nNegli ultimi anni lo Sperimentale ha allargato il proprio campo d'azione nell'ambito della didattica e della formazione musicale organizzando in collaborazione con la Regione Umbria, la Provincia di Perugia e il Fondo Sociale Europeo corsi per maestri collaboratori, per tecnici e accordatori di pianoforti. Lo \u201cSperimentale\u201d organizza inoltre dal 1993 il \"Concorso internazionale per nuove opere di teatro musicale da camera \u201cOrpheus\u201d\", dedicato a Luciano Berio presidente della Giuria internazionale sin dalla prima edizione. L'opera vincitrice viene rappresentata in prima mondiale a Spoleto nella Stagione Lirica di Settembre.\nL'Istituzione ha ricevuto nel 1992 dalla Commissione delle Comunit\u00e0 Europee il Premio \u201cCaleidoscopio\u201d per la cultura e nel 1994 il prestigioso \u201cPremio Abbiati\u201d della Critica musicale italiana \u201cper l'assiduo contributo alla formazione di nuovi interpreti e l'ideazione e la realizzazione del Concorso Internazionale Orpheus\u201d. La produzione di Don Giovanni della Stagione Lirica Sperimentale 1998 ha ricevuto nel maggio 1999, la segnalazione speciale del Premio Pier Luigi Samaritani per le scene disegnate da Roberta Lazzeri. Nel 2001, l'Associazione nazionale critici musicali italiani ha assegnato a Denis Krief il Premio Abbiati della Critica per la regia di \"Carmen\" che il regista francese ha firmato per il Teatro Lirico Sperimentale nella Stagione Lirica 2000. Nel 2001 il Teatro Lirico Sperimentale ha realizzato un grande progetto di respiro europeo: la rielaborazione e trascrizione orchestrale de \"L'arte della fuga\" di Bach, coordinata da Luciano Berio. L'iniziativa \u00e8 stata approvata e cofinanziata dalla Commissione europea, che l'ha decretata \"Evento Culturale Europeo\". Il progetto ha portato a cinque esecuzioni in quattro paesi - Italia, Inghilterra, Francia e Olanda - con un organico orchestrale composto da circa 40 elementi provenienti dalla principali scuole musicali europee: il Conservatorio di Torino, il Conservatoire National Sup\u00e9rieur del Musique et de Danse di Lione, il Koninklijk Conservatorium dell'Aia, l'Hochschule f\u00fcr Musik und Theater di Leipizig, la Guildhall School of Music and Drama di Londra. A sottolineare la rilevanza internazionale del progetto ha contribuito il diretto coinvolgimento nella realizzazione esecutiva di rinomati compositori europei, quali Luis De Pablo, Louis Andriessen, Betsy Jolas, Gilberto Bosco, Aldo Clementi, Fabio Nieder, Michele Tadini e Fabio Vacchi.\nPresso il \u201cCentro Studi-Belli Argiris\u201d, archivio storico e mediateca del Teatro Lirico Sperimentale, \u00e8 disponibile una ricca biblioteca musicale e una fornita audio-videoteca dedicata all'opera lirica.\nRegisti.\nIn occasione della Stagione Lirica Sperimentale hanno collaborato prestigiosi registi, tra cui: \nAttivit\u00e0 attuale.\nLa denominazione attuale \u00e8 \"Concorso Comunit\u00e0 Europea per giovani cantanti lirici\". \nL'attivit\u00e0 dell'istituzione si svolge in tre fasi: \"Concorso comunit\u00e0 Europea di canto\", corso di avviamento al debutto e stagione lirica.\nAccogliendo i vincitori del Concorso di canto dello \u201cSperimentale\u201d a Spoleto ed avviandoli ad un corso di due anni, vengono dati loro quegli elementi che la scuola non offre: non solo preparazione delle opere ma anche preparazione al gesto, sotto la guida dei registi e dei direttori che mettono in scena le opere stesse nella Stagione Lirica di presentazione. L'attivit\u00e0 si svolge in tre fasi: in marzo si svolge a Spoleto il Concorso per giovani cantanti lirici della Comunit\u00e0 Europea, durante il quale una Giuria internazionale seleziona i candidati provenienti da tutta Europa tra i quali risultano vincitori solo coloro che conseguono una media di 8/10. La fase successiva prevede un corso di preparazione al debutto di cinque mesi durante i quali vengono impartiti vari insegnamenti: dizione, mimo, recitazione oltre al perfezionamento vocale.\nNell'ultimo periodo di preparazione gli allievi studiano i ruoli scelti dal Direttore Artistico per il loro debutto.\nLa Stagione Lirica costituisce il coronamento della preparazione e ha luogo solitamente a Spoleto in settembre. Gli allievi percepiscono una borsa di studio e per il periodo del corso e della Stagione Lirica vivono a Spoleto.\nSulla vocalit\u00e0 dei vincitori si imposta la scelta delle opere da allestire, fermo restando che per ragioni didattiche si ritiene indispensabile che gli allievi affrontino un'opera del Sei-Settecento, una dell'Ottocento, una del Novecento.\nAll'interno del \"Teatro lirico sperimentale\" nel 1999 sorge il \"Centro studi Belli-Argiris\" che accoglie l'archivio personale del suo fondatore avuto in dono dal figlio Carlo, importante documentazione riordinata e inventariata con la collaborazione della \"Soprintendenza archivistica dell'Umbria\" nel 2000, e che costituisce un'utile fonte per lo studio della storia del teatro musicale italiano.\nVincitori.\nHanno vinto il Concorso dello \u201cSperimentale\u201d,studiato a Spoleto e debuttato nella Stagione Lirica dell'Istituzione moltissimi grandi nomi della lirica internazionale tra cui ricordiamo Cesare Valletti, Franco Corelli, Antonietta Stella, Anita Cerquetti, Giangiacomo Guelfi, Ettore Bastianini, Anna Moffo, Gabriella Tucci, Marcella Pobbe, Rolando Panerai, Margherita Rinaldi, Franco Bonisolli, Giorgio Merighi, Leo Nucci, Ruggero Raimondi, Renato Bruson, Mietta Sighele, Veriano Luchetti, Salvatore Fisichella, Cecilia Valdenassi and then Luciana D\u2019Intino, Mariella Devia, Lucia Aliberti Negli ultimi anni Marcello Giordani, Natale De Carolis, Giusy Devinu, Elisabeth Norberg-Schulz, Giuseppe Morino, Monica Bacelli, Roberto Frontali, Nuccia Focile, Giuseppe Sabbatini. Solo da pochi anni Roberto DeCandia, Sonia Ganassi, Norma Fantini, Manuela Kriscak, Nicola Ulivieri, Daniela Barcellona, Andrea Papi, Monica Colonna, Marina Comparato, Maria Agresta.\nHanno collaborato nel passato per l'attivit\u00e0 didattica musicisti quali Lina Cuscin\u00e0, Vincenzo Bellezza, Franco Capuana, Ottavio Ziino, Nino Rota, Giuseppe Bertelli, Alberto Paoletti, Luigi Ricci, Rolando Nicolosi, Carlo Ventura, Fernando Cavaniglia e per la recitazione e il movimento scenico Riccardo Picozzi, Carlo Piccinato, Tatiana Pavlova, Attilia Radice. Negli ultimi anni per la didattica musicale Anita Cerquetti, Enza Ferrari, Magda Olivero, Mietta Sighele, Gianpiero Taverna, Spiros Argiris, Massimo de Bernart, Giovanna Canetti, Bruno Aprea, Renato Bruson, Raina Kabaivanska. Nell'ambito delle attivit\u00e0 didattiche hanno collaborato per corsi specifici Carlo Bergonzi, Otto Edelman, Waldemar Kmentt, Renato Bruson, Natale De Carolis, Giovanna Canetti. Per il movimento scenico e la recitazione Italo Nunziata, Paolo Baiocco, Alvaro Piccardi, Lucio Gabriele Dolcini, Stefano Vizioli, Stefano Monti, Daniela Malusardi, Henning Brockhaus.\nPremi.\nPer i vincitori del concorso \u00e8 prevista una borsa di studio per la frequenza di cinque mesi al corso di avviamento al debutto.\nSono istituiti di volta in volta premi Speciali in denaro come il \"Livia Dionisi\" dell'ammontare di trentacinquemila euro ed il \"Cesare Valletti\" di 8000 euro destinato al tenore vincitore col maggior punteggio ottenuto.\nCorsi.\nOrchestra.\nNel 1995 il Teatro Lirico Sperimentale, dopo un Corso di Qualificazione Professionale per Professori d'Orchestra, ha anche dato vita all'OTLiS, l'Orchestra del Teatro Lirico Sperimentale di Spoleto. Sotto la guida di qualificatissimi docenti (Francesco Manara, Luciano Giuliani, Paolo Centurioni, Angelo Persichilli, Umberto Benedetti Michelangeli, Spiros Argiris, Massimiliano Stefanelli, Romolo Gessi, Carlo Palleschi, Massimo de Bernart, Bruno Aprea), gli allievi, giovani strumentisti diplomati, dopo una selezione nazionale affrontano due mesi di studio a Spoleto e successivamente eseguono le opere della Stagione Lirica sia a Spoleto che nella Stagione Lirica Regionale (Perugia, Terni, Assisi, Todi, Citt\u00e0 di Castello).\nL'Orchestra formata dagli allievi del Corso e integrata con alcuni giovani e gi\u00e0 affermati musicisti si \u00e8 inoltre esibita in vari concerti sinfonici ed ha partecipato alla serata inaugurale dei Primi Giochi Mondiali Militari - Stadio Olimpico Roma (1995). I corsi per professori d'orchestra sono stati attuati anche negli anni successivi, sempre in collaborazione con la Regione Umbria e Fondo Sociale Europeo e dal 1996 sono stati estesi a giovani strumentisti della Comunit\u00e0 Europea.\nCorso per maestro collaboratore.\nOltre alla formazione dei cantanti e degli orchestrali \u00e8 previsto periodicamente un corso per maestri collaboratori al pianoforte.\nRegisti e Direttori d'orchestra che hanno collaborato col TLS.\nNel corso della sua storia hanno collaborato con il lirico sperimentale registi e direttori d'orchestra come:\nLuca Ronconi, Ugo Gregoretti, Gigi Proietti, Giorgio Pressburger, Alvaro Piccardi, Piera Degli Esposti, Stefano Monti, Franco Ripa di Meana, Henning Brockhaus, Denis Krief, Lucio Gabriele Dolcini, Gabbris Ferrari, Pippo Delbono, Alessio Pizzech, Marco Carniti, Giorgio Bongiovanni, Francesco Manara, Luciano Giuliani, Paolo Centurioni, Angelo Persichilli, Mario Perrotta, Umberto Benedetti Michelangeli, Spiros Argiris, Massimiliano Stefanelli, Romolo Gessi, Carlo Palleschi, Massimo de Bernart, Bruno Aprea, Franco Capuana, Ottavio Ziino, Nino Rota.\nLa stagione lirica regionale.\nIl teatro lirico sperimentale di Spoleto oltre alla stagione di Spoleto organizza la stagione lirica regionale portando nei vari teatri della regione Umbria (\"Teatro Morlacchi\" di Perugia, \"Lyric\" di Assisi, \"Teatro degli Illuminati\" di Citt\u00e0 di Castello, Teatro di Todi, Terni ecc) un'opera. Nella scorse stagioni sono state portate in molte piazze umbre opere come \"La Boh\u00e8me\" di Giacomo Puccini, \"Rigoletto\" di Verdi, \"L'Elisir d'amore\" di Donizetti, ecc.\nSedi.\nLe attivit\u00e0 si svolgono principalmente nei teatri della citt\u00e0, ovvero il Teatro Nuovo inaugurato nel 1860 ed il Teatro Caio Melisso, inaugurato 2 secoli prima. Altre sedi sono: l\"'Auditorium della Stella\", all'interno del Complesso monumentale dell'Anfiteatro, la \"Sala Goffredo Petrassi\", il \"Chiostro di San Nicol\u00f2\", la \"Sala Pegasus\" e \"Villa Redenta\".\nIl Teatro Lirico Sperimentale \u00e8 stato ospite con concerti e opere oltre che in Italia anche in: "}
{"id": "3190650", "revid": "599013", "url": "https://it.wikipedia.org/wiki?curid=3190650", "title": "Patrick Beneforti", "text": "Carriera.\nNella stagione 2001-2002 ha giocato 28 partite (segnando 4 gol) con la maglia del Bastia nella massima serie francese."}
{"id": "3190651", "revid": "767487", "url": "https://it.wikipedia.org/wiki?curid=3190651", "title": "The Sacrifice (film 1909)", "text": "The Sacrifice \u00e8 un cortometraggio muto del 1909 diretto da David W. Griffith. Prodotto e distribuito dall'American Mutoscope &amp; Biograph, il film \u00e8 tratto da un racconto di O. Henry che, in seguito, venne adattato numerose volte per il grande e piccolo schermo. Il racconto venne pubblicato nel 1903 in \"The Four Million\".\nTrama.\nGli Hardluck sono una coppia innamorata ma povera. Per il loro anniversario, vorrebbero scambiarsi un bel regalo, ma non ne hanno i mezzi. Lui ha un bell'orologio che per\u00f2 \u00e8 senza catena, lei ha dei meravigliosi capelli ma non possiede un pettine. Il marito, per comperarle un pettine, vende l'orologio. Lei, per regalargli la catena dell'orologio, vende la sua folta capigliatura a un parrucchiere. Ora i due si scambiano i regali: lei riceve un bellissimo pettine, ma non ha pi\u00f9 capelli da pettinare; lui, adesso, ha una bella e pesante catena, ma nessun orologio.\nProduzione.\nIl film fu prodotto dall'American Mutoscope &amp; Biograph\nDistribuzione.\nIl copyright del film, richiesto dalla , fu registrato il con il numero.\nDistribuito dall'American Mutoscope &amp; Biograph, il film - un cortometraggio di sette minuti - usc\u00ec in sala il 14 gennaio 1909 programmato in split reel insieme a un altro cortometraggio di Griffith,\" A Rural Elopement\".\nNon si conoscono copie ancora esistenti della pellicola che viene considerata presumibilmente perduta."}
{"id": "3190656", "revid": "599013", "url": "https://it.wikipedia.org/wiki?curid=3190656", "title": "Mi\u0159etice", "text": "Mi\u0159etice pu\u00f2 riferirsi a diversi toponimi della Repubblica Ceca:"}
{"id": "3190659", "revid": "767487", "url": "https://it.wikipedia.org/wiki?curid=3190659", "title": "The Maniac Cook", "text": "The Maniac Cook \u00e8 un cortometraggio muto del 1909 diretto da David W. Griffith. Prodotto e distribuito dall'American Mutoscope &amp; Biograph, il film era interpretato da Anita Hendrie e Marion Leonard.\nTrama.\nUna cuoca, improvvisamente impazzita, cerca di uccidere il bambino della famiglia per cui lavora.\nProduzione.\nll film fu prodotto dall'American Mutoscope &amp; Biograph\nDistribuzione.\nIl copyright del film, richiesto dall'American Mutoscope and Biograph Co., fu registrato il 30 dicembre 1908 con il numero H120836.\nDistribuito dall'American Mutoscope &amp; Biograph, il film - un cortometraggio di nove minuti - usc\u00ec nella sale il 4 gennaio 1909.\nNon si conoscono copie ancora esistenti della pellicola che viene considerata presumibilmente perduta"}
{"id": "3190667", "revid": "599013", "url": "https://it.wikipedia.org/wiki?curid=3190667", "title": "Val Gallenca", "text": "La Val Gallenca \u00e8 una breve vallata alpina situata nelle Alpi Graie in provincia di Torino. Il Gallenca \u00e8 tributario dell'Orco nel quale confluisce ormai in pianura al confine tra Salassa, Valperga e Castellamonte.\nAnche il Sacro Monte di Belmonte e l'area montana del bacino del Torrente Livesa, un piccolo affluente del Malone, sono a volte erroneamente considerati parte della Val Gallenca. \nStoria.\nNella parte intermedia della valle le acque del Gallenca servirono per vari secoli ad azionare attrezzature proto-industriali quali fucine, mulini e pestatoi per la canapa. Alcune di queste strutture sono ancora visibili; la propriet\u00e0 delle stesse era dei conti di Valperga, che a lungo gestirono in regime quasi monopolistico l'economia della zona.\nMonti principali.\nLa valle \u00e8 contornata dalle seguenti montagne (in senso orario):\nEscursionismo.\nLa parte alta della valle \u00e8 percorsa da alcuni sentieri realizzati dalla locale Comunit\u00e0 Montana. Tra questi sono da segnalare il \"Sentiero Balcone\", che lungo lo spartiacque Gallenca/ Orco permette di raggiungere il Monte Soglio, e il \"Sentiero del Gallo\", che transita invece a mezza costa sulla sinistra idrografica della vallata."}
{"id": "3190668", "revid": "767487", "url": "https://it.wikipedia.org/wiki?curid=3190668", "title": "Those Boys!", "text": "Those Boys! \u00e8 un cortometraggio muto del 1909 scritto e diretto da David W. Griffith. Prodotto e distribuito dalla Biograph, aveva come interpreti Anita Hendrie, Linda Arvidson (moglie del regista), Clara T. Bracy, Florence Lawrence, Dorothy West.\nTrama.\nDue ragazzi trovano in casa una pistola che il padre teneva nascosta. I due si mettono a giocare con l'arma senza rendersi conto che dall'altra parte della porta ci sono le loro sorelle. I genitori, messi in allarme dalla sparizione della pistola, riescono ad evitare che il gioco si trasformi in tragedia.\nProduzione.\nIl film fu prodotto dall'American Mutoscope &amp; Biograph.\nDistribuzione.\nIl copyright del film, richiesto dall'American Mutoscope and Biograph Co., fu registrato il 19 gennaio 1909 con il numero H121795.\nDistribuito dall'American Mutoscope &amp; Biograph, il film - un cortometraggio di quattro minuti - usc\u00ec nelle sale statunitensi il 18 gennaio 1909; nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Biograph e diretto da Griffith, \"The Criminal Hypnotist\".\nNon si conoscono copie ancora esistenti della pellicola che viene considerata presumibilmente perduta."}
{"id": "3190670", "revid": "633110", "url": "https://it.wikipedia.org/wiki?curid=3190670", "title": "\u0160koda 30,5 cm Vz. 1911", "text": "Lo \u0160koda 30,5\u00a0cm M\u00f6rser Vz. 1911 o 30,5\u00a0cm Belagerungsm\u00f6rser fu un potente mortaio d'assedio prodotto dalla \u0160koda Werke di Pilsen e utilizzato soprattutto dall'Imperial regio Esercito austro-ungarico durante la prima guerra mondiale. Questo mortaio sopravvisse al primo conflitto mondiale e fu utilizzato anche durante il secondo da vari eserciti, quali il Regio Esercito, la Wehrmacht e in generale dalle Potenze dell'Asse. Secondo la nomenclatura italiana, il pezzo venne denominato 305/8, indicando con 8 la lunghezza della canna espressa in calibri.\nProduzione e sviluppo.\nLo sviluppo di quest'arma inizi\u00f2 nel 1906 per volont\u00e0 dell'alto comando dell'esercito austro-ungarico alla ricerca di un'arma capace di perforare i grossi spessori in calcestruzzo delle fortezze belghe e italiane. L'appalto per la progettazione e la costruzione fu affidato alla \u0160koda-Werke di Plze\u0148. Il lavoro per lo sviluppo continu\u00f2 fino al 1909, il primo prototipo fu terminato nel 1910 con le prime prove di fuoco svolte segretamente in Ungheria.\nPer alcuni problemi tecnici, il pezzo fu riaggiornato e modificato nel 1911: test svolti a Felixdorf, nelle montagne del Tirolo, accertarono che i proietti da 384\u00a0kg dell'obice riuscirono a penetrare oltre 2 metri di cemento armato grazie al guscio speciale di cui erano dotati. Successivamente Moritz von Auffenberg, il ministro della guerra, fece un primo ordine di 24 delle nuove armi.\nDescrizione.\nPer il trasporto del mortaio fu necessaria la divisione dello stesso in due parti, affusto e canna, trasportabili da un trattore stradale Austro-Daimler Artilleriezugwagen M.12 con 100 cavalli di potenza che oltre a trainare l'obice, trasportava anche dai 15 ai 18 serventi. Il tutto poteva essere montato e preparato al fuoco in circa 50 minuti.\nIl mortaio poteva sparare due tipi di proietto, uno con armatura pesante con spoletta ad azione ritardata dal peso di 384\u00a0kg, e un secondo proietto da 287\u00a0kg a scoppio convenzionale. Quest'ultimo era capace di provocare un cratere di 8 metri di larghezza per 8 di profondit\u00e0, e l'uccisione di fanteria nemica nel raggio di circa 400 metri.\nNel 1916, l'M.11 fu aggiornato nella nuova versione M.11/16 dove la differenza principale fu soprattutto nella piattaforma di tiro ora in grado di ruotare di 360 gradi e nell'aumento della gittata a 12.300 metri.\nStoria operativa.\nBen otto mortai furono dati in prestito all'esercito tedesco dove furono inizialmente utilizzati sul fronte occidentale nel primo periodo di guerra. Questi furono utilizzati spesso in concomitanza con i gigantenschi 42\u00a0cm Type M-Ger\u00e4t 14 o Grande Berta per distruggere le fortezze belghe intorno a Liegi, Namur e Anversa (Forti Koningshooikt, Kessel e Broechem). L'arma fu per\u00f2 largamente utilizzata anche sul fronte orientale, italiano e serbo fino alla fine del conflitto.\nNel 1915 10 mortai furono utilizzati durante l'invasione austro-ungarico-tedesca della Serbia, guidata dal generale tedesco August von Mackensen.\nNel periodo tra le guerre mondiali, un gran numero di mortai erano in servizio in Jugoslavia (4 M.11 e 6 M.11/16), Romania, Regno d'Italia (23 M.11, 16 e M.11/16), Cecoslovacchia (17 M.11/16) e Ungheria (3 M.11 e 2 M.11/16).\nNel 1939 la Germania sequestr\u00f2 17 pezzi tutti provenienti dalla Cecoslovacchia, inoltre venne riparato il mortaio del Museo dell'Arsenale di Vienna e ridenominati 30,5\u00a0cm M\u00f6rser (t). Nel 1941 le armate tedesche presero altri 5 mortai, ottenuti dopo la sconfitta della Jugoslavia e le mise in servizio come 30,5\u00a0cm M\u00f6rser 638 (j). Questi obici presero servizio contro la Polonia, la Francia e l'Unione Sovietica nella seconda guerra mondiale dove servirono con gli \"schwere Artillerie-Abteilungen\" (battaglioni di artiglieria pesante) 624, 641 e 815, e in due batterie di artiglieria pesante statica (\"schwere Artillerie-Batterie (bodenstandig)\" 230 e 779).\nAlmeno un M.11 fu sequestrato alla Jugoslavia prest\u00f2 servizio nella difesa costiera dell'Adriatico come 30,5\u00a0cm M\u00f6rser 639 (j).\nOggi solo quattro di questi mortai sopravvivono, il primo M.11 \u00e8 a Rovereto, Italia (Museo storico italiano della guerra), il secondo M.11 \u00e8 al Museo Militare di Belgrado e un terzo M. 11 \u00e8 a Bucarest, in Romania, insieme con l'unico M.16 superstite. Nel 2015 si legge sul Corriere della Sera che presso il castello Sforzesco di Milano ne era esposto un altro esemplare, ma questo \u00e8 andato perduto negli anni."}
{"id": "3190673", "revid": "729019", "url": "https://it.wikipedia.org/wiki?curid=3190673", "title": "Torre Bruciata (Teramo)", "text": "La Torre Bruciata \u00e8 un bastione romano in opus quadratum risalente al II secolo a.C. Si trova a Teramo, nella centralissima piazza Sant' Anna, contigua all'Antica cattedrale di Santa Maria Aprutiensis (oggi chiamata chiesa di Sant'Anna de' Pompetti).\nStoria e descrizione.\nIl corpo della costruzione si sviluppa da una base quadrata ed \u00e8 alto circa 10 m, con mura spesse 1,30 m e larghe 8 m. Questa possente torre venne eretta nel II secolo a.C. utilizzando grandi blocchi di travertino ben squadrati. L'appellativo \"bruciata\" deriva dal fatto che ancora oggi il lato meridionale del bastione mostra evidenti tracce del devastante incendio che la citt\u00e0 di Teramo sub\u00ec nel 1156 per mano di Roberto II di Bassavilla Conte di Loretello, ribelle al Re palermitano Guglielmo I verso il quale la citt\u00e0 voleva restare fedele.\nCirca la sua funzione, c'\u00e8 chi ritiene che potesse essere la torre campanaria della vicina cattedrale di Santa Maria Aprutiensis, ma c'\u00e8 anche chi suppone, pi\u00f9 semplicemente, che fosse un altissimo bastione difensivo che sovrastava la megalitica cinta muraria a nord-ovest della citt\u00e0, prima della nascita di Cristo. Lo storico dell'architettura d'Abruzzo Ignazio Gavini sostiene invece che, in epoche ovviamente diverse, la torre possa aver svolto entrambe le funzioni."}
{"id": "3190675", "revid": "726373", "url": "https://it.wikipedia.org/wiki?curid=3190675", "title": "I due presidenti", "text": "I due presidenti (\"The Special Relationship\") \u00e8 un film per la televisione del 2010 diretto da Richard Loncraine su una sceneggiatura di Peter Morgan.\n\u00c8 il terzo film di una trilogia dedicata a Tony Blair, che analizza la carriera politica dell'ex primo ministro britannico, in carica dal 1997 al 2007, preceduto da \"The Deal\" (2003) e \"The Queen - La regina\" (2006), entrambi diretti da Stephen Frears.\nQuesto film racconta i \"rapporti speciali\" tra Blair e l'ex Presidente degli Stati Uniti Bill Clinton, interpretati rispettivamente da Michael Sheen e Dennis Quaid. Sviluppato in nove anni di storia, dal 1992 al 2001, viene raccontata l'amicizia tra i due capi di Stato fra pubblico e privato, sullo sfondo di manovre politiche, guerre, scandali sessuali ed altri eventi dell'epoca.\nCon questo film Morgan avrebbe dovuto debuttare alla regia, ma a meno di un mese dall'inizio delle riprese la regia fu affidata a Loncraine. Il film \u00e8 una co-produzione statunitense-britannica prodotta da Rainmark Films con il supporto di HBO Films e BBC Films.\nIl film ha ottenuto cinque candidature ai Premi Emmy 2010, due ai Golden Globe 2011, tre ai Satellite Awards 2010 e una ai Premi BAFTA 2011.\nDistribuzione.\nIl film \u00e8 stato trasmesso negli Stati Uniti e Canada sul canale via cavo HBO il 29 maggio 2010, nel Regno Unito \u00e8 andato in onda su BBC Two il 18 settembre 2010. In Italia la pellicola \u00e8 stata distribuita nelle sale cinematografiche il 10 dicembre 2010 a cura di Medusa Film e trasmessa in televisione il 4 aprile 2013 su Iris."}
{"id": "3190677", "revid": "71433", "url": "https://it.wikipedia.org/wiki?curid=3190677", "title": "The Special Relationship", "text": ""}
{"id": "3190678", "revid": "135491", "url": "https://it.wikipedia.org/wiki?curid=3190678", "title": "Tales of the Grotesque and Arabesque", "text": ""}
{"id": "3190679", "revid": "211373", "url": "https://it.wikipedia.org/wiki?curid=3190679", "title": "Sotto il cielo di Roma", "text": "Sotto il cielo di Roma \u00e8 una miniserie televisiva in due puntate co-prodotta da Italia e Germania. \u00c8 stata trasmessa da Rai 1 dal 31 ottobre al 1\u00ba novembre 2010. In seguito, numerose scene sono state utilizzate nella puntata di Ulisse condotta da Alberto Angela intitolata \"Viaggio senza ritorno\" e trasmessa da Rai 1 il 13 ottobre 2018.\nProduzione.\nLa miniserie, composta da 2 puntate della durata di 100 minuti ciascuna, \u00e8 coprodotta da Rai Fiction, Lux Vide, Eos Entertainment, Tellux, Bayerischer Rundfunk e Rai Trade. I produttori sono Matilde e Luca Bernabei, con la collaborazione di Martin Choroba; Fabrizio Bettelli ha scritto il soggetto, e insieme con Francesco Arlanch anche la sceneggiatura. La regia \u00e8 del canadese Christian Duguay.\nGli attori protagonisti sono: Alessandra Mastronardi nel ruolo di Miriam, ragazza ebrea di 20 anni; James Cromwell nel ruolo di papa Pio XII; Marco Foschi nel ruolo di Davide, ebreo innamorato di Miriam; Ettore Bassi nel ruolo di Marco, un giovane partigiano.\nTrama.\nDopo l'armistizio di Cassibile con gli alleati, pubblicato l'8 settembre 1943, gran parte della penisola italiana viene invasa dai tedeschi.\nA Roma l'unico punto di riferimento rimasto per la popolazione oppressa dagli invasori nazisti \u00e8 papa Pio XII che, nonostante le proposte di fuga, decide di restare vicino ai romani. La prima mossa degli occupanti \u00e8 un ricatto ai danni degli ebrei: dovranno consegnare 50 chili di oggetti d'oro alle truppe di occupazione naziste, altrimenti 200 di loro verranno uccisi. La comunit\u00e0 ebraica si attiva subito per raccogliere l'oro necessario; fanno parte dei giudei anche Armando Lorenzi, libraio e tipografo clandestino, sua figlia Miriam e Davide, coetaneo e innamorato di lei, che si guadagna da vivere con il mercato nero. Marco, studente universitario non ebreo, combatte nella Resistenza.\nTemendo un imminente rastrellamento del ghetto, il Papa intrattiene colloqui con il generale dell'esercito Rainer Stahel, comandante militare di Roma e devoto credente, e ospita ebrei in conventi e seminari, cercando di limitare le vittime. Nonostante vari solleciti di alcuni prelati, rifiuta per\u00f2 di rilasciare dichiarazioni contro i tedeschi o di esporsi in alcun modo, temendo di scatenare violente ritorsioni contro i romani e un'invasione del Vaticano, ben sapendo dell'esistenza di un piano per un suo rapimento.\nIl 16 ottobre avviene un primo rastrellamento del ghetto che coinvolge circa 1.000 ebrei, tra cui Armando. Miriam riesce a fuggire e nascondersi, lavorando come cameriera presso una famiglia benestante; sar\u00e0 salvata e portata in convento poco tempo dopo da Davide e Marco.\nIl generale Stahel, su richiesta di Pio XII, riesce a far riconoscere i luoghi sacri come territorio vaticano, ma si inimica molti ufficiali irritati dalla politica della Chiesa, che \u00e8 ormai evidente, e viene trasferito e sostituito dal generale delle SS Karl Wolff.\nNel frattempo i conventi, dopo l'apertura ai rifugiati ebrei, si sono presto riempiti e alcuni prelati hanno manifestato la difficolt\u00e0 di mantenere tutti per la mancanza di viveri; il Papa dispone allora di aumentare le scorte e, in un criptico discorso radiofonico, di accogliere chiunque. Gli ebrei vengono cos\u00ec mimetizzati tra il clero.\nL'extraterritorialit\u00e0 non ferma per\u00f2 le SS, che irrompono con le camicie nere nei luoghi sacri, iniziando dal convento retto da Padre Pfeiffer in cui scoprono e arrestano alcuni ebrei. Nei tre mesi successivi la resistenza prepara i documenti falsi per i rifugiati, che possono cos\u00ec lasciare la zona occupata.\nIl 23 marzo 1944 avviene l'attentato di via Rasella: la Santa Sede \u00e8 preoccupata per la sicura ritorsione tedesca ma non pu\u00f2 fare nulla. Marco fugge dal convento in cui si nascondeva per unirsi ai compagni; Davide cerca di fermarlo, ma una pattuglia tedesca li scopre e Marco viene ucciso.\nNel frattempo continua l'avanzata alleata verso nord, e i nazisti fremono per attuare il rapimento del Papa, ma non c'\u00e8 pi\u00f9 tempo: devono ripiegare. Il generale Wolff incontra Pio XII in Vaticano per chiedergli di trattare con gli alleati per conto della Germania, ma dopo il suo rifiuto si accorda per una ritirata senza spargimenti di sangue.\nIl 4 giugno gli alleati entrano a Roma, che \u00e8 finalmente libera; il pontefice decide di uscire dalla Santa Sede, senza scorta, per incontrare i cittadini entusiasti. Miriam ritrova il fratello Riccardo, che era scappato prima della deportazione, sposa Davide con rito ebraico ed iniziano una nuova vita.\nAscolti.\nLa prima puntata della miniserie, andata in onda il 31 ottobre 2010, \u00e8 stata seguita da 4.894.000 telespettatori, con uno share del 20,64%. La seconda puntata, trasmessa il 1\u00ba novembre 2010, \u00e8 stata invece seguita da 5.727.000 telespettatori, con uno share del 20,63%.\nCritiche.\nLa fiction \u00e8 stata oggetto di forti critiche da parte degli storici e dei rappresentanti della Comunit\u00e0 ebraica romana a causa di episodi narrati dalla fiction di fatto mai avvenuti e per non aver descritto gli aspetti pi\u00f9 ambigui dell'azione del Pontefice. Il rabbino capo di Roma, Riccardo Di Segni, ha definito la fiction \"una patacca propagandistica, un'opera apologetica\", facendo notare anche gli errori e le imprecisioni: in particolare sarebbe un falso storico l'intervento del papa per far cessare il rastrellamento del ghetto di Roma: nessuno, secondo Di Segni, sarebbe intervenuto, lasciando i nazifascisti liberi di completare l'azione in tutta tranquillit\u00e0.\nInoltre la fiction non mostra nemmeno un militante fascista e per questo \u00e8 stata interpretata come revisionista poich\u00e9 cancella di fatto le responsabilit\u00e0 dei fascisti nello sterminio ebraico, nell'attuazione della soluzione finale, nella vessazione della popolazione civile e contro le ribellioni partigiane. Ettore Bernabei, fondatore della societ\u00e0 di produzione Lux Vide, ha risposto alle critiche di Di Segni, ammettendo qualche imprecisione storica ma ribadendo che gli autori \"hanno avuto come obiettivo il rispetto per le vittime e la volont\u00e0 di ricostruire tutte le vicende senza guardare la realt\u00e0 solo dal punto di vista del Vaticano\"."}
{"id": "3190680", "revid": "1573940", "url": "https://it.wikipedia.org/wiki?curid=3190680", "title": "Euriponte", "text": "Secondo la tradizione era figlio di Soo e diretto discendente di Eracle.\nSecondo Plutarco avrebbe acquistato popolarit\u00e0 moderando l'assolutismo. Polieno gli attribuisce il comando di una guerra contro Mantinea.\nIl suo successore fu il figlio Pritani."}
{"id": "3190682", "revid": "114327765", "url": "https://it.wikipedia.org/wiki?curid=3190682", "title": "Ciclovia Salaria", "text": "La ciclovia Salaria \u00e8 un percorso ciclistico che, una volta completato, collegherebbe la costa adriatica con Roma e con la costa tirrenica (a Ostia) seguendo da vicino l'itinerario dell'antica via Salaria. Il tracciato \u00e8 stato preventivato come ramo n. 9 della rete ciclabile nazionale (Bicitalia) proposta dalla FIAB.\nIl percorso.\nDiramandosi dalla ciclovia Adriatica a San Benedetto del Tronto (in localit\u00e0 Porto d'Ascoli), la ciclovia Salaria costeggia la sponda nord (marchigiana) del fiume e raggiunge Ascoli Piceno. Quindi prosegue lungo i tronchi stradali della vecchia Salaria, in molti tratti poco trafficata poich\u00e9 esiste la variante (come nel tratto da Mozzano ad Acquasanta Terme). In questa prima parte la ciclovia Salaria coincide con la ciclabile del Tronto. Superato il punto pi\u00f9 alto nel passo della Torrita (quota 1010\u00a0m), inizia la discesa verso le suggestive gole del Velino e poi verso Antrodoco, quindi in lieve saliscendi raggiunge Rieti, poi Roma. Costeggiando il Tevere, \u00e8 previsto il prolungamento fino ad Ostia (il progetto per la pista ciclabile Roma-Ostia \u00e8 stato gi\u00e0 approvato dal Comune di Roma e se ne attende la realizzazione).\nI tratti di ciclabile in sede propria.\nI tratti in sede propria gi\u00e0 realizzati.\nI tratti di ciclabile in sede propria (ossia su pista ciclabile separata dalla strada ordinaria) finora realizzati nella Valle del Tronto vanno dal comune di Monteprandone al comune di Colli del Tronto, attraversando il comune di Monsampolo del Tronto e Spinetoli (nella sua frazione di Pagliare). Altro tratto gi\u00e0 funzionante \u00e8 a Villa Rendina, nel comune di Ascoli Piceno, inaugurato nell'ottobre 2010. A Roma \u00e8 in funzione la ciclabile del Tevere da Castel Giubileo (Roma), in prossimit\u00e0 del raccordo Anulare, verso il centro di Roma (ciclabile Tevere Nord) e prosegue fino all'altro estremo del raccordo Anulare (localit\u00e0 Mezzocammino) percorrendo la ciclabile Tevere Sud.\nI tratti in sede propria di prossima realizzazione.\nI tratti di cui si prevede la realizzazione a breve termine \u00e8 il completamento del tratto da Ascoli Piceno al mare (Porto d'Ascoli). Inoltre \u00e8 prevista la realizzazione della Roma-Ostia."}
{"id": "3190683", "revid": "339392", "url": "https://it.wikipedia.org/wiki?curid=3190683", "title": "Skoda 305 mm Model 1911", "text": ""}
{"id": "3190686", "revid": "201167", "url": "https://it.wikipedia.org/wiki?curid=3190686", "title": "Enea Silvio", "text": "Enea Silvio (in latino \"Aeneas Silvius\") \u00e8 il terzo dei mitici re albani e, secondo la leggenda, \u00e8 nipote di Ascanio e nipote di Enea in quanto figlio di Silvio figlio di Lavinia, figlia di Latino e seconda moglie di Enea.\nPur non essendo citato da Ovidio nei re albani, Dionigi di Alicarnasso gli attribuisce un regno di circa 31 anni (presumibilmente fra il 1112 a.C. ed il 1081 a.C.) . Secondo Dionigi e Livio, il suo erede al trono \u00e8 nominato Latino Silvio (in latino \"Latinus Silvius\")."}
{"id": "3190688", "revid": "633110", "url": "https://it.wikipedia.org/wiki?curid=3190688", "title": "Storia del Calcio Foggia 1920", "text": "Di seguito viene trattata la storia del Calcio Foggia 1920 fino ai nostri giorni.\nLe origini.\nPrima della prima guerra mondiale.\nLa Daunia.\nStoricamente, la prima formazione di cui si ha notizie nella provincia di Foggia \u00e8 la \"Daunia\", fondata nel 1909; la casacca ufficiale era a strisce bianconere e la seconda maglia era rosa. Il campo di gioco era un campetto di periferia, nella zona che oggi corrisponde al Tiro a Segno.\nLe polisportive Sardegna e Calciatori.\nNel 1911 a Foggia erano nate l'\"U.S. Sardegna\" e l'\"Unione Sportiva Calciatori\".\nL'U.S. Sardegna prese il suo nome da Marinucci, un sardo figlio del preside dell'Istituto Magistrale.\nL'Unione Sportiva Calciatori, che vestiva una maglia bianca a strisce nere orizzontali, vinse il 26 maggio 1912 la \"Coppa Citt\u00e0 di Foggia\", battendo il Bari 1-0. Peppino Comei, foggiano proveniente da Firenze, viene acquistato dall'Unione Sportiva Calciatori insieme ai fratelli Tiberini, provenienti da Milano; il minore dei due torner\u00e0 in Lombardia.\nL'Atleta.\nQuest'ultimo, a Milano, pensa di fondere le due squadre foggiane: l'U.S. Sardegna e l'Unione Sportiva Calciatori: da quest'unione nacque nel 1912 la polisportiva \"U.S. Atleta\", in maglia bianca, capeggiata dal presidente Gustavo Nannarone.\nIl suo esordio \u00e8 un derby giocato nel campo di Pila e Croce, campo casalingo, contro il \"Liberty Bari\" finito 2-2. Successivamente l'Atleta vincer\u00e0 un torneo a Bisceglie contro alcune squadre pugliesi. In quegli anni il problema era trovare una sede, infatti prima la societ\u00e0 si riuniva in una piazza prospiciente al Convitto Liceale, che successivamente diventer\u00e0 il Tribunale. Molti atleti e dirigenti cercarono di convincere il podest\u00e0 Mandara per avere dei locali su via Galliani ma il podest\u00e0 rifiut\u00f2. Cos\u00ec alcuni dirigenti occuparono illegalmente il locale, trovandoci una grandissima quantit\u00e0 di mattonelle destinate alla pavimentazione dei marciapiedi; successivamente Mandara cambi\u00f2 idea e l'Atleta ebbe una sede sociale.\nCon l'attentato di Sarajevo nel 1915 verr\u00e0 la tragica parentesi della prima guerra mondiale.\nDopo la grande guerra.\nLa guerra uccise molti calciatori, anche foggiani, ed in quel periodo era molto difficile continuare a pensare al calcio. Nonostante ci\u00f2, grazie alla collaborazione di Gustavo Nannarone si riusc\u00ec a continuare la storia di questo sport, ed a collaborare alla ricrescita del calcio fu l'\"Aviatori Foggia\", una squadra di soldati foggiani della Marina e dell'Aviazione, che si scontr\u00f2 con il \"F.B.C. Liberty\", una formazione barese, pareggiando per 2-2.\nL'U.S. Atleta, che ormai stava conquistando un posto tra le grandi, venne invitata a partecipare a numerose competizioni, come il \"Torneo Pasquale\" a Bari nell'aprile del 1919, primo torneo pugliese del dopoguerra, o il \"Torneo di football a sei di Molfetta\", il 3 ottobre 1919, dove l'U.S. Atleta arriv\u00f2 al quarto posto, perdendo 2-0 per rinuncia la finale per il terzo posto contro la Fulgor A Molfetta. Il 1\u00ba novembre l'Atleta vince 4-0 al campo Madonna della Spiga di Lucera contro lo \"Sporting Club Luceria\". Nel frattempo, a Foggia, viene creata una nuova formazione chiamata \"Vis et Vir\", in maglia gialla, dove milita Renato Sarti, in prestito dall'Atleta. Alcuni componenti dell'U.S. Atleta, intanto, abbandonano la societ\u00e0 per formarne una nuova, la \"Maciste\". Qualche tempo dopo Alfredo Cicolella fonda l'\"U.S. Pro Foggia\". Queste tre squadre, per\u00f2, non avranno molto futuro. Difatti, il 12 maggio del 1920 viene annunciata la fusione in un unico sodalizio, il cui presidente sar\u00e0 il colonnello Carlo Gigliotti.\nEsordi.\nDalla nascita al Foggia delle 3 M.\nIl club fu costituito ufficialmente come \"Sporting Club Foggia\" il 5 luglio 1920.\nIl sodalizio era una societ\u00e0 polisportiva, ovvero erano tesserati non solo calciatori, ma anche pugili, atleti e ciclisti.\nLo Sporting Club Foggia dopo un periodo di inattivit\u00e0 dal 1920 al febbraio del 1922, inizia l'attivit\u00e0 calcistica il 18 marzo 1922, quando viene battuta per 2-0 la 225\u00ba Fanteria, e nella rivincita, tre giorni pi\u00f9 tardi, il 21 marzo 1922 lo Sporting Club Foggia vinse 3-0, con una tripletta di Peppino Comei. Un altro match, sempre con le stesse squadre, fu vinto dallo S.C. Foggia per 5-0. Queste sono le prime partite giocate e vinte, anche se non ufficiali, della squadra di Capitanata.\nVennero scelti come colori sociali il rosso ed il nero, scelti dai fratelli Tiberini, tifosi milanisti.\nLo Sporting Club Foggia si affili\u00f2 alla FIGC il 31 maggio del 1922, e di conseguenza pot\u00e9 partecipare al Campionato Pugliese, ma prima disput\u00f2 alcune amichevoli nel campo casalingo, quello del Parco Comunale, come quella del 18 giugno 1922, dove perse 2-0 contro l'U.S. Biscegliese, o quella del 22 ottobre contro l'\"Andrea Doria Foggia\" dove vinse 4-1, e la rivincita di quest'ultima del 13 dicembre, sempre vinta dallo S.C. Foggia per 2-1. Arriv\u00f2 automaticamente nel girone finale pugliese del campionato di Seconda Divisione 1922-1923 dove arriv\u00f2 direttamente al primo posto, con l'allenatore Roberto Fini.\nNaturalmente lo Sporting Club doveva avere una preparazione atletica, perci\u00f2 organizz\u00f2 alcune amichevoli, come la trasferta a Molfetta, contro la Fulgor, finita 1-1 e con un anticipo di 15 minuti per il malridotto campo di gioco (\u00e8 la prima trasferta rossonera) e la trasferta al \"San Lorenzo\" di Bari contro l'\"U.S. Ferrovieri\", persa per 2-0. Inoltre, organizz\u00f2 un torneo, dove pareggi\u00f2 0-0 con l\"'Ideale Bari\", e vinse a Torremaggiore contro una squadra mista.\nLa squadra venne perfezionata dai primi acquisti in rossonero, come quelli del portiere Raffaele Ferraretti (primo acquisto del Foggia in assoluto), dell'ala Luigi D'Onofrio, e del centravanti Mario Casale dall'\"Andrea Doria-Foggia\", del centromediano Romano dal \"Savoia\", o del terzino Michele Camero dalla Fulgor Molfetta. Da notare che le squadre da cui il Foggia ha prelevato nuovi giocatori sono tutte pugliesi, e specialmente l'Andrea Doria e il Savoia, che sono due squadre foggiane.\nArriva il girone finale e lo Sporting Club esordisce il 9 settembre 1923 in casa contro il Garibaldino Taranto, vincendo per 1-0, in quella che sar\u00e0 la prima gara ufficiale giocata dal Foggia. Il Foggia vince sempre, tranne che a Taranto contro l\"Enotria\", dove pareggia, e viene promosso in prima divisione. Per festeggiare organizza un'amichevole contro il , finalista perdente della finale scudetto, che vince a Foggia per 3-0. Il 28 ottobre, il \"Comitato Regionale Pugliese\", diede la vittoria a tavolino per l'Enotria, nell'ultima gara, poich\u00e9 c'era stata un'invasione di campo che ha portato al prolungamento di 5 minuti della partita, ma il 2 novembre la lega Sud annull\u00f2 il verdetto del Comitato Regionale Pugliese, promuovendo regolarmente il Foggia.\nCos\u00ec promosso nel campionato di Prima Divisione 1923-1924, lo Sporting Clug Foggia cambi\u00f2 presidente, che divenne Carlo Irace, ed inaugur\u00f2 il nuovo campo di \"Pila e Croce\" il 18 novembre nel match contro l'Ideale Bari vinto 2-0 dagli ospiti, ma successivamente il risultato non fu convalidato per un errore arbitrale, ovvero sospese la partita per 23' al 13 minuto di gioco per la rottura del pallone, ed al posto di continuare la partita, ne ricominci\u00f2 un'altra da capo, facendo durare il tempo di gioco complessivamente a 103 minuti, ed ovviamente lo Sporting Club chiese di annullare la gara, riuscendoci. Alla fine del girone, per\u00f2, arriv\u00f2 con due punti al sesto ed ultimo posto. Tuttavia, si apr\u00ec una sottile speranza per il Foggia di rimanere in prima divisione, dato che il Comitato Regionale Pugliese concesse uno spareggio promozione/retrocessione all'ultima della prima divisione ed alla prima della seconda divisione, ovvero lo Sporting Club Foggia ed il \"F.C. Bari\". Lo spareggio fin\u00ec 2-1 per il Foggia, ma il Bari reclam\u00f2, poich\u00e9, dato che era stato promosso sul campo, doveva essere promosso a tutti gli effetti, ed infatti ebbe la meglio la societ\u00e0 barese.\nNella stagione 1924-1925 il presidente fu Vincenzo Gaito ed il campionato non doveva essere disputato, poich\u00e9 la sola squadra iscritta, lo S.C. Foggia fu ammessa direttamente allo spareggio promozione/retrocessione con l'U.S. Ideale di Bari, spareggio che non fu disputato per rinuncia del Foggia. Si era verificata la stessa situazione dell'anno precedente ed il Foggia sembrava in procinto di essere promosso; alla compilazione dei quadri stagionali 1925-26 non fu per\u00f2 ammesso direttamente a disputare la Prima Divisione Pugliese, poich\u00e9 il Comitato Regionale Pugliese aveva iscritto verso la fine di giugno il F.B.C. Lecce. Quindi il Foggia vinse l'andata in casa per 4-0, ma il ritorno fu vinto dal Lecce per 2-1. Sul campo neutro del San Lorenzo di Bari, il Foggia sconfisse nello spareggio promozione il Lecce, grazie a una doppietta di Peppino Comei, promuovendo nuovamente la squadra rossonera in prima divisione.\nNel campionato successivo di Prima Divisione, il campionato 1925-1926, il Foggia, con il nuovo presidente Pietro De Vita e l'entrata in societ\u00e0 del nuovo segretario Medardo D'Angi\u00f2 (ruolo che abbandoner\u00e0 solamente nel 1961, con la sua morte), nonostante avesse fatto acquisti come quello di Edmondo Della Valle arriv\u00f2 ultimo con 2 punti, venendo perci\u00f2 nuovamente retrocesso in quella che ora era divenuta \"Prima Divisione\" (secondo livello del calcio italiano). Questo accadde perch\u00e9 il Foggia aveva tesserato irregolarmente un giocatore, Oscar Varola, quindi le ultime tre gare di campionato vennere dichiarate perse a tavolino. Nell'esordio del 22 novembre 1925, pareggiando contro l'Ideale per 0-0, il Foggia ha inaugurato il nuovo campo di via Ascoli (non ancora completato del tutto). Intanto, viene creata la formazione \"Foggia B\", ovvero le riserve, che disputano campionati diversi da quelli della squadra maggiore.\nNella stagione 1926-1927 disput\u00f2 il girone D della Prima Divisione Sud, e con l'emanazione della carta di Viareggio, il Foggia pu\u00f2 acquistare due stranieri, ma pu\u00f2 schierarne solo uno a partita, comprando cos\u00ec l'ungherese \"Babaj\", un centromediano, che corrisponde al primo straniero della storia del Foggia, ed inoltre furono acquistati Giosu\u00e8 Poli e Giovanni Visentini dalla Fulgor di Molfetta. Questi, si dimostreranno i giocatori pi\u00f9 importanti nella stagione, soprattutto Poli, anche campione italiano di pentathlon nel 1928, vicecampione di decathlon, e nuotatore professionista. Inoltre, l'ala Raffaele Costantino, che successivamente vestir\u00e0 la maglia azzurra, venne scartato dal Foggia, dopo aver giocato solo due amichevoli, la prima vinta, contro la Bagnolese, e la seconda pareggiata 1-1 con gol di Babaj su punizione, nel primo incontro assoluto contro il Napoli.\nIl campionato inizia bene, ma le cessioni di alcuni giocatori, come Babaj, indeboliscono la squadra. Un esempio di ci\u00f2 fu la trasferta contro la Libery di Bari, sospesa per oscurit\u00e0 sull'1-1, e che venne cominciata con 42 minuti di ritardo, senza Visentini ed Alessandro Sarti, che non erano presenti per un incidente d'auto, e per queste mancanze, la partita venne giocata dal Foggia in 10 uomini (8 giocatori titolari, una riserva, e Migotti per solo 20 minuti). Intanto divenne sempre pi\u00f9 importante nel Foggia la figura del portiere Renato Sarti, detto \"il divo\", ad un passo dalla convocazione nazionale.\nA fine campionato il Foggia arriv\u00f2 settimo, ma a seguito alle esclusioni dal campionato di Ilva Bagnolese, Casertana e Pro Italia Taranto arriv\u00f2 effettivamente quarto.\nNella stagione 1927-1928 il Foggia ebbe un nuovo presidente, Giovanni Sarti, ed una nuova figura, quella del giocatore-allenatore, interpretata da Severino Rosso, e nuovi acquisti importanti come quelli di Giovanni Storchi e Ettore Zini. L'esordio nel derby d'Apulia col Bari fu sfavorevole, ma la stagione si rianim\u00f2 presto, infatti il Foggia pieg\u00f2 la , e vinse il derby di ritorno. Per quella occasione era presente sugli spalti il commissario tecnico della nazionale Augusto Rangone, per visionare Renato Sarti del Foggia e Raffaele Costantino del Bari. Tuttavia i dirigenti foggiani, dato che Costantino era un militare, contattarono un maresciallo che gli imped\u00ec di giocare. Dopo una vittoria in trasferta contro il Tivoli, il Foggia non continu\u00f2 a brillare, ed alla fine arriv\u00f2 quarto in \"Prima Divisione Sud\".\nIl 19 giugno dello stesso anno si fuse con il \"Velo Club\" e cambi\u00f2 la denominazione in \"Unione Sportiva Foggia\".\nLa stagione successiva il Foggia non disput\u00f2 la seconda divisione, ma un campionato speciale, il campionato meridionale. Il presidente inizialmente era Pasquale De Biase, ma poi divenne Luigi Turtur. Il campo di via Ascoli cambi\u00f2 il nome in \"Sportivo del Littorio\", e fu cambiato l'allenatore, che divenne Severino Rosso. Inoltre venne allestita un'importante campagna acquisti, dall'Ambrosiana-Inter furono acquistati Giuseppe Giustacchini ed Ettore Mussi, e dal Viareggio fu preso Giovanni Pavanello, che diventer\u00e0 uno dei pi\u00f9 grandi cannonieri del Foggia, ma fu ceduto Edmondo Della Valle alla Juventus, e Giosu\u00e8 Poli smise di giocare. Il campionato fu un testa a testa tra Foggia e Pippo Massangioli, e and\u00f2 cos\u00ec bene che il Foggia organizz\u00f2 un'amichevole casalinga contro il Wacker Wien finita 2-1 per gli austriaci. Alla fine, il Foggia e il Pippo Massangioli terminarono il girone entrambi a 19 punti, e il successivo spareggio tra queste ultime fin\u00ec 1-1. Tuttavia, la Federazione ammise entrambe le squadre al girone finale, che per\u00f2 and\u00f2 male per il Foggia, che fin\u00ec terzo, battendo solo il Palermo per 2-0. L'unica soddisfazione fu per il portiere Renato Sarti, che in estate fu chiamato dall'allenatore Carlo Carcano per un provino nell', dove a Zurigo par\u00f2 un rigore a Max Abegglen.\nNella successiva stagione di Prima Divisione, gestita dal \"Direttorio Meridionale\", il Foggia cambi\u00f2 nuovamente allenatore, che divenne l'ungherese B\u00e9la K\u00e1roly, primo allenatore straniero sulla panchina rossonera. Inoltre, Renato Sarti fu a un passo dalla convocazione con l'Italia per il match contro la Svizzera, dove all'ultimo giorno fu preferito Ezio Sclavi, suscitando clamore tra i giornali, come \"Il Piccolo\" (ora Il Giornale d'Italia). All'inizio della stagione il Foggia acquist\u00f2 Eligio Vecchi dal Mantova e Alfredo Marchionneschi dalla , pallino dell'allenatore Karolj. Il pre-campionato fu buono, infatti su cinque partite non arriv\u00f2 neanche una sconfitta. Anche il campionato inizi\u00f2 bene, addirittura il Foggia realizz\u00f2 5 gol al portiere della nazionale e del , Clemente Morando. Contro il Macerata successe uno strano episodio. Infatti Marchionneschi segn\u00f2 un rigore, che per\u00f2 l'arbitro volle far ripetere, cos\u00ec fu ripetuto, ma da Vittorio De Rosa, che dopo la respinta del portiere mise il pallone in rete. Ma l'arbitro Trama di Torre Annunziata, convinto che De Rosa avesse preso la traversa, non convalid\u00f2 il gol, e mentre i giocatori del Foggia continuavano a protestare, Filippi del Macerata and\u00f2 in rete, e l'arbitro convalid\u00f2 il gol. Cos\u00ec il Foggia present\u00f2 reclamo e ottenne di giocare una ripetizione, poi vinta dal Macerata 3-2. La partita pi\u00f9 importante della stagione fu vinta in trasferta contro il Cagliari per 1-0, ma in seguito il Foggia non continu\u00f2 a brillare particolarmente, addirittura finendo in crisi. La crisi termin\u00f2 quando i rossoneri riuscirono a battere in casa il Palermo per 2-1. Alla fine del campionato il Foggia arriv\u00f2 secondo, a pari punti con la (che poi fallir\u00e0) e il Messina.\nNel 1930 fu composto il primo inno del Foggia.\nLa stagione 1930-1931 inizi\u00f2 con un'amichevole casalinga contro il Bohn Sport Club di Budapest, invitata da Karolj, e finita 3-0 per gli ospiti. Il campionato inizi\u00f2 bene, infatti l'esordio a Brindisi fu molto convincente: il Foggia vinse 7-2 con 5 gol di Marchionneschi. Ma dopo il ritiro di Renato Sarti il 9 novembre 1930 nella partita contro il finita 3-2 per i rossoneri, il Foggia smise di brillare. In sua sostituzione arriv\u00f2 Giuseppe Baldi, e in seguito, nonostante i 27 goal di Marchionneschi, il Foggia fin\u00ec il campionato terzo in classifica.\nIntanto i giocatori del Foggia divennero per tutti i \"Satanelli\", grazie al giornalista Mario Taronna.\nQualcosa cambi\u00f2 nell'anno dopo, nella stagione 1931-1932. Venne effettuata una grande campagna acquisti, e furono acquistati Aldo Bedogni, Raggio Montanari, Arduino Marchetti e Antonio Silgich, inoltre ad inizio ottobre il presidente cambi\u00f2 e divenne Ferdinando Nardella.\nIl Foggia disput\u00f2 un buon campionato, ma verso fine febbraio, con i momenti bui di Aldo Bedogni e Raggio Montanari, fin\u00ec a met\u00e0 classifica. Nonostante ci\u00f2 la squadra comp\u00ec un autentico miracolo, arrivando seconda in classifica, a tre punti dal , e di conseguenza si qualific\u00f2 al girone A della fase finale.\nNella fase finale il Foggia arriv\u00f2 sempre secondo, sfiorando la promozione per un punto, che invece conquist\u00f2 il Grion Pola.\nIn questa stagione l'attaccante Alfredo Marchionneschi segn\u00f2 29 gol stabilendo il record di marcature in un campionato per il Foggia, e con Montanari e Marchetti form\u00f2 il celebre \"Foggia delle 3 M\". Di questo trio ben 71 furono le reti sulle 94 totali del Foggia.\nLa promozione in B del '33 e la serie cadetta.\nIl Foggia stava man mano crescendo, e le cose stavano cambiando. Nella stagione 1932-1933 fu cambiato l'allenatore, che divenne Tony Cargnelli. Inoltre vennero ceduti Marchionneschi e Marchetti, protagonisti della stagione precedente, che furono sostituiti da Antonio Bellotti. Un ulteriore acquisto fu quello di Fioravante Baldi, poi titolare del Grande Torino.\nLa stagione inizi\u00f2 con un 6-0 casalingo al Tosi Taranto, e con una vittoria esterna per 2-0 contro le riserve del Bari. Fu disputata anche un'amichevole contro la prima squadra del Bari il 28 ottobre 1932, per celebrare il decimo anniversario del Regime Fascista, che fin\u00ec 5-1 per il Foggia, con una tripletta di Montanari, mentre per il Bari segn\u00f2 l'ex Marchionneschi. La prima sconfitta arriv\u00f2 solamente alla nona giornata, contro le riserve del Napoli, ma col mercato di riparazione il Foggia si rinforz\u00f2 ulteriormente con l'ala Giorgio Pitacco, e le sconfitte a fine stagione saranno solamente tre.\nIl Foggia arriv\u00f2 primo in classifica, qualificandosi per il girone finale. L'inizio fu pessimo, infatti venne sconfitto a Ferrara contro la SPAL, ma con le vittorie sul e nel girone di ritorno sulla SPAL, il Foggia con 5 punti vinse il girone finale, e cos\u00ec i rossoneri dopo vari tentativi tornarono finalmente in Serie B.\nIl Foggia era riuscito a partecipare al campionato di Serie B 1933-1934, ma prima vennero cambiate molte cose. Per questioni economiche, il presidente cambi\u00f2, e divenne Paolo De Tullio, inoltre Tony Cargnelli and\u00f2 ad allenare il Bari, ed il Foggia chiam\u00f2 come allenatore Engelbert K\u00f6nig, ex Milan.\nSul fronte acquisti il Foggia richiam\u00f2 Arduino Marchetti dal Novara, compr\u00f2 i due attaccanti Attilio Sudati e Benedetto Benedetti, ed il laterale Bruno Kazianka, ma cedette Bellotti, Montanari e Silgich.\nNel campionato si succedettero prestazioni altalenanti, ma alcune di queste furono importanti, come la vittoria contro il Grion Pola per 6-2, oppure il derby casalingo contro il Bari degli ex Cargnelli e Marchionneschi vinto dai rossoneri per 2-1.\nIl Foggia termin\u00f2 il girone B del campionato al settimo posto.\nNella stagione 1934-1935 arriv\u00f2 un altro cambio di presidenza, Paolo De Tullio venne sostituito da Giovanni Quarato, ed anche l'allenatore Koenig, come Cargnelli, and\u00f2 al Bari; ad allenare il Foggia fu chiamato un altro austriaco, Silvio Stritzel. Ritorn\u00f2 Montanari, che fu l'unico acquisto degno di nota, poich\u00e9 gli altri giocatori acquistati, come Alberto Rosso, Vittorio Torti e Arturo Boniforti, erano solo giovani. Ci furono molte cessioni, infatti entrambi i portieri se ne andarono, Giuseppe Baldi alla Pistoiese e Aristide Bossi alla , inoltre Aldo Bedogni fu ceduto alla , Bruno Kazianka al Manfredonia, Fioravante Baldi al Torino e Arduino Marchetti alla Torres Sassari. A causa di tutte queste cessioni il Foggia non disput\u00f2 un grande campionato, e verso la fine di ottobre, dopo quattro sconfitte di fila e prima del derby col Bari, Stritzel fu esonerato, e sostituito da Giovanni Battista Rebuffo. Il suo esordio fu convincente, il Foggia vinse 3-1 il derby, ma nelle partite seguenti continu\u00f2 a deludere. I rossoneri, disputando un buon girone di ritorno, dove conquistarono 17 dei 29 punti totali, furono costretti ad andare agli spareggi contro la Cremonese. Entrambi gli spareggi vennero disputati in campo neutro, il primo ad Ancona e fin\u00ec 1-1, mentre il secondo a Fano ed il Foggia vinse 1-0 grazie ad un gol di Benedetto Benedetti.\nSecondo la classifica il girone B della serie cadetta venne terminato all'ottavo posto.\nDalla retrocessione in Serie C alla seconda guerra mondiale.\nNella stagione 1935-1936 il Foggia \u00e8 costretto a vendere per motivi economici, e cedette al Torino Attilio Sudati, e Raggio Montanari al Livorno ottenendo in totale 65.000 lire. Per rinnovare la squadra, la presidenza compr\u00f2 Giuseppe Cal\u00f2 e Riccardo Di Santo dal , Luigi Torti dal e Marco Lorini dalla Sanremese. La mediana fu affidata al giovane Vincenzo Marsico, che la stagione precedente era stato schierato solo 2 volte, ma che poi diverr\u00e0 uno dei simboli del Foggia. Inoltre cambi\u00f2 anche l'allenatore, che divenne Wilmas Wilhelm, tecnico ungherese. La stagione inizia male, durante Novara-Foggia, finita 4-2 per i piemontesi l'ala Cal\u00f2 si infortuna, provocandosi la lacerazione dei tendini. Il Foggia tenta di sostituirlo provvisoriamente con Alfredo Galante, giovane della primavera, e poi definitivamente con Dante Rossi, acquistato dal . Dopo un girone d'andata alquanto anonimo, venne quello di ritorno abbastanza disastroso. Infatti al Foggia vennero inflitte quattro sconfitte di fila, che influirono sulla posizione finale in classifica. A fine girone si trovano tredicesimi a 28 punti: Viareggio, Foggia, e Pistoiese. L'ultima opportunit\u00e0 per rimanere in serie cadetta furono gli spareggi. Contro il Viareggio a Roma fin\u00ec 2-0 per i toscani, contro la Pistoiese sempre a Roma fin\u00ec addirittura 6-0 per gli avversari e la partita di Fano contro la SPAL non fu neanche giocata per la matematica retrocessione del Foggia. Dopo tre anni di Serie B il Foggia retrocesse in Serie C. L'unica soddisfazione di quella stagione arriv\u00f2 nei derby di Coppa Italia, dove nel doppio confronto i rossoneri eliminarono il Taranto nelle qualificazioni (1-1 a Taranto e 2-1 a Foggia), ma nei sedicesimi vennero eliminati in casa dalla Roma per 4-0.\nIl ritorno in Serie B avvenne dopo otto anni in Serie C, infatti in quelle stagioni il Foggia ebbe prestazioni molto altalenanti.\nPer la stagione 1936-1937 l'allenatore ritorn\u00f2 B\u00e9la K\u00e1roly, che l'ultima stagione \u00e8 stato l'allenatore del Taranto.\nPurtroppo le pessime condizioni economiche e la discesa in serie C costrinsero, come l'anno precedente, ad effettuare un gran numero di cessioni, tra le quali quella di Luigi Torti al Genoa, di Ettore Mussi al , di Pietro Lav\u00e8 al Lecce, di Giuseppe Cal\u00f2 al Molfetta, di Benedetto Del Re al , di Arturo Boniforti alla SPAL oppure quella di Riccardo Di Santo al Manfredonia. Inoltre la bandiera Giovanni Pavanello smise di giocare. La squadra non venne rivoluzionata con grandi acquisti, ma tuttavia vennero comprati il terzino oriundo Arcangelo Di Reda, il laterale Francesco Maggiori e le mezze ali Alido Chiaruttini e Armando Creziato (poi allenatore dell'Acireale).\nLa Coppa Italia 1936-1937 finisce alla seconda giornata eliminatoria, infatti la compagine rossonera dopo aver eliminato nel turno preliminare il Benevento per 2-0 e la Bagnolese per 4-0, si ferm\u00f2 a Molfetta dove perse 5-2 con tripletta dell'ex Giuseppe Cal\u00f2.\nIl girone E ha ben tre formazioni della provincia di Foggia, infatti, oltre ai rossoneri ci sono il Cerignola ed il Manfredonia. Il sogno del ritorno in serie B sembra avvicinarsi con la vittoria sul per 1-0, dove il Foggia, secondo in classifica, \u00e8 a due punti dal primo posto. Il match successivo \u00e8 il derby di Capitanata contro il Manfredonia, il primo in assoluto della loro storia, che finisce 1-1, con i sipontini che agguantarono il pareggio negli ultimi minuti. Comunque il pensiero di un ritorno in serie cadetta rimane costantemente vivo, soprattutto grazie al supporto dei tifosi che aumentarono, e addirittura nella gara contro il Tosi Taranto del 14 marzo 1937 lo stadio fu aperto per la prima volta anche alle donne (anche se accompagnate).\nTuttavia i desideri del ritorno in serie B vennero placati con la sconfitta in casa per 3-0 ad opera della e con la seguente sconfitta esterna a Cerignola per 2-1. Poche furono le restanti vittorie come quella sul Lecce per 4-0. Il campionato finisce al quinto posto, davanti ai propri tifosi, costretti a vedere una sconfitta casalinga con il Taranto appena promosso per 5-2.\nLa stagione successiva, la 1937-1938 fu un'altra rivoluzionaria. Ad allenare la squadra fu chiamato Angelo Benincasa, e a fine agosto venne nominato dal segretario della Federazione dei Fasci di Combattimento come nuovo presidente Luigi Sbano. Vennero ceduti Dante Rossi al Padova, Ubaldo Narducci al Bari, e Vito Natale Labate e Arcangelo Di Reda allo Spolettificio Torre Annunziata. Gli acquisti furono solo quello di Adelchi Fariello, di ritorno dopo il prestito al Manfredonia, e di Vasselli, un pilota romano che lavorava all'Aeroporto di Amendola.\nNonostante i satanelli avessero disputato un grande girone d'andata finito alla quinta posizione, il girone E venne terminato al nono posto con 20 punti, a causa dello scarso girone di ritorno, nel quale i rossoneri subirono quattro sconfitte nelle ultime cinque partite e conquistarono solamente 7 punti. La causa di questo scarso girone di ritorno furono le partenze di Armando Creziato e Luciano Valenti per gli arruolamenti nell'esercito, ma soprattutto il clamoroso comportamento di Fariello, che dopo l'intervallo contro il Popoli, non torn\u00f2 in campo per una lite con Benincasa, lasciando il Foggia in inferiorit\u00e0 numerica, e poi facendolo perdere per 3-0.\nNonostante i buoni propositi, i successivi campionati furono deludenti.\nNel campionato 1938-1939 il presidente era diventato Luigi Ippolito, famoso a Foggia per essere stato presidente dell'Unione Commercianti di Foggia per 30 anni e vicepresidente della Confindustria di Foggia per 12, e successivamente presidente della fiera di Foggia nel 1953. Le disponibilit\u00e0 economiche sembrano aumentarsi con la vicina cessione di Vincenzo Marsico al Milan, ma i milanesi offrono solo 20\u00a0000 lire, il Foggia chiede il doppio, ed il trasferimento viene annullato. A bilanciare le poche cessioni ci sono i pochi acquisti, di Luigi Caruso e di Giuseppe Serio dal Palermo, di Ermenegildo Soci dal Rimini, e di Ilio Ganni dal Livorno, che con sole quattro presenze ed un gol lascer\u00e0 la squadra in anticipo. Inoltre arriva anche Walter Del Medico, il quale, a 18 anni, disputa due partite, ma che poi dal 1942 al 1944 vestir\u00e0 un'altra casacca rossonera, quella del Milan. Cinque sconfitte di fila aprono il campionato, che tra l'altro sono tutte in trasferta perch\u00e9 nel campo \"Sportivo del Littorio\" viene realizzata una tribuna da 2000 posti ed una pista di atletica. Per cercare la vittoria il Foggia si affida a tutto, e vengono usate diverse strategie scaramantiche, come quella di usare una maglia verde contro il Mater, ma purtroppo questa idea si riveler\u00e0 fallimentare. La prima vittoria del campionato arriva solo a dicembre nel derby di Capitanata contro il Manfredonia. Nel mercato di riparazione i satanelli acquistano il giovane attaccante Gilberto Zappaterra, che recuperer\u00e0 lo svantaggio, e portando alla vittoria il Foggia per tre volte di fila. Tuttavia a causa del pessimo girone d'andata il Foggia non riesce ad evitare il nono posto.\nNel luglio del 1939 l'Unione Sportiva Foggia diventa \"Unione Polisportiva Foggia\", infatti la societ\u00e0 si dedica anche atletica, al ciclismo, alla pallacanestro, al pugilato, alla scherma ed al tennis.\nLa situazione del Foggia non era delle migliori, e per la stagione 1939-1940 il presidente diventa Enea Farina e Benincasa passa al Brindisi, dal quale arriva il nuovo allenatore del Foggia, Istv\u00e1n F\u00f6gl, ex allenatore dell'Udinese. Tra gli acquisti \u00e8 da segnalare il ritorno di Dante Rossi, e tra le cessioni quelle di Caruso e della giovane promessa Del Medico. L'esordio in Coppa Italia non \u00e8 dei migliori, i rossoneri vengono sconfitti dal Brindisi di Benincasa per 5-1. Tuttavia, un'altra perdita si abbatte sul Foggia, \u00e8 quella del terzino Raffaele De Meo, chiamato alle armi. Non arriva nessuna vittoria, fino a che il 23 novembre il presidente Farina se ne va, e viene sostituito da Oscar Taronna. La vittoria arriva soltanto alla nona giornata, ma sembra ripetersi lo stesso campionato dell'anno precedente, ed a gennaio la dirigenza rinforza la squadra acquistando Giuseppe Bradaschia, che in 16 gare segna 13 reti. Grazie a lui il Foggia riesce a salvarsi, ed arriva al nono posto a 29 punti a pari merito con il Brindisi.\nIl 12 maggio 1940 viene celebrato il ventesimo anniversario della fondazione del Foggia, in una giornata che inizia con delle gare sulla pista di atletica, ma che poi finisce con una partita, finita 0-0, tra due squadre di veterani del Foggia, una capitanata da Giuseppe Comei, ed un'altra da Giosu\u00e8 Poli, e con un arbitro d'eccezione, Roberto Fini.\nLa seconda guerra mondiale era appena iniziata, ma il calcio non si ferma. La stagione 1940-1941 inizia con il presidente reggente Roberto Fini, che \u00e8 costretto a cedere ben 33 giocatori, e a prelevare giocatori dalla seconda e dalla terza squadra. Il 30 luglio viene eletto il presidente, Filippo Guglielmi, che porter\u00e0 al Foggia il nuovo allenatore, Ferenc Plemich, un altro ungherese. Nell'immediato inizio di campionato il Foggia perde Chiaruttini, che va al Vicenza, e gli acquisti sono solo giovani provenienti da formazioni locali come la \"Falcone-Foggia\". I giornalisti lo chiamano il \"Foggia delle 3 B\", di Ernesto Bert\u00e8, di Giuseppe Bradaschia e di Giovanni Bratta, e sembra poter essere una squadra in grado di puntare alla promozione. Il Foggia ha un inizio altalenante, 2 vittorie e 2 sconfitte, ma Plemich lascia la squadra al suo predecessore, Istv\u00e1n F\u00f6gl. Il Foggia continua con le sue prestazioni altalenanti, ed a fine dicembre F\u00f6gl se ne va, e ritorna Plemich come allenatore del Foggia. Il Foggia ha solo due giocatori non originari della Daunia, Soci e Bradaschia, che verranno anche ceduti nel mercato di riparazione. Ma alcuni giocatori come Umberto Caputo o Antonio Ragno contribuiscono al peggioramento del Foggia, perch\u00e9 si fanno squalificare, il primo per sei mesi, il secondo per un anno, per aver giocato una partita con un nome ed un cartellino falso. Il Foggia finisce la stagione al decimo posto in classifica, con un punto di penalizzazione per aver rinunciato a giocare l'ultima partita a Siracusa.\nRoberto Fini torna presidente per la stagione 1941-1942, ed assume come tecnico Angelo Benincasa, ritornato a Foggia. Il Foggia \u00e8 ancora un prodotto di giocatori locali, le poche cessioni si equilibrano con i pochi acquisti, la maggior parte dei quali provenienti da Foggia. L'inizio campionato \u00e8 da dimenticare, nelle prime sei partite arriva solo un punto, la prima vittoria arriva a dicembre in una gara esterna contro il Potenza, ma sar\u00e0 solo una piccola soddisfazione in un mare di ulteriori sconfitte, come quella contro il finita 5-2, con una doppietta dell'ex Sudati. Nel girone di ritorno l'andamento cambi\u00f2 sensibilmente, il Foggia miglior\u00f2, ma non riusc\u00ec ad andare oltre il decimo posto.\nPer la stagione 1942-1943 il presidente cambi\u00f2 un'altra volta, e divent\u00f2 Alceo Gigli. Benincasa venne confermato, e la squadra dopo diverse stagioni, torna ad acquistare elementi di spessore, come quello di Paolo Todeschini o di Walter Zironi, entrambi ex giocatori di serie A. Un altro acquisto importante \u00e8 quello dell'ala goleador Lischi, che dopo aver segnato in trasferta al Brindisi usc\u00ec dal campo e lasciando il Foggia in dieci uomini, costretto a subire la rimonta della squadra salentina. Con questi innesti il Foggia riesce ad arrivare quarto in classifica, mantenendo il passo di Lecce, Taranto e Cosenza. La guerra lascia il segno anche nel calcio, infatti muoiono Antonio Ragno, ucciso in Africa mentre pilotava un carro-armato, e Walter Zironi, ucciso dai nazisti.\nA causa della seconda guerra mondiale, che ha portato a Foggia morte e violenza, la compagine rossonera fu costretta a fermarsi per due anni.\nIl Foggia del dopoguerra.\nLa ripresa post-bellica.\nDurante la guerra il calcio giocato \u00e8 pochissimo, ed a Foggia le squadre in attivit\u00e0 sono poche, come la Nuova Daunia oppure la formazione dell'Aeronautica, che nell'aprile del 1943 affront\u00f2 a Foggia la rappresentativa tedesca.\nIl campo \"Sportivo del Littorio\" nel 1946 venne intitolato alla memoria di Pino Zaccheria, un cestista foggiano morto a Tirana sul fronte greco-albanese.\nCos\u00ec, dopo lo stop causato dalla guerra, il Foggia partecipa ad uno dei tanti campionati bellici, il \"Campionato Dauno\", che i rossoneri vinceranno il 2 settembre 1945 nel match di San Severo contro il Lucera ai supplementari.\nSolo pochi giorni pi\u00f9 tardi il Foggia si fuse con il \"G.S. Cartiera\" e cambi\u00f2 la denominazione in \"IPAS Foggia\" (\"Istituto Poligrafico Associazione Sportiva Foggia\").\nNella stagione 1945-1946 Roberto Fini torna presidente, ed il Foggia dopo la guerra si iscrive al campionato di Serie C, ma i costi per qualunque cosa sono elevati, e il Foggia riesce ad acquistare soltanto Nevio Giangolini. Tuttavia, saranno importanti anche Attilio De Brita e Guido Citarelli, adesso giovani, ma che poi saranno colonne fontamentali dei satanelli, e nel caso di Citarelli, successivamente, del Bari. Il campionato inizia benissimo, viene battuta anche la capolista Lecce, ma nel mese di marzo nel derby con l'Audace Taranto i tifosi dello Zaccheria invadono il campo all'87' sull'1-1. L'aggressione continu\u00f2 anche negli spogliatoi, e i risultati saranno pessimi: l'arbitro e dei giocatori dell'Audace sono finiti in ospedale, e la Commissione Disciplinare squalifica lo Zaccheria per ben 10 mesi. Il Foggia termina di nuovo quarto, ma, nonostante la sua posizione in classifica, con le nuove riforme di ampliamento dei campionati, il Foggia aveva le carte in regola per ipotizzare una promozione per meriti sportivi.\nNell'attesa del verdetto finale, il Foggia ritorn\u00f2 ad essere l'\"Unione Sportiva Foggia\", ed ebbe come commissario straordinario Luigi Formica, ed intanto venne annullata la squalifica dello stadio.\nA livello economico i rossoneri ebbero solo l'appoggio economico dell'Unione dei Vinai, del concerto bandistico e del Conservatorio Umberto Giordano.\nSuccessivamente, il 7 luglio, alla compilazione dei quadri stagionali, la \"lega Centro-Sud\" ammise il Foggia per meriti sportivi alla Serie B 1946-1947.\nGrazie al ripescaggio, per la stagione 1946-1947, i rossoneri poterono riprendere in grande stile l'attivit\u00e0 sportiva, partecipando al girone C della serie cadetta.\nIl presidente definitivo divenne Antonio Frezza, che scelse come allenatore Pietro Andreoli.\nGli acquisti furono necessari per competere con le altre squadre, tra i quali ci sono quelli del portiere Antonio Bisson dal , del centromediano Luigi Buin dalla Bonifacese, della mezzala Giovanni Calvani dal Bari, del laterale Antonio Maran dal Padova, delle ali Michele Catalano dal Molfetta e Antonio Spatuzzi dall'Asti.\nLe possibilit\u00e0 economiche aumentano, e per la prima volta vengono introdotti a bordocampo i cartelloni pubblicitari.\nQuell'anno comparve nel girone del Foggia una nuova formazione foggiana, il \"Foggia Incedit\", la squadra della Cartiera di Foggia (vedi Gruppo Sportivo Incedit), i cui i colori erano giallo-blu.\nIl 19 settembre nacque il giornale \"Il Satanello\", creato dal giornalista Mario Taronna, e che seguiva particolarmente la squadra rossonera.\nIn campionato, nonostante un buon inizio, dove i rossoneri riuscirono a battere anche la capolista con un gol di Spatuzzi, il Foggia non disput\u00f2 un gran girone di ritorno, ed arrivato al penultimo posto in classifica, la dirigenza fu costretta ad esonerare Andreoli, per chiamare Raffaele Costantino, che il Foggia clamorosamente scart\u00f2 quando era un giocatore.\nCon Costantino il Foggia ritorn\u00f2 alla vittoria, fino ad arrivare alla gara salvezza in trasferta contro il . Al 78', sull'1-1, Venditto, giocatore del Catanzaro, colpisce la palla, che colpisce il palo, e torna in campo, e tra lo stupore di tutti l'arbitro convalida la rete, facendo scoppiare una rissa, e successivamente la gara verr\u00e0 vinta 2-0 a tavolino dal Catanzaro. Un altro torto arbitrale verr\u00e0 eseguito ai danni del Foggia la settimana successiva, infatti, nella gara casalinga contro il Palermo, al 90' non viene dato un evidente rigore al Foggia, condannando cos\u00ec il Foggia alla retrocessione.\nIl Foggia arrivando quattordicesimo nel girone, fu nuovamente retrocesso in serie C.\nInoltre, a causa degli scontri di Catanzaro, la Lega Nazionale escluse il Foggia da ogni gara ufficiale fino al 31 luglio 1948.\nNel luglio del '47, dopo varie proteste dei tifosi foggiani, la FIGC diminu\u00ec la squalifica di un anno al Foggia a solo quattro giornate, e quindi la squadra partecip\u00f2 nel girone S del campionato di serie C 1947-1948. Il ritorno nella terza serie non fu tanto fortunato, infatti il Foggia si trov\u00f2 a gareggiare per la supremazia cittadina con l'Incedit, allenata dall'ex rossonero Vincenzo Marsico. I rossoneri cambiarono allenatore, infatti la squadra fu consegnata all'ungherese Lajos Politzer, che acquist\u00f2 solamente Virginio Nicoli, Bruno Torri ed Alfredo Diotalevi. Tuttavia grazie a quest'ultimo, e alla giovane ala Attilio De Brita il Foggia riesce a segnare e a portarsi tra le potenze della classifica. Ma il 28 dicembre arriv\u00f2 il primo derby ufficiale tra il Foggia e l'Incedit, che fin\u00ec 1-0 per i canarini. Tuttavia dopo quella sconfitta il Foggia si riprese, battendo il capolista, il San Severo, e il San Ferdinando di Puglia per 14-0 (anche se venne rimediata una sconfitta con il Nicastro), arrivando al primo posto a pari punti con l'Incedit. Altre vittorie giunsero a febbraio con il ritorno di Angelo Benincasa e l'inaspettato esonero di Politzer, infatti nel girone di ritorno su 13 partite la squadra rossonera ha colto 12 vittorie (8 di fila) ed un pareggio, arrivando al primo posto in classifica, mentre l'Incedit si dovette accontentare di un quarto posto in classifica.\nVerso l'inizio di giugno una struttura dello stadio Pino Zaccheria croll\u00f2, provocando tre morti, ed a tal proposito il Foggia e l'Incedit hanno organizzato un'amichevole il 6 giugno, e l'incasso \u00e8 stato devoluto alle famiglie delle vittime.\nTuttavia, quasi sfidando un fato beffardo, il 1\u00ba luglio per la legge della riduzione dei quadri societari e dei campionati il Foggia non venne ammesso alla serie B, ed il Foggia Incedit, che era finito quarto, venne retrocesso in Promozione, sempre in seguito alla legge della riduzione dei quadri societari.\nQuindi nel campionato successivo, il campionato 1948-1949, il Foggia fu costretto a continuare a militare in Serie C, nonostante il suo primo posto ottenuto l'anno prima. Bruno Torri e Michele Catalano vennero sostituiti da Arnaldo Leonzio e Berardo Lanciaprima, inoltre vennero perfezionati altri acquisti minori. La stagione \u00e8 piuttosto anonima, complice anche l'invecchiamento di Alfredo Diotalevi, unica punta di peso tra i rossoneri, e tra i risultati spiccano le vittorie sul Crotone per 1-0, dove Benincasa speriment\u00f2 per la prima volta il sistema, ed il 3-0 alla capolista , che poi verr\u00e0 retrocessa per illecito sportivo.\nAl termine del girone D del campionato di serie C, il Foggia arriv\u00f2 al sesto posto, ed anche l'altra squadra foggiana, l'Incedit, arriv\u00f2 sesta, ma in promozione interregionale.\nNella stagione successiva, la stagione 1949-1950, il Foggia era dato tra le favorite, anche grazie al cambio dell'allenatore, che divenne Andreas Kutik, che la stagione precedente ha fatto arrivare il quinto in serie C. Con lui il Foggia cambia schema di gioco, dandosi definitivamente al sistema, dopo qualche tentativo di Benincasa nella stagione precedente.\nIl Foggia vuole ringiovanirsi, sul mercato \u00e8 scatenato, e compra il centravanti Vincenzo Geraci, il laterale ungherese Pal Kovi, la mezzala Giorgio Sbardellini, ed i terzini Vincenzo Ferrante e Giorgio Lazzeri, e cede i veterani Carlo Ponzanibbio, Alfredo Diotalevi, Antonio Pultrone e Michele Catalano. A settembre i rossoneri perdono 3-1 in un'amichevole contro l'I.R.O., che un anno dopo sarebbe diventato il Ferencvaros.\nL'esordio \u00e8 favorevole, in casa il Foggia batte 4-1 il Catanzaro, ma successivamente, dopo due derby casalinghi sbagliati, ovvero la sconfitta per 3-1 ad opera del Lecce, ed il pareggio per 1-1 col Brindisi, Kutik venne sostituito il 30 ottobre dal foggiano Vincenzo Marsico. Marsico \u00e8 il primo allenatore foggiano a sedersi sulla panchina rossonera, che durante il corso per allenatori nel 1948 si \u00e8 classificato, a pari punti con Cesare Gallea al primo posto, precedendo Nereo Rocco, storico allenatore del Milan. Il debutto per Marsico \u00e8 in Sicilia, contro il , e la partita finisce 1-1. Dopo un altro pareggio e due sconfitte di fila, il Foggia scese all'ultimo posto, soprattutto grazie alla clamorosa sconfitta interna contro la Juvealfa Pomigliano, ed il presidente Frezza esoner\u00f2 Marsico, per richiamare Kutik.\nIl suo esordio \u00e8 una sconfitta per 6-3 a Crotone, ma allo Zaccheria il Foggia batt\u00e9 la , e poi sempre in casa, sconfigge la capolista Messina con una doppietta di Vincenzo Geraci, che successivamente diventer\u00e0 il capocannoniere del girone con 24 gol. La squadra sembra riprendersi, ma a causa di una crisi economica, non aiutata dall'allora sindaco di Foggia, Paolo Telesforo, ma l'8 gennaio il presidente Antonio Frezza si dimette, ed al suo posto viene nominato come commissario straordinario Ferdinando Nardella. Per la prima volta si pensa ad una fusione tra il Foggia e l'Incedit, unendo le forze economiche. La crisi economica si fa sentire anche sulla squadra, a Brindisi il Foggia perde 4-0, ed il 16 marzo, prima della partita con l'ArsenalMessina, l'allenatore Kutik viene nuovamente rimpiazzato da Vincenzo Marisico, che era contemporaneamente allenatore dell'Incedit. Dopo un esordio sfavorevole a Cosenza, dove i satanelli persero 5-0, il Foggia si riprese, vincendo cinque partite e pareggiandone due.\nIl Foggia concluse il campionato nono in classifica, anche se ebbe l'attacco pi\u00f9 prolifico della stagione.\nPer l'annata 1950-1951 il Foggia aument\u00f2 la capienza dello stadio a 10.000 posti, ampliando una tribuna, e costruendone una nuova, inoltre cre\u00f2 un sottopassaggio, gli spogliatoi, ed il muro di cinta danneggiato dalla seconda guerra mondiale. A livello economico le risorse erano piuttosto scarne, ed il presidente Nardella \u00e8 costretto a nominare il nuovo consiglio d'amministrazione. Le cessioni sono tante, tra le quali quelle di Bisson al Trento, e quella di Buin alla Salernitana, mentre tra gli acquisti spiccano quelli di Marino Brenco dal Bari, di Marino Di Fonte dall'ArsenalTaranto, e soprattutto quello di Luigi Silvestri dal Lecce. Dopo una vittoria sul campo neutro di Siracusa contro l'Igea Virtus Barcellona, la squadra allenata da Marsico subisce un sonoro 8-0 nel derby esterno contro il Lecce. Ma col ritorno del mediano Buin, i rossoneri ottengono una serie di risultati positivi, ed infatti a dicembre la squadra diventer\u00e0 terza in classifica, a quattro punti dalla Stabia, per poi accorciare, ed arrivare seconda. Successivamente il Foggia ottiene 15 risultati utili di fila, serie interrotta dalla sconfitta per 4-1 con il Marsala. Dopo l'acquisto del terzino Bruno Cappellini a marzo, allo Zaccheria c'\u00e8 lo scontro diretto tra il Foggia e lo Stabia, finito 2-0 per i rossoneri. Dopo molti cambi di classifica, si arriva a fine campionato con il Foggia e lo Stabia prime in classifica pari a 52 punti. Cos\u00ec viene scelto di giocare uno spareggio il 17 giugno a Firenze, che finir\u00e0 2-0 per i campani. I tifosi non sono certo felici del risultato, accusando l'allenatore Marsico di non aver schierato tra i pali il portiere titolare Rino Pandolfo, e successivamente il 24 giugno Marsico verr\u00e0 esonerato.\nNella stagione successiva, la stagione 1951-1952, come allenatore torn\u00f2 Tony Cargnelli, diciott'anni dopo l'ultima esperienza rossonera, mentre Marsico divenne dapprima allenatore del \"Lallo Madami\" di Bari, e poi, a campionato in corso, sostitu\u00ec Costantino nel Bari. Luigi Silvestri, che l'anno prima aveva totalizzato 24 gol, venne ceduto all'Arsenaltaranto per 3 milioni di lire, ed inoltre lo storico Giovanni Bratta, dopo 180 presenze con il Foggia, venne svincolato, e fin\u00ec all'Incedit. Vennero acquistati dallo Spezia il centrocampista Giuseppe Pozzo e l'attaccante Nerone Reddi, mentre dall' venne preso in prestito il terzino Glauco Buttazzoni, e vennero perfezionati acquisti minori come quello del portiere Agostino Scaglioni dall'Acireale o del centromediano Giovanni Di Pasquale dalla . Il 18 agosto inizia la stagione del Foggia, con gli allenamenti ginnici sulla pista di atletica, e quelli tecnico-tattici nell'aeroporto Gino Lisa, poich\u00e9 lo stadio era indisponibile per il rifacimento del manto.\nInoltre, prima dell'inizio del campionato, venne acquistata dal Livorno l'ala Enrico Candiani, gi\u00e0 campione d'Italia con l'Inter di Cargnelli, e successivamente giocatore di Juventus e Milan.\nTuttavia dall'inizio, si capisce che non sarebbe stata una grande annata per il Foggia, a causa delle sue prestazioni anonime. Anche con l'acquisto invernale dell'attaccante Antonio Aiello dal Padova, il Foggia continu\u00f2 a deludere, finch\u00e9 il 9 dicembre il Foggia perde nella gara casalinga contro il Colleferro, ed il presidente Nardella lascia il posto al commissario straordinario Antonio Frezza, che torn\u00f2 al timone del Foggia, esonerando immediatamente Cargnelli, per chiamare Cesare Migliorini. L'esordio sembra essere buono: i rossoneri vincono in trasferta 2-1 contro la Casertana, ma purtroppo per il Foggia, questa che sembra una vittoria, diverr\u00e0 una sconfitta. Infatti l'allenatore della Casertana Brioschi, senza essere contattato da alcun dirigente del Foggia, chiese al suo portiere Scarpellini di giocare al minimo delle sue qualit\u00e0. Successivamente Scarpellini denuncia tutto ci\u00f2 agli organi federali, e la Lega retrocesse il Foggia all'ultimo posto a 0 punti, dando a tavolino per 2-0 il match contro la Casertana, e squalific\u00f2 a vita il tecnico Silvio Brioschi. Il nuovo commissario straordinario Vittorio Alberini, prima di essere sostituito dopo poco tempo da Pasquale De Biase, sostenne che Brioschi non avesse mai avuto contatti con la dirigenza rossonera. Il Foggia, in grande agonia, continu\u00f2 a fare ci\u00f2 che poteva, ottenendo risultati altalenanti. L'agonia era dovuta al fatto che la Lega aveva pi\u00f9 volte rimandato delle decisioni al riguardo di questo episodio. Alla fine vengono dati 14 punti di penalizzazione, ed il Foggia, con 20 punti, arriv\u00f2 sedicesimo in classifica, e fu condannato alla retrocessione in quarta serie. L'unica parte bella di quel campionato fu la vittoria esterna a Bari nel derby per 3-1. Il Foggia rimase in quarta serie per ben sei anni.\nLa retrocessione in IV Serie.\nLa stagione 1952-1953 inizi\u00f2 male, infatti il 5 luglio il commissario straordinario Pasquale di Biase si dimette, lasciando il posto a Ferdinando Nardella. Nella societ\u00e0 i debiti ammontavano ad oltre 23 milioni di lire, e per cercare di equilibrare questa situazione di difficile controllo economico, ogni socio del Foggia dovette versare una quota. Tuttavia, nell'assemblea del 30 luglio il commissario Nardella si dimesse, lasciando il Foggia ai rischi della radiazione. Verso i primi di agosto venne dato un grande aiuto economico dal comune di Foggia, e specialmente dal suo sindaco Ferdinando Lupo, e, successivamente, un'altra mano venne data da tutti i foggiani, che versarono 5.000 lire ciascuno alla societ\u00e0. Il sindaco nomin\u00f2 presidente Raffaele Apicella, che chiam\u00f2 Vincenzo Marsico come allenatore. Il suo primo acquisto fu il portiere Antonio Cortigiano dal Bari, ma oltre a lui vennero perfezionati anche altri grandi acquisti, come quello degli attaccanti Nibbio Bacci, Aldo Piani e Carmine Buonpensiero, giovane diciassettenne, ma soprattutto quello del centrocampista di grande esperienza Vincenzo Orlando, prelevato sempre dai biancorossi del Bari. L'inizio di campionato \u00e8 totalmente anonimo, l'unico avvenimento degno di nota avviene il 16 novembre, ed \u00e8 il gol di Nerone Reddi al 66' di Brindisi-Foggia del momentaneo 1-3 (la partita finir\u00e0 2-3), ovvero il 1000\u00ba gol della storia rossonera. La situazione migliora di poco con il mercato di riparazione, dove il Foggia acquista dall'Arsenaltaranto il centrocampista Antonio De Vitis e l'attaccante Cosimo Luzzi. Saranno le ultime sconfitte con Frosinone, Colleferro, Bari e Campobasso ad impedire al Foggia di tornare in serie C. Alla fine i rossoneri ottennero il terzo posto, a tre punti dall'Avellino promossa e dal Colleferro.\nAnche la stagione 1953-1954 inizi\u00f2 con difficolt\u00e0 economiche, e con oltre 14 milioni di debiti il Foggia sembra non potersi iscrivere al campionato. Tuttavia, in una riunione di fine giugno nel Palazzo Comunale, viene ideato un progetto dalla dirigenza rossonera, ovvero la creazione di tre categorie di soci: benemeriti, sostenitori ed ordinari, e successivamente, dopo un appello alla citt\u00e0 del sindaco Lupo, il Foggia viene aiutato anche dall'amministrazione comunale e dai cittadini. La carica di commissario straordinario \u00e8 affidata al sindaco Ferdinando Lupo, che \u00e8 riuscito a risollevare la societ\u00e0 rossonera, mentre Vincenzo Marsico si trasferisce all'Incedit, lasciando il posto di allenatore all'ex Cesare Migliorini. I \"veterani\" Cortigiano, Leonzio, Buin, Reddi e Di Fonte se ne vanno, e vengono sostituiti dalle giovani promesse di centrocampo Severino Gorini dal Pisa, Ferruccio Pavarano dal , e Sergio Ballarin dal Piacenza, inoltre vennero acquistati due portieri, Mario Rossi dal Mantova, e Piero De Pinto dal Cosenza, quest'ultimo preso a causa dell'infortunio di Rino Pandolfo; e la rosa venne ulteriormente ringiovanita con gli arrivi degli attaccanti Gualtiero Marchiani dal Villanova Rovigo e di Sergio Rizzini dal Margherita di Savoia. Il campionato inizia con due trasferte sarde, entrambe vittoriose, la prima contro il Monteponi Iglesias, vinta per 2-1, la seconda contro l' finita per 10-0, nel risultato migliore della storia del Foggia. Le vittorie continuano ad arrivare, e la dirigenza pensa di continuare a migliorare, attraverso ulteriori acquisti, come quello del centrocampista Piero Micucci dalla , o quello dell'ala Franco Volpi dal Bologna. Dopo quattro vittorie di fila, il Foggia ha un piccolo calo di tensione, dove perde negli ultimi minuti due partite di fila, contro il Frosinone e la Nocerina. Subito la squadra rossonera si rif\u00e0 con due vittorie sulla Torres e sul Montevecchio, ed a novembre il Foggia si stabilisce primo in classifica. Alla fine del girone d'andata i rossoneri si possono vantare di essere la squadra italiana con pi\u00f9 vittorie (11 su 15) e con il maggior numero di reti fatte (38). Tuttavia, dopo un'impressionante lunga serie di infortuni, il Foggia sembra abbandonarsi, quando, dopo essere stata in vantaggio solo di 1 punto dalla seconda in classifica, il Cirio Napoli, ottenne una vittoria contro l'Avellino, ed un pareggio esterno contro la Puteolana, cos\u00ec classificandosi prima in classifica, e guadagnandosi la qualificazione al girone finale Centro-Sud contro il Bari, il Prato e il Colleferro. Purtroppo il girone finale non fu brillante come il campionato, infatti il Foggia perse tutte le partite, terminando ultimo in classifica il girone con 0 punti, e dovette rimanere ancora in IV Serie.\nPrima dell'inizio del campionato 1954-1955, verso la fine di giugno, l'allenatore divenne l'ungherese Nemes Lajos Kovacs, nell'ultima stagione all'Avellino. Dalla societ\u00e0 campana arrivano anche i fratelli Pasquale e Carlo Mupo, il primo attaccante e il secondo terzino, Gloriano Risos, anche lui attaccante, e il centrocampista Vincenzo Pulcinella. Oltre a loro la societ\u00e0 completa altri acquisti come quello del centrocampista Antonio Stornaiuolo dalla Cavese, del portiere Simone Despal dalla Nocerina e della mezzala Pietro Colombo. All'inizio sembrava quasi certo anche l'acquisto di un giovane Carlo Parola, che per\u00f2 non pu\u00f2 trasferirsi, poich\u00e9 era occupato col servizio di leva. Tra le cessioni pi\u00f9 importanti sono quelle di Giuseppe Pozzo, che passa all'Incedit, e quella di Sergio Ballarin, che finisce al Forte dei Marmi. Tuttavia, con la sconfitta interna rimediata contro il Molfetta, il commissario Lupo, dopo aver multato quasi tutta la squadra, continua a perfezionare acquisti come quello dell'ala Fabrizio Bartolini dal Modena, e la mezzala Piero Gola dal Mantova. Nonostante ci\u00f2 il Foggia continua a disputare un brutto campionato, finch\u00e9 il 1 dicembre Kovacs viene sostituito da Leandro Remondini, che appena arrivato, acquista il giovane Paolo Maroncelli dalla Lazio.\nDal ritorno in serie C agli anni d'oro della serie A.\nAnni di assestamento.\nNella stagione 1958-1959, dopo la fusione tra le due societ\u00e0 foggiane e il ripescaggio in serie C, il Foggia deve riuscire ad arrivare alla somma di 15 milioni, per l'iscrizione in serie C. Alla fine i soldi vengono prestati dal Banco di Napoli, ed i rossoneri, dopo sei anni possono tornare a calcare i campi della serie C. Il presidente \u00e8 diventato Armando Piccapane, che far\u00e0 pochi acquisti come quello del portiere Bruno Furlan dal Colleferro, del difensore Marco Galetti o dell'ala Francesco Malinghetti, questi ultimi prelevati dalla Salernitana. Importanti saranno anche i ritorni dai prestiti della mezzala Piero Colombo dall'Avellino e del centromediano Matteo Rinaldi dallo Squibb Roma, mentre il capitano e bandiera del Foggia, Attilio De Brita, si ritira dal calcio.\nLa Coppa Italia inizia con una vittoria casalinga sul Cirio Napoli per 3-1, ma i rossoneri, una settimana dopo, saranno fermati in trasferta dal Bari in un roboante 5-1.\nGli inizi non sono tra i migliori, infatti a fine ottobre il bilancio \u00e8 pesante, in 6 giornate si sono ottenute solo 2 vittorie (contro Anconitana e Lecce) e 4 sconfitte. L'allenatore Marsico, non in efficienti condizioni di salute, viene sostituito per un brevissimo lasso di tempo dal suo vice Osvaldo Iannantuoni, e successivamente da Leonardo Costagliola, che vuole rinnovare immediatamente la squadra. Ed infatti, grazie a lui, alla riapertura delle liste, arriva dal Cagliari l'ala Domenico La Forgia, dalla giunge il mediano Alberto Baldoni, mentre dal viene prelevato il portiere Dante Bendin. Gli acquisti sembrano dare un notevole ritocco alla squadra, tuttavia la prima vittoria della gestione Costagliola arriva col Trapani, dopo quattro pareggi e due sconfitte in un mese e mezzo. Tuttavia, con Costagliola il rendimento dei rossoneri cresce, ed infatti viene confermato, anche grazie ad alcune prestazioni convincenti verso marzo. Il Foggia chiude il girone B del campionato al dodicesimo posto a 27 punti, senza per\u00f2, mai vincere in trasferta. In questa stagione, tuttavia, non c'era pericolo di essere retrocessi in Serie D (la nuova IV Serie), a causa delle nuove riforme dei campionati.\nLa stagione 1959-1960 fu quella trionfale ritorno in serie B.\nCostagliola cerca subito il sostituto di Bendin, che ha finito il suo periodo di prestito tra le file dei rossoneri, e trova Renzo Biondani, prelevato dalla Salernitana. Inoltre arriva dal Secondigliano un giovane, che sar\u00e0 destinato ad entrare tra le leggende dei \"satanelli\", Cosimo Nocera, che l'ultima stagione con 28 gol \u00e8 stato capocannoniere del girone campano. Nocera arriva per un milione e mezzo, dopo aver rifiutato varie offerte, tra le quali quelle del Cirio Napoli, della Casertana, ma soprattutto della , con la quale Nocera aveva quasi raggiunto un accordo. A 5 milioni arriva anche l'attaccante Marcello Panattoni dal Rapallo (con i \"ruentini\" ha siglato 25 reti in 30 partite), dopo averlo strappato alla concorrenza di Juventus e Bologna, e successivamente l'attacco fu ulteriormente ritoccato, grazie ad altri acquisti tra i quali quelli di Cesare Peruzzi e Giampiero Merlo dal Chieti. La difesa venne rafforzata solo con l'acquisto di Luigi Despase dal Campobasso. Vennero ceduti in prestito al Chieti Alberto Allegretti ed il giovane Vincenzo Faleo, inoltre La Forgia abbandon\u00f2 i rossoneri, per accasarsi al Molfetta. Con 15 milioni, il presidente Piccapane era riuscito ad effettuare una campagna acquisti in grado di puntare alla promozione in serie B.\nL'esordio in campionato \u00e8 a Caserta contro la Casertana, e l'allenatore Costagliola \u00e8 dubbioso al riguardo di Nocera. Alla fine Nocera venne schierato, e risolse la partita con una doppietta, firmando la prima vittoria stagionale per 2-1. Grazie a Merlo arriva anche la vittoria contro il Cosenza, ma la giornata successiva, i rossoneri perdono di misura (2-1) in trasferta contro il Barletta, fallendo due calci di rigore. Il Foggia continua a convincere, fin quando allo Zaccheria arriva il , allenata da Oronzo Pugliese, che negli anni a seguire diverr\u00e0 una leggenda rossonera. I siciliani hanno ottenuto grandi vittorie in trasferta, e infatti vincono anche a Foggia, dopo essere stati per 49' piegati da un gol di Nocera.\nPer Costagliola c'\u00e8 ancora bisogno di perfezionarsi, ed acquista dal l'ala Francesco Patino.\nFrattanto i \"satanelli\" si distinsero per le loro iniziative umanitarie, infatti donarono 50.000 lire al simbolo del Foggia degli anni '40, Giovanni Bratta, affetto da una malattia causata dal calcio, che purtroppo morir\u00e0 il 14 settembre, e disputarono verso la fine di novembre un'amichevole con la Roma, dove l'incasso venne devoluto per la costruzione della Casa Sollievo della Sofferenza di San Giovanni Rotondo.\nI rossoneri continuano a brillare, fin quando alla quattordicesima giornata ad Agrigento contro l'Akragas, vincono e si portano in testa alla classifica.\nTuttavia, la giornata successiva il Foggia perde 3-0 in trasferta contro il Trapani, consentendo al Cosenza di agganciare i dauni. Il Foggia arriva al girone di ritorno reduce da due vittorie contro Chieti (2-0) e Crotone (1-0 sul campo, ma 2-0 a tavolino), e, dopo aver battuto la Casertana per 2-1 si arriva allo scontro diretto con il Cosenza, che finisce in parit\u00e0, e con questo pareggio i rossoneri possono continuare ad allontanarsi dalle inseguitrici. Il Foggia sembra destinato alla promozione, anche se rimedi\u00f2 qualche sconfitta, come le due consecutive in Sicilia, contro e Siracusa. Dopo questi sbandamenti il Foggia torna con una grande vittoria sul per 3-0, che permette di allungare sul Cosenza, caduto sul campo dell'Avellino.\nIntanto, l'acquisto di Nocera, sembra essere pi\u00f9 che azzeccato, infatti firma ancora un'altra doppietta, contro l'Avellino, lasciando il Marsala e il Cosenza a tre punti di differenza. Dopo altre vittorie, arriva il derby esterno col Lecce, che il Foggia perde 3-2, ma il distacco dal Marsala rimane invariato, a causa della sconfitta di quest'ultima a Crotone. La tensione si fa sentire anche nel match successivo, dove i pugliesi in casa, pareggiano 1-1 contro l'Akragas, in un match dominato dai rossoneri, che per\u00f2, verso la fine, rischiano addirittura di perdere la gara. Successivamente, dopo aver battuto il Trapani, il Foggia cade a Chieti, ma la diretta concorrente per la promozione, il Marsala, non sfrutta l'occasione, perdendo nel derby esterno a Trapani. Il Foggia, con due punti di vantaggio, gioca l'ultima partita allo Zaccheria contro il Crotone, e, grazie al gol del capitano Antonio Stornaiuolo, vince e festeggia la promozione in serie B, dopo tredici anni.\nIl campionato del Foggia del presidente Armando Piccapane, dell'allenatore Nardino Costagliola e del nuovo pilastro dei rossoneri, Cosimo Nocera, fu vinto alla grande.\nPer l'annata 1960-1961 il Foggia rifiuta offerte importanti come quella di 30 milioni per Nocera e 15 milioni per Despase dal Bologna o quella di Rinaldi, conteso da Cosenza, Marsala, Pescara e Taranto. Un contributo economico fu dato dal Consiglio Provinciale, che firma la fideiussione per iscrivere al campionato la societ\u00e0 rossonera, ed inoltre promise un contributo mensile.\nTra gli acquisti si segnalano quelli di Giorgio Longo, mezzala con 18 gol nell'ultima stagione prelevata dal Maglie, dal Barletta arriva il terzino Angelo Bertuolo, in cambio di Buonpensiero e Peruzzi, mentre dall' viene comprato per 13 milioni il centromediano Giorgio Odling, ed infine dalla Fiorentina per 12 milioni \u00e8 stato acquistato il terzino Giampiero Bartoli. Inoltre arrivarono dal , Franco Diamantini e dalla Maceratese, Carlo Orlandi, entrambi mediani. Oltre a Buonpensiero e Peruzzi, al Barletta viene ceduto Alberto Allegretti, ed all'Avellino tornano Elio Grappone e Vincenzo Pulcinella. In Coppa Italia il Foggia arriv\u00f2 al secondo turno, dopo aver vinto a Catanzaro per 1-0 dopo i supplementari, venne eliminato dal Bari. L'inizio del campionato non \u00e8 brillante, infatti, complice la momentanea assenza di Nocera, partito per il servizio militare, il Foggia nelle prime otto partite rimane penultimo ottenendo solo 5 punti, mentre la prima vittoria arriva solo a novembre per 1-0, con un gol di Nocera alla . Per il mercato di riparazione arriva dalla Roma l'ala Manlio Compagno. Tuttavia il Foggia \u00e8 in un momento di crisi, ed il presidente Piccapane, assieme al consiglio d'amministrazione, si dimettono; ma la decisione sar\u00e0 solamente momentanea, infatti la decisione venne revocata dopo poco tempo. Inoltre arrivano sempre dalla Roma il mediano Maurizio Thermes e dal Verona la mezzala Piero Fiorindi, mentre Panattoni torn\u00f2 al Rapallo, ma solo in prestito. La situazione non cambia, e dopo la sconfitta esterna per 3-0 contro il Marzotto Valdagno Piccapane affianca a Costagliola, Paolo Tabanelli, ma dopo pochissimo tempo Costagliola lascia interamente il suo posto a Tabanelli. Subito arriva la prima vittoria della gestione Tabanelli contro il Catanzaro, ma il 5 febbraio allo Zaccheria il Foggia gioca col Venezia, dopo aver concesso due rigori ai veneti e ad un quarto d'ora dalla fine le due squadre sono in parit\u00e0 per 1-1, quando l'arbitro Cirone convalida un gol del veneziano Raffin viziato da tocco di mano, ed i tifosi del Foggia, arrabbiati, cercano di aggredire il direttore di gara. Immediatamente la partita viene vinta dal Venezia 2-0 a tavolino, lo Zaccheria viene squalificato per tre giornate, e dopo una sconfitta a Monza il Foggia sprofonda all'ultimo posto. Anche se ottiene una vittoria sul neutro di Caserta contro l'Alessandria, ed in trasferta riesce a strappare un punto al Mantova capolista, il 21 marzo, alcuni giorni dopo la sconfitta in trasferta contro la , Tabanelli d\u00e0 le sue dimissioni. Torna come allenatore Costagliola, ma le giornate rimaste sono troppo poche per cercare di salvarsi, e nonostante una vittoria per 2-1 sul campo neutro di Napoli contro la nuova capolista, il Messina, i rossoneri retrocessero nuovamente in serie C.\nIl campionato in cadetteria dur\u00f2 appena un anno. Come si era visto negli anni precedenti, il Foggia non riusciva ad affermarsi nella serie cadetta. Infatti, ogni volta che il Foggia veniva promosso, l'anno dopo veniva retrocesso, ad eccezione delle stagioni 1934-1935 e 1935-1936, le uniche due consecutive in B.\nLa stagione 1961-1962 incominci\u00f2 con una notizia incredibile: Nocera \u00e8 ad un passo dal Napoli, che ha offerto 30 milioni, tuttavia la trattativa si blocc\u00f2 anche grazie al nuovo allenatore del Foggia Oronzo Pugliese. Un'altra pessima notizia arriva dalla riunione di fine luglio: Piccapane si presenta dimissionario, ed inoltre si chiede un aumento dei contributi comunali per gli stipendi dei giocatori rossoneri, ed una proroga in Lega per l'iscrizione. Il Foggia \u00e8 attivo nelle Marche, infatti dal Del Duca Ascoli arrivano la mezzala Antonio Santopadre ed il mediano Antonio Ghedini, e dalla Vis Pesaro viene preso il portiere Gastone Ballarini, invece dall' vengono prelevati la mezzala Franco Danova ed l'ala Vittorio Morelli. Antonio Stornaiuolo, dopo sette anni in rossonero, decide di andarsene e di accasarsi all'Avellino, e Giampiero Merlo finisce alla Reggiana. Intanto il 16 luglio muore a 70 anni il segretario del Foggia, Medardo D'Angi\u00f2, dalla stagione 1925-1926 membro della societ\u00e0 rossonera, e verr\u00e0 sostituito da Osvaldo Iannantuoni, anch'egli gi\u00e0 membro del Foggia, ed allenatore per un brevissimo periodo nella stagione 1958-1959. La stagione inizia con una vittoria schiacciante per 3-0 sulla Reggina, ridotta in 7 uomini per 3 espulsioni ed 1 infortunio, successivamente pareggia in trasferta contro il Trapani, e poi ad Agrigento, viene sconfitto dall'Akragas.\nI rossoneri si rifanno subito, ed il 15 ottobre battono la \"Tevere Roma\", capolista a punteggio pieno, e dopo essere arrivati al secondo posto, vincono nel derby esterno col Barletta.\nNel seguente derby allo Zaccheria contro il Taranto, la squadra ha l'opportunit\u00e0 di diventare capolista, ma dopo il rigore fallito da Despase, la partita termina 0-0.\nIntanto, il 4 novembre la squadra venne affidata all'imprenditore di Castellammare di Stabia, Domenico Rosa Rosa, industriale del legno.\nL'aggancio arriva qualche settimana pi\u00f9 tardi, il 12 novembre con la vittoria sul Chieti. La rosa venne potenziata ulteriormente con gli acquisti dell'attaccante Giampiero Turci dalla , e del terzino Roberto Corradi dal Milan. Il 19 novembre i rossoneri vincono in trasferta col e diventano primi, e dopo alcune giornate, il divario dall'inseguitrice si allunga a 3 punti, grazie al pareggio di quest'ultima con il Marsala. Tuttavia, il Foggia sub\u00ec dapprima una sconfitta a Siracusa, e successivamente una a Lecce, e le inseguitrici divennero 4: Akragas, Lecce, Salernitana e Taranto.\nPi\u00f9 tardi, il 14 gennaio, il Foggia vinse un altro derby esterno, con il Bisceglie, laureandosi campione d'inverno. La prima partita del girone di ritorno \u00e8 una sconfitta a Reggio Calabria, che porta i giallorossi del Lecce ad una sola lunghezza dal Foggia, che si trova in un particolare momento di disagio, aumentato anche con la sconfitta a Roma con la Tevere. Si arriva all'11 marzo, che \u00e8 una delle gare pi\u00f9 importanti della stagione, il Foggia allo Zaccheria affronta la Salernitana, e dopo essere stati in vantaggio di due gol, i rossoneri si fanno rimontare, ma grazie ad un gol nel finale di Santopadre, riescono a trovare un'importante vittoria. Una settimana dopo il Foggia ritorn\u00f2 alla sconfitta, contro il Chieti penultimo, ed il Lecce agguant\u00f2 in cima la capolista Foggia. Dopo questo avvenimento i rossoneri, spinti dall'orgoglio, non delusero pi\u00f9, tornando a vincere con il Pescara, allenato dall'ex allenatore foggiano, Costagliola, che riport\u00f2 il Foggia capolista solitario a due punti dalle altre squadre.\nUn'ultima battuta d'arresto avvenne con la sconfitta in trasferta con il , diretta concorrente per la promozione, che si port\u00f2 a 2 punti dai rossoneri, mentre il Lecce ne approfitt\u00f2, agganciando il Foggia. Approfittando delle due partite casalinghe consecutive contro Marsala e Siracusa, il Foggia torn\u00f2 con due punti di vantaggio dal Lecce, prima dello scontro diretto allo Zaccheria. Allo Zaccheria per\u00f2 il Foggia viene battuto per 2-1, a due partite dal termine. Dopo quest'ultima sconfitta, il Foggia sconfisse con facilit\u00e0 il Bisceglie, mentre il Lecce pareggi\u00f2 1-1 con il Potenza, e il 3 giugno a Benevento con il San Vito, il Foggia vinse 2-1 con i gol di Nocera e Rinaldi, firmando cos\u00ec il ritorno in serie B.\nPrima dell'inizio della stagione 1962-1963, ci furono varie polemiche da parte dei tifosi, non convinti della squadra.\nNonostante le polemiche, il Foggia fece una campagna acquisti degna di nota: per la difesa arrivarono dalla SPAL Ambrogio Valad\u00e8 ed Antonio Bettoni, il primo terzino, il secondo libero; ma il centrocampo fu il reparto pi\u00f9 rafforzato con gli acquisti di Roberto Oltramari (prestito con diritto di riscatto) ala proveniente dal , Paolo Lazzotti dalla , e Cataldo Gambino dalla e pagato 33 milioni. La prima competizione da giocare \u00e8 la Coppa Italia, il primo turno venne superato facilmente con una vittoria secca per 3-0 ai danni del , mentre il secondo turno vide allo Zaccheria, per la prima volta nella storia la Juventus, che vinse 2-0 grazie a due autogol di Odling. Il campionato inizia con qualche difficolt\u00e0, infatti l'esordio \u00e8 un pareggio casalingo per 2-2 con il , e la giornata successiva i rossoneri vennero sconfitti per 4-2 a Padova. La prima vittoria, per 1-0, arriva alla terza giornata grazie ad un gol di Nocera che stese il Brescia, aprendo un ciclo di sei vittorie consecutive, di cui la pi\u00f9 importante fu quella a Udine, dove i \"satanelli\" vinsero 7-2, con Nocera ed Oltramari autori di due triplette, e con l' che schier\u00f2 tra i pali il futuro portiere campione del mondo Dino Zoff. Il Foggia, di ritorno dal Friuli, \u00e8 sommerso dai tifosi, orgogliosi della vittoria, ed il maestro Ottavio De Stefano compose l'inno rossonero, chiamato \"Forza Foggia cha-cha-cha\". Tuttavia tra i piani di Pugliese avvenne un rallentamento, causato dalla sconfitta esterna per 4-1 con la , e chiuse il girone d'andata al terzo posto con 23 punti. Il girone di ritorno non fu bello quanto il primo, ma, anche a causa dei grandi cammini di Bari, Messina e Lazio, che verranno promosse, il Foggia riusc\u00ec a classificarsi solamente al quinto posto con 43 punti, rimandando l'appuntamento con la massima serie.\nIl titolo di capocannoniere, con 24 gol, fu vinto da Cosimo Nocera. Nel complesso la societ\u00e0 rossonera aveva i conti in regola per guadagnarsi un posto nel campionato massimo italiano.\nCon Rosa Rosa e Pugliese, il Foggia conquista la A.\nLa promozione in massima serie.\nStorica fu la stagione 1963-1964, in cui il Foggia di Rosa Rosa e Oronzo Pugliese riusc\u00ec a conquistare, per la prima volta, la Serie A.\nLa squadra non venne cambiata moltissimo, infatti l'unico acquisto importante fu quello del portiere Giuseppe Moschioni, che sostitu\u00ec Biondani, finito al Rimini, ed inoltre Roberto Oltramari venne definitivamente riscattato.\nL'inizio campionato non ha lasciato presagire nulla di buono, dopo una vittoria non convincente con il Cosenza come esordio, i rossoneri vennero sconfitti due volte di fila in trasferta, con il Cagliari e con il , sconfitte che per\u00f2 vennero seguite da due vittorie interne con e .\nA questo punto il Foggia gioca a Catanzaro, ma viene sconfitta dai giallorossi per 1-0, in una partita che lascia molti dubbi sulla nuova squadra gestita da Pugliese.\nQuella fu una delle ultime sconfitte di quella stagione, infatti da l\u00ec i rossoneri rimasero imbattuti per ventiquattro partite, dal 3 novembre 1963, ovvero dal pareggio interno con il , al 3 maggio 1964, quando i rossoneri vennero sconfitti a Napoli per 3-0. Nella serie positiva il Foggia non concesse nulla alle sue dirette concorrenti, come il , conquistando 34 punti (10 vittorie e 14 pareggi), ed uguagliando il record d'imbattibilit\u00e0 raggiunto negli anni '40 dal Grande Torino. Dopo la sconfitta in Campania, il Foggia ottiene allo Zaccheria un pareggio con la Triestina, ed una vittoria per 1-0 con l'Udinese con un gol di Lazzotti. Il Foggia, a cinque giornate dal termine, \u00e8 a 43 punti, e per la promozione matematica deve ottenere altri 3 punti, di cui uno arriva nel pareggio esterno con il , e gli altri due vengono incassati nella vittoria per 4-1 con la Pro Patria, dove la bandiera rossonera, Nocera, sfodera una tripletta. Le restanti partite non furono molto combattute dai rossoneri, infatti ad Alessandria ed a Varese, con i lombardi gi\u00e0 promossi in A, il Foggia venne sconfitto, mentre nel frattempo il , che mirava al quarto posto, perse in casa, staccandosi ulteriormente dal Foggia. Fu inutile ai fini della classifica l'ultima partita allo Zaccheria con il , il Foggia venne sconfitto, ma sugli spalti c'\u00e8 comunque festa, per il terzo posto a 46 punti, che \u00e8 valso la promozione in massima serie, dopo 44 anni.\nIn Coppa Italia il cammino dei \"satanelli\" termin\u00f2 ad aprile, dopo le vittoria interna con il nei sedicesimi, e quella esterna con il negli ottavi, i rossoneri vennero eliminati nei quarti in casa con la .\nUn'ulteriore manifestazione del grande cammino rossonero avvenne verso l'inizio dell'estate, dopo aver guadagnato la promozione in A; infatti il Foggia conquist\u00f2 la \"Coppa delle Alpi-Bis\", una competizione destinata alle squadre classificatesi terze nei campionati di seconda divisione italiana e svizzera, battendo il Thun sia il 28 giugno allo Zaccheria per 8-1, che il 4 luglio in Svizzera per 4-3, mettendo in bacheca il primo trofeo della storia rossonera.\nLa Serie A.\nPromosso, il Foggia riusc\u00ec a disputare 3 campionati consecutivi nella massima serie.\nUn altro riconoscimento importante per la promozione in A, il seminatore d'oro, venne dato all'allenatore Pugliese.\nPer la stagione 1964-1965, il Foggia potenzi\u00f2 soprattutto la difesa, comprando il terzino Romano Micelli dal Catanzaro e il libero Vasco Tagliavini dall'Udinese, ed il centrocampo, acquistando dalla SPAL il mediano Dante Micheli, prelevando dall'Inter l'ala Armanno Favalli (ma gioc\u00f2 l'ultima stagione a Brescia) e la mezzala Renzo Brotini, ed inoltre dal Verona venne presa un'altra mezzala, Giorgio Maioli.\nPer l'esordio in serie A, lo Zaccheria venne ampliato a 25.000 posti, realizzando due nuove curce ed eliminando la pista di atletica.\nIl debutto \u00e8 a Firenze, ma non \u00e8 dei migliori, con la dello svedese Kurt Hamrin il Foggia venne sconfitto 3-1, portandosi a quattro minuti dall'inizio in vantaggio con Matteo Rinaldi, primo goleador del Foggia in serie A, e facendosi rimontare con un gol di Hamrin, ed una doppietta di Alberto Orlando, capocannoniere in quella stagione.\nLa partita successiva era contro l'Inter, che quattro giorni pi\u00f9 tardi avrebbe dovuto giocare il ritorno della finale di coppa Intercontinentale, e venne vinta dalla milanese per 2-0. La prima vittoria per la formazione di Capitanata arriva una settimana dopo, con il , con una rete di Francesco Patino, in una partita dove esordisce Vincenzo Faleo, primo foggiano a giocare in serie A, con la squadra della sua citt\u00e0. Il Foggia ottiene cinque risultati utili di fila, ottenendo sette punti, e successivamente continuer\u00e0 a rimanere in una posizione stabile, fino ad arrivare nella partita casalinga contro l'Inter campione del mondo di Helenio Herrera. La partita si disputa il 31 gennaio, lo stadio \u00e8 colmo, ottenendo un incasso di 32 milioni, e, dopo un primo tempo a reti bianche, nel secondo il Foggia riusc\u00ec a trionfare per 3-2.\nNocera e Micelli vennero convocati in nazionale azzurra, nella partita del 1\u00ba maggio contro il Galles, dove Nocera riusc\u00ec anche a siglare il gol del definitivo 4-1 per l'Italia.\nPi\u00f9 tardi il Foggia ottenne un'altra grande vittoria, allo Zaccheria contro la Juventus, vinta grazie ad una rete di Maioli, prima di concludere il campionato con il pareggio casalingo con la Sampdoria, e con la sconfitta esterna con la Roma, arrivando al nono posto in classifica con 31 punti.\nL'incasso totale dell'intera annata fu incredibile, vennero guadagnati pi\u00f9 di 287 milioni di lire.\nQuesto clima di festa per\u00f2, venne interrotto da una sconvolgente notizia, Armanno Favalli mor\u00ec in un incidente stradale, mentre tornava nella sua cittadina natale, Cremona. Tra l'altro Favalli aveva quasi raggiunto un accordo con la Juventus, mancava solamente la firma sul contratto.\nPrima dell'inizio del campionato 1965-1966 Pugliese lascia, va alla . Al suo posto arriva suo cognato Egizio Rubino, che l'ultima stagione era arrivato quinto in serie B con il di Silvino Bercellino.\nLa squadra non verr\u00e0 cambiata molto, ma l'unica cessione di peso \u00e8 quella di Micelli, comprato dal Bologna per 100 milioni pi\u00f9 il cartellino di un altro terzino, Bruno Capra, che non sar\u00e0 molto impiegato per via di un grave infortunio. Per sostituire Armanno Favalli, prematuramente scomparso, il presidente dell'Inter Angelo Moratti fece un grande gesto di generosit\u00e0 nei confronti dei rossoneri, vendendo al Foggia il fratello di Armanno, Erminio Favalli per la piccola cifra di 25 milioni, rinunciando ai 60 offerti dall'Alessandria. Inoltre il Foggia perfezion\u00f2 anche l'acquisto del mediano Romeo Benetti, ma all'ultimo momento Rosa Rosa non volle comprarlo perch\u00e9 Benetti doveva partire per il servizio di leva, lasciandolo al Taranto, che promise che l'anno successivo sarebbe arrivato finalmente tra le file dei rossoneri. Tuttavia, la stagione successiva questo accordo non venne rispettato dagli ionici, che poi lo vendettero al Palermo. Inoltre ad agosto, verso l'inizio del campionato Micheli e Maioli vennero deferiti dalla Lega per il mancato accordo economico con la societ\u00e0, infatti fecero richiesta di uno stipendio maggiore rispetto al normale. Tuttavia i due giocatori, dopo l'ultimatum di Rosa Rosa, per poter continuare a giocare, si arresero e diedero ragione alla societ\u00e0, chiedendo uno stipendio normale.\nIn Coppa Italia il Foggia viene subito eliminato al primo turno, dove il Foggia pareggia 0-0 in trasferta con il , che per\u00f2 vinse il sorteggio.\nL'esordio in campionato fu a Torino con la Juventus, dove i rossoneri vennero sconfitti 1-0, in una partita rimasta nella storia, infatti per la prima volta nel campionato avviene una sostituzione durante la partita, e a causa dell'infortunio del portiere Moschioni, Rubino \u00e8 costretto a mettere in campo Gastone Ballarini. Un'altra sconfitta arriva ad un quarto d'ora dalla fine nella trasferta successiva, con il , che riesce a vincere con un gol di Angelo Benedicto Sormani. L'esordio allo Zaccheria, a cui \u00e8 stato appena sostituito il manto erboso, \u00e8 contro il Bologna, unica antagonista nella lotta scudetto con l'Inter, ed il Foggia riesce a vincere 2-0 con un gol dell'ex Capra ed un altro di Lazzotti. La vittoria con il Bologna sar\u00e0 una delle poche soddisfazioni della stagione, anche se sono da registrare la vittoria di febbraio con la Sampdoria per 3-0 e quella di maggio con la Roma per 1-0 dell'ex Pugliese. Proprio Pugliese, fu protagonista di un grande gesto, infatti all'andata all'Olimpico, colto dall'emozione si diresse verso la panchina del Foggia anzich\u00e9 quella della Roma, ed il pubblico rossonero lo accolse con un grande applauso.\nIl Foggia perse molti punti in trasferta, mentre in casa si rivel\u00f2 un fortino inespugnabile, saranno soltanto 5 i gol subiti allo Zaccheria dalla compagine rossonera, in un record che ancora oggi \u00e8 mantenuto, seppur sia stato eguagliato dalla Juventus e dal Cagliari.\nLe delusioni ottenute in questa stagione furono dovute al calo di Nocera, che in 23 partite segna soltanto 4 gol, e che, dopo 132 gare consecutive disputate, salt\u00f2 per infortunio la partita contro il .\nI rossoneri terminarono il loro campionato al dodicesimo posto, insieme all'Atalanta ed alla Lazio.\nEd il Foggia, pur con qualche difficolt\u00e0 in pi\u00f9, centr\u00f2 la seconda salvezza della sua storia.\nDopo il termine del campionato il Foggia partecip\u00f2 alla Coppa Rappan, ma venne eliminata nel terzo gruppo, dove militava insieme al Go Ahead Eagles (poi vincitrice del girone), Tilleur e Sion, perdendo solamente nelle due gare con il Deventer, e vincendo le restanti. In questo torneo Roberto Oltramari si espresse bene, siglando cinque gol, ed assieme ai due fatti in campionato, divenne il miglior marcatore del Foggia nella stagione 1965-1966.\nNel campionato 1966-1967, per\u00f2, il Foggia retrocede in un torneo che \u00e8 da dimenticare per i tifosi rossoneri.\nErminio Favalli venne ceduto alla Juventus, in cambio di 70 milioni e del centravanti Vincenzo Traspedini, che rimarr\u00e0 l'unico arrivo nella campagna acquisti estiva.\nIn Coppa Italia il Foggia esce al secondo turno, dopo aver passato il primo, con la vittoria esterna sul , i rossoneri verranno sconfitti ed eliminati allo Zaccheria a novembre dal Vicenza.\nIn campionato inizia male, il Foggia viene sconfitto in casa dall'Inter per 4-0.\nTre giorni dopo la sconfitta con l'Inter, il 21 settembre, don Mim\u00ec Rosa Rosa se ne va, dopo aver regalato a Foggia ed ai tifosi foggiani un periodo strepitoso, ed al suo posto viene chiamato alla carica di commissario reggente Vincenzo Micucci.\nIl cambio di presidenza non favor\u00ec per niente la squadra, che a Bologna venne sconfitto 5-0, e la giornata successiva sub\u00ec un'ulteriore sconfitta a Vicenza, rimanendo ultimo in classifica a 0 punti.\nIl primo punto della stagione arriva nel pareggio interno con il Cagliari, seguito da una vittoria contro il Venezia, ma furono soltanto degli episodi.\nInfatti il Foggia nelle partite seguenti continu\u00f2 a deludere, fino ad arrivare al 4 dicembre, dove il Foggia sub\u00ec una sconfitta esterna con il , e Rubino, venne sostituito da Luigi Bonizzoni, dopo un rifiuto da parte di Nils Liedholm.\nDopo 10 giornate ha collezionato solo tre punti subendo 24 gol e siglandone solamente 6.\nCon l'esordio di Bonizzoni il Foggia sembra svegliarsi grazie alla vittoria sul , ma il cammino non fu continuativo, e termin\u00f2 il girone d'andata ad 8 punti. Nel girone di ritorno, dopo la sconfitta col Milan, data a tavolino per una bottiglietta che colp\u00ec Amarildo, il Foggia ottenne una fila di otto risultati utili consecutivi, partita dalla vittoria sul campo della grazie ad un gol di Traspedini. A due giornate dalla fine il Foggia incontra allo stadio Olimpico la Lazio, in uno spareggio salvezza, dove per\u00f2 a spuntarla sono i biancocelesti che vincono 2-1, e spediscono il Foggia in serie B, ed a nulla servir\u00e0 l'ultima vittoria ottenuta allo Zaccheria sull'Atalanta.\nIl Foggia termin\u00f2 il campionato con 24 punti al sedicesimo posto, ma grande fu l'amarezza dei tifosi per la disastrosa partenza, riparata con troppo ritardo.\nSolo dopo tre anni il Foggia riuscir\u00e0 ad essere promosso.\nTra Serie B e Serie A.\nLa lotta per la promozione e la finale di Coppa Italia con la coppia Fesce-Maestrelli.\nLa stagione 1967-1968 fu quella di una squadra di grandi campioni come Giorgio Maioli, Cosimo Nocera, Ambrogio Valad\u00e8 e di promesse come il centrocampista Giuseppe Pavone, arrivato dalla Panetti Barletta e il difensore Giovanni Pirazzini, preso dal . Oltre ai due giovani arrivarono il centrocampista Giampiero Dalle Vedove dall', e dalla Massese gli attaccanti Claudio Montepagani e Roberto Rolla, mentre sfuma l'acquisto del futuro capocannoniere della serie A e campione d'Italia Giorgio Chinaglia, sempre dalla societ\u00e0 toscana; mentre la cessione pi\u00f9 importante \u00e8 quella di Ballarini al Ravenna.\nIn Coppa Italia il Foggia non super\u00f2 neanche il primo turno, perdendo sul neutro di Reggio Calabria 1-0 con il .\nL'inizio non fu tra i migliori, il Foggia in nove giornate colleziona soltanto 5 punti. Intanto, il 6 ottobre il presidente diventa il commendatore Antonio Fesce. Il 12 novembre arriva la partita esterna con il , ma, indipendentemente dal risultato, il destino dell'allenatore Bonazzoni \u00e8 gi\u00e0 scritto, dovr\u00e0 abbandonare il Foggia. Il Foggia vince 1-0 con un gol di Oltramari, ed a Mestre, il presidente Fesce, per comunicare l'esonero di Bonizzoni in maniera raffinata, gli disse di avergli affiancato il direttore tecnico Serafino Montanari, che ovviamente, dopo l'indiscutibile rifiuto di Bonizzoni per questa collaborazione, divenne l'allenatore. Montanari rivoluzion\u00f2 la squadra, seguendo il movimento totale di Herrera, affid\u00f2 a Pirazzini il ruolo di libero, fece tornare a giocare Gambino, e sostitu\u00ec l'\"anziano\" Nocera con Rolla. Inoltre, durante il suo periodo vennero acquistate le mezzali Francesco Carrera dal e Luciano Zanardello dal . Con questi cambi il Foggia, dopo la vittoria in Veneto, conquist\u00f2 quindici risultati utili di fila, realizzando 22 punti, diventando una delle candidate principali per la promozione in A. Il 10 marzo allo Zaccheria il Foggia affronta la , ma arriva un'inattesa sconfitta, dopo che i rossoneri si erano portati in vantaggio con Rolla, ma che poi sono stati agguantati grazie ad un gol di Fanello, ed infine all'88\u00ba minuto Del Fabbro firm\u00f2 la sconfitta per i pugliesi. Per la promozione il Foggia punta all'ultima piazza disponibile, il terzo posto, ma deve lottare con il Bari. Alla fine per il Foggia risulteranno fatali le sconfitte esterne di fila con e Messina, ed a causa di un'ulteriore sconfitta alla penultima giornata contro la rinunci\u00f2 cos\u00ec alla promozione per un solo punto. L'ultima giornata vede la vittoria inutile ai fini della classifica, del Foggia sulla capolista Palermo, nella gara in cui esordisce Pavone, definito il \"nuovo Mazzola\" dall'ex allenatore rossonero, Bonizzoni.\nIl Foggia si classifica al quarto posto insieme al Bari con 47 punti. La maggior parte dei gol fatti dal Foggia (17 su 40) erano di Vincenzo Traspedini, vice-capocannoniere del torneo.\nIl campionato 1968-1969 fu quella dell'apertura di un nuovo ciclo, quello del presidente Antonio Fesce e del nuovo allenatore Tommaso Maestrelli, che successivamente sarebbe diventato uno dei migliori allenatori in circolazione, conquistando uno scudetto con la Lazio.\nOltre ai loro membri storici, il Foggia fu rinnovato con una serie di innesti, come quello del portiere Raffaele Trentini, proveniente dal Frosinone, dove l'ultima stagione \u00e8 rimasto imbattuto per 1208 minuti, quello del terzino Eugenio Fumagalli, preso dal Novara, seguiti dall'acquisto dello stopper Orio Luciano Teneggi dal , di Pietro Camozzi, potente mediano prelevato dal , della duttile mezzala Paolo Garzelli, acquistata dal e degli attaccanti Paolo Nuti, centravanti proveniente dal Verona e Nello Saltutti, ala presa dal . La maggior parte degli acquisti sono serviti per sostituire i giocatori che sono stati ceduti, come Oltramari e Traspedini.\nGli acquisti sono azzeccati, infatti soprattutto grazie a loro il Foggia riesce a vincere il IV girone della Coppa Italia, eliminando Bari, Fiorentina (che quell'anno divenne campione d'Italia) e Pisa, e qualificandosi ai quarti di finale contro il . Con Maestrelli si utilizza un antenato del 4-3-3, con la variante di Pirazzini, che da centrale durante il gioco cambia ruolo diventando libero.\nIn campionato il Foggia inizia bene, nelle prime nove giornate rimane imbattuto e conquista 12 punti subendo una sola rete, mentre la prima sconfitta arriva in casa contro il Lecco. La promozione \u00e8 un sogno che viene seguito dai rossoneri anche grazie alle vittorie sul e sul , ma non appena il Foggia perde in trasferta contro la la corsa verso il primo posto viene stroncata, ed i \"satanelli\" chiusero il girone d'andata a 22 punti. Intanto il Foggia supera anche i quarti di finale, qualificandosi al girone finale, battendo in entrambi i confronti il Napoli, vincendo 2-1 allo Zaccheria grazie ai gol di Fumagalli e Nocera, e 2-0 al San Paolo dove Nuti sfodera una doppietta.\nIn campionato il Foggia non continua a giocare come prima, in sei partite il Foggia subisce quattro sconfitte, lasciando da parte il campionato e concentrandosi solamente sulla coppa Italia. La prima partita del girone finale si gioca in trasferta contro il . Il Foggia sfiora il colpaccio, quando fino al 60' era in vantaggio per 2-0, ma si fece rimontare, pareggiando 2-2.\nLa domenica seguente il Foggia affront\u00f2 nel derby d'Apulia il Bari, trionfando con un secco 4-0, ma sar\u00e0 l'unica vittoria degna di nota del campionato, dato che i rossoneri si concentreranno solamente sulla Coppa Italia. In coppa il Foggia incontra allo Zaccheria il Cagliari, e, dopo essere stati in vantaggio, vengono raggiunti da un gol di Riva all'86'. L'anno dopo i sardi, contando soprattutto su Gigi Riva, sarebbero diventati campione d'Italia. All'Olimpico il Foggia incontra la Roma, che per\u00f2 vince con un netto 3-0, insidiandosi in testa al girone assieme al Cagliari. Intanto il campionato venne definitivamente chiuso all'ottavo posto a pari punti con il , con un pareggio sul neutro di Taranto contro il , dove Nocera sigla il suo ultimo gol con la maglia rossonera. Cos\u00ec il Foggia tenta di tutto per arrivare primo nel girone, affrontando il Torino in casa, ma riesce solamente a pareggiare per 2-2. All'Amsicora di Cagliari i rossoneri, dopo aver pareggiato con Camozzi ed essere passati in vantaggio con Rolla, vengono raggiunti da Boninsegna, ma a tre minuti dalla fine il Foggia si porta a casa la vittoria con un gol di Saltutti. L'esito della coppa dipende dall'ultimo match del 29 giugno con la Roma allo Zaccheria, che per\u00f2 vince 3-1 grazie a una doppietta di Fabio Capello e un gol di Joaqu\u00edn Peir\u00f3, mentre per il Foggia ad accorciare le distanze ci pens\u00f2 Saltutti, ma troppo tardi per ribaltare il risultato. Cos\u00ec in virt\u00f9 di questo successo la Roma conquista la coppa Italia con 9 punti, mentre il Foggia rimase fermo a 5.\nDopo una grande cavalcata, si fece conoscere anche la formazione \"primavera\", guidata da Giuseppe Pozzo, gi\u00e0 giocatore del Foggia e allenatore in seconda, che arriv\u00f2 in finale a Salsomaggiore, perdendola col Brescia.\nLa stagione 1969-1970 fu importante per il Foggia, poich\u00e9 fu quella della seconda promozione in massima serie.\nIl Foggia rinnov\u00f2 la formazione arrivata in finale di Coppa Italia, con una serie di acquisti importanti come Alberto Bigon, Mauro Colla, Giuseppe Fusi, Franco Pezzato e Luciano Re Cecconi; mentre cedette Gambino al Barletta, Pavone in prestito al Torino e Nocera alla Massiminiana.\nIn Coppa Italia il Foggia vince il girone 7, e per qualificarsi ai quarti \u00e8 costretta a disputare uno spareggio con la Juventus, che perde sul neutro di Roma per 2-1.\nIn campionato il Foggia parte bene, nelle prime sei gare conquista 11 punti, pareggiando solamente con il Pisa. Da sottolineare la grande prova dei rossoneri, che, in 10 uomini per l'espulsione di Pirazzini al Ferraris riuscirono a vincere con una doppietta di Bigon. La prima sconfitta arriva alla settima giornata, in Emilia Romagna contro il , ma fu solamente un piccolo episodio, infatti il Foggia continu\u00f2 a brillare, conquistando altri 11 punti in sette gare, proiettandoli in testa alla classifica. In questo periodo il Foggia riusc\u00ec a fare un record: in 14 gare i rossoneri fecero propri 22 punti, uno in pi\u00f9 del di Enrico Migliavacca.\nFatto il record, il Foggia nel finale del girone d'andata sub\u00ec un calo, quando mise insieme soltanto 2 punti in 5 gare, perdendo con il e con il , ed infine a Livorno il Foggia rimedi\u00f2 un'altra sconfitta, perdendo il primo posto, conquistato dal Varese, e si piazz\u00f2 in seconda posizione con Mantova e , ad un punto dalla capolista. Anche l'inizio del girone di ritorno fu come la fine di quello d'andata, arrivati due pareggi con Atalanta e il Foggia sub\u00ec una sconfitta con il , facendo perdere serenit\u00e0 all'ambiente. Ma il futuro di Maestrelli \u00e8 ancora in bilico, soprattutto dopo i successivi pareggi con Cesena e Modena e la pesante sconfitta esterna per 3-1 con il . Ma Maestrelli non moll\u00f2, e nelle ultime dieci gare del torneo rimediarono la bellezza di 15 punti su 20 disponibili, piegando anche la capolista Varese allo Zaccheria per 2-0 con i gol di Saltutti e Bigon. Il 14 giugno, mentre l'Italia di Ferruccio Valcareggi si qualific\u00f2 alle semifinali battendo il Messico, il Foggia batte 3-1 il , riapprodando dopo tre anni in serie A.\nI rossoneri, imbattuti allo Zaccheria (11 vittorie ed 8 pareggi), vengono sconfitti solamente in trasferta (5 vittorie, 8 pareggi e 6 sconfitte).\nIl Foggia con 48 punti, a pari merito con il Catania, arriva secondo in classifica dopo il Varese di Nils Liedholm, guadagnando cos\u00ec un'altra storica promozione in Serie A.\nL'addio di Maestrelli e l'altalena tra Serie A e Serie B.\nLa stagione 1970-71 fu l'ultima di Maestrelli, nel frattempo premiato con il Seminatore d'oro come migliore allenatore della stagione appena conclusa.\nGli acquisti pi\u00f9 importanti furono il mediano Vincenzo Montefusco dal e lo Piero Lenzi dal , mentre tra le cessioni vi furono quelle di Teneggi allo stesso Pisa e Rolla allo .\nIn Coppa Italia i rossoneri vennero eliminati all'ultimo posto con 0 punti dal girone 7.\nL'inizio fu stabile: 5 pareggi consecutivi con Torino, Milan, Napoli, Bologna e Cagliari (campione d'Italia in carica), mentre la prima vittoria arriv\u00f2 allo Zaccheria contro il , con un gol di Mola, appena tornato da un grave infortunio. In sei partite in Foggia aveva accumulato 7 punti, ed era a 4 punti dalla vetta occupata dal Napoli. La prima sconfitta arriv\u00f2 alla giornata successiva, all'Olimpico il Foggia venne sconfitto 3-1 dalla Roma, ma subito dopo i rossoneri si ripresero, battendo in casa il Verona per 2-0 e la Lazio per 5-1.\nVerso la fine dell'anno il Foggia, quinto in classifica, era visto come la rivelazione del campionato. Tuttavia, primi piccoli segni di sbandamento vennero rivelati alla fine del girone d'andata, che il Foggia termin\u00f2 nel centro della classifica.\nNel girone di ritorno la squadra sembrava stanca, e vi fu un incredibile declino che lo port\u00f2 a retrocedere. Dopo la vittoria per 1-0 con la Roma, il Foggia, nelle ultime otto giornate di campionato non ottenne pi\u00f9 una vittoria.\nIn questa serie negativa vi fu anche un pareggio con la Fiorentina, diretta concorrente del Foggia per la salvezza, che secondo il pubblico foggiano ed i principali quotidiani sportivi, fu favorita dall'arbitro Riccardo Lattanzi.\nTuttavia la retrocessione sembrava lontana, anche alla terzultima giornata, quando i rossoneri vennero sconfitti a Milano dall'Inter per 5-0, che con questa vittoria festeggi\u00f2 il titolo di campione d'Italia. Dopo un pareggio interno con la Juventus, i rossoneri subirono una beffa all'ultima giornata sul campo del , che vinse 3-0, ma con degli errori arbitrali di Concetto Lo Bello. Sugli spalti era giunta la voce che la Fiorentina, avesse perso a Torino con la Juventus, e ci fu una grande festa, fermata per\u00f2 dal risultato vero, ovvero uno 0-0. Il Foggia, finito al dodicesimo posto con 25 punti, nonostante avesse gli stessi punti di Sampdoria e Fiorentina, venne retrocesso per la peggiore differenza reti. La retrocessione fu alquanto strana, infatti in pochissimi casi una squadra retrocessa, ad una partita al termine del campionato aveva cinque avversari dietro di lei, e che in casa avesse perso solo una partita (lo 0-3 con il Napoli). Fesce a fine campionato liber\u00f2 Maestrelli, cercato insistentemente dalla Lazio e dalla Roma, ma alla fine scelse la societ\u00e0 biancoceleste.\nPer il campionato 1971-1972 il successore di Maestrelli \u00e8 Ettore Puricelli, che il presidente Fesce prese dal Lanerossi Vicenza, andandolo a trovare direttamente in Canada, dove i vicentini sono in tourn\u00e9e.\nLa societ\u00e0 \u00e8 costretta a cedere Montefusco (perso alle buste con il Napoli) e Villa, ed alla riapertura delle liste Maioli. Ma la cessione pi\u00f9 importante \u00e8 quella di Bigon, che il Milan vuole in cambio di Angelo Benedicto Sormani, che per\u00f2 il Foggia rifiuta per via dell'alto ingaggio. Cos\u00ec il Foggia sceglie dalle file del Milan la mezzala Giorgio Rognoni, che assieme a 170 milioni conclude l'affare. Il Foggia acquista anche il terzino Rodolfo Cimenti dal Treviso e l'ala Ivano Bosdaves dall'Atalanta, inoltre alla riapertura delle liste compra anche dalla Lazio il regista Juan Carlos Morrone.\nTra le \"invenzioni\" di Puricelli vi sono quelle di Pellegrino Valente, giovane difensore che si guadagn\u00f2 il posto da titolare, e di Giuseppe Pavone, che con Nello Saltutti forma una delle coppie d'attacco pi\u00f9 prolifiche del campionato, con ben 20 gol messi a segno dai due.\nIn coppa Italia la squadra termin\u00f2 il girone 7 all'ultimo posto, con 2 punti arrivati con i pareggi interni con Cagliari ed Arezzo.\nGi\u00e0 dall'inizio si capisce che questo \u00e8 un anno di formazione per i rossoneri, infatti a causa della discontinuit\u00e0 dei risultati la squadra non \u00e8 mai riuscita ad affermarsi tra le prime.\nDegna di nota \u00e8 la vittoria allo Zaccheria sulla Lazio, che stava per essere promossa, dell'ex Maestrelli.\nIl Foggia conclude il campionato all'ottavo posto con 41 punti, dopo una striscia di dieci risultati utili consecutivi arrivati nel girone di ritorno.\nNella stagione 1972-1973 il Foggia fu guidato da Lauro Toneatto, che aveva allenato il Bari la stagione precedente, senza avere risultati brillanti.\nPer far quadrare il bilancio Fesce fu costretto a vendere Saltutti, prima destinato al Napoli, ma successivamente venduto alla Fiorentina per 216 milioni pi\u00f9 la compropriet\u00e0 dell'attaccante Giorgio Braglia, e Re Cecconi alla Lazio di Maestrelli per 210 milioni ed il cartellino del mediano Giuseppe Trinchero.\nCon le entrate ricavate da queste vendite Toneatto, in prima persona, esegu\u00ec importanti operazioni di mercato, e oltre a Braglia ed a Trinchero, arrivarono tra i rossoneri lo stopper Novilio Bruschini dal Livorno e il centravanti Bruno Zanolla dalla SPAL. Dalla societ\u00e0 ferrarese il Foggia acquist\u00f2 ad ottobre anche la mezzala Luigi Delneri, per sopperire al grave infortunio di Paolo Garzelli, rimasto fermo per quasi tutta la stagione.\nToneatto, dopo aver messo in ordine la difesa con l'acquisto di Bruschini ed aver rifatto il centrocampo con l'energia di Trinchero e Villa e la fantasia di Delneri e Rognoni, conferisce ai veloci Pavone e Braglia la funzione di distruggere le difese avversarie.\nIl campionato inizia con la vittoria esterna sul campo del , grazie ad una rete a quattro minuti dal termine di Trinchero. Il Foggia vince anche allo Zaccheria con la Reggina, prima di pareggiare il derby esterno con il Taranto. La partita successiva \u00e8 valida per la promozione, infatti si incontrano due dirette concorrenti, il Foggia (che gioca in casa) ed il Genoa, ma sar\u00e0 quest'ultima a spuntarla con una vittoria per 2-1. I rossoneri per\u00f2 si riprendono, ma alla nona giornata i padroni di casa del di Luigi Radice demoliscono il Foggia con un netto 3-0. Dopo una vittoria sul Lecco, la crisi continua nelle ultime quattro giornate del girone d'andata, dove i rossoneri collezionarono solamente un punto. Nel girone di ritorno il Foggia si risollev\u00f2, e collezion\u00f2 19 punti, frutto di una striscia di undici risultati utili di fila. Un altro record fu quello del portiere Raffaele Trentini, dove per dieci giornate e per 1002 minuti rimane imbattuto, finch\u00e9 Giampietro Spagnolo della Reggiana, interruppe il suo record. A quattro giornate dalla fine il Foggia perde allo Zaccheria con il Mantova per 2-0, conservando solamente quattro punti di distacco dal quarto posto, ed anche la giornata successiva il Foggia non concluse la pratica promozione, pareggiando a Novara 1-1. Il Foggia cos\u00ec, per essere promosso, il 10 giugno deve battere allo Zaccheria il Como. Il gol del vantaggio contro i lombardi lo realizza il capocannoniere della squadra, Giorgio Braglia, al secondo minuto su rigore, e questa rete regal\u00f2 al Foggia un'altra promozione in massima serie. L'ultima giornata, a conti gi\u00e0 fatti, i rossoneri persero a Varese.\nNel campionato 1973-1974, dopo la promozione in massima serie, la societ\u00e0 rossonera dovette acquistare l'attaccante Silvano Villa dal Milan, in sostituzione di Braglia, rientrato per fine prestito alla Fiorentina, ed i mediani Franco Liguori dal Bologna e Bernardino Fabbian dall'Inter, in seguito alla cessione di Trinchero alla Reggina ad ottobre. Inoltre il Foggia acquist\u00f2 anche la mezzala Elvio Salvori dalla Roma.\nIl Foggia chiuse il calciomercato con un passivo di 740 milioni di lire, e per rimediare alle inadempienze finanziarie, il presidente Fesce, grazie anche all'aiuto del presidente della FIGC Franco Carraro, riusc\u00ec a rendere esecutivi i contratti dei nuovi acquisti, riuscendo a risparmiare, in quanto all'atto dell'acquisto la societ\u00e0 rossonera avrebbe dovuto versare solamente il 30%, mentre i restanti due terzi sarebbero stati versati tramite fidejussioni bancarie.\nLa stagione non inizi\u00f2 nel migliore dei modi: durante il precampionato Salvori si infortuna. All'esordio i rossoneri incontrarono fuori casa i campioni d'Italia in carica, la Juventus di \u010cestm\u00edr Vycp\u00e1lek, ed i rossoneri dopo essersi subito portati in vantaggio con un pallonetto da oltre quaranta metri di Pavone, vennero rimontati dapprima da un rigore di Antonello Cuccureddu sullo scadere del primo temp, e poi da un gol di Roberto Bettega ad un quarto d'ora dalla fine.\nLa settimana successiva il Foggia pareggi\u00f2 con il Cagliari allo Zaccheria, dopo che i sardi si erano portati in vantaggio con un gol di Riva, ma grazie ad un rigore di Silvano Villa i rossoneri riuscirono ad evitare la seconda sconfitta di fila. La prima vittoria arriv\u00f2 a Firenze con la Fiorentina, grazie ancora ad una rete di Villa, mentre il turno successivo sul finale i rossoneri riuscirono a pareggiare con il Cesena, portatosi in vantaggio grazie ad un gol di Ariedo Braida, ma venendo raggiunti all'ultimo dal gol di Liguori. Subito dopo la sosta il Foggia venne sconfitto a Milano dall'Inter per 5-1, dove Roberto Boninsegna segn\u00f2 ben 4 reti, ma il Foggia si riprese immediatamente battendo la Roma, ed iniziando una serie di sette risultati utili consecutivi. La formazione dauna \u00e8 tra le principali candidate per un posto in Coppa UEFA, e questa idea si rafforz\u00f2 soprattutto in un \"derby del Sud\", con la vittoria interna sul Napoli, l'ultimo risultato utile di fila, infatti il Foggia sub\u00ec tre sconfitte di fila con Verona, Lazio e Milan; prima di finire il girone d'andata.\nIl girone di ritorno si apr\u00ec con un pareggio interno a reti bianche con la Juventus, prima della sconfitta all'ultimo minuto di Cagliari. Come all'andata, la prima vittoria arriv\u00f2 con la Fiorentina, ma il Foggia cadde in crisi a causa della sconfitta in Romagna con il Cesena, quella interna con l'Inter (vittoriosa grazie ancora a Boninsegna, autore di una doppietta) e quella esterna con la Roma. Successivamente i rossoneri dovettero affrontare allo Zaccheria la Sampdoria, ultima in classifica, ma il Foggia riusc\u00ec solamente a pareggiare, dopo essersi portata due volte in vantaggio con Rognoni, ed essersi fatta raggiungere all'ultimo minuto grazie ad un gol di Domenico Arnuzzo, l'unico nella sua carriera da calciatore.\nIl Foggia non riusc\u00ec pi\u00f9 a vincere costantemente, dapprima perdendo in casa del Vicenza dell'ex Puricelli, e successivamente venendo sconfitti dal Genoa, dove il portiere del Foggia, Trentini, trattiene la palla fuori, ma l'arbitro Stefano Trono consider\u00f2 il pallone entrato, convalidando il gol.\nDi l\u00ec la squadra ottenne quattro pareggi per 1-1 di fila con Torino, Bologna, Napoli e Verona (rivale del Foggia per la salvezza). Ad una giornata dal termine il Foggia venne retrocesso dalla Lazio di Maestrelli, che con quella vittoria si laure\u00f2 campione d'Italia per la prima volta. Nell'ultimo turno il Foggia incontr\u00f2 il Milan, e la partita fin\u00ec 0-0, con un gol annullato di Villa.\nNel frattempo scoppi\u00f2 il cosiddetto scandalo della telefonata, ed emerse che al termine della gara tra Verona e Napoli, vinta 1-0 dai veneti il 21 aprile 1974, un giornale napoletano riport\u00f2 la notizia di una telefonata tra il presidente del Verona Saverio Garonzi e il calciatore brasiliano Sergio Clerici, all'epoca centravanti napoletano con un passato in giallo-blu, in cui il massimo dirigente scaligero avrebbe promesso al calciatore di aiutarlo ad aprire una concessionaria FIAT al suo rientro in patria, a fine carriera.\nIn seguito a questo articolo, i dirigenti del Foggia si recarono all'Ufficio Inchieste della FIGC per ottenere l'apertura di un'indagine, al fine di aver diritto al ripescaggio in Serie A (a fine campionato il Verona si salv\u00f2 e il Foggia retrocesse in Serie B assieme a Sampdoria e Genoa).\nIl presidente giallo-blu - una volta convocato dalla Procura Federale - inizialmente, neg\u00f2 l'esistenza di quella telefonata ma, successivamente, il giocatore Clerici conferm\u00f2 per filo e per segno che quella conversazione telefonica, in effetti, era avvenuta.\nA quel punto, Garonzi ammise di aver parlato; per la Giustizia Sportiva la negazione del dirigente al primo interrogatorio e il contenuto della conversazione furono sufficienti per decretare la retrocessione del Verona e riammettere in Serie A il Foggia.\nSuccessivamente, per\u00f2, fu proprio il Foggia ad essere protagonista in negativo della seconda parte dello scandalo.\nInfatti prima della gara Foggia-Milan, il segretario pugliese Giuseppe Affatato cerc\u00f2 di corrompere l'arbitro, il fiorentino Gino Menicucci e i due guardalinee, regalando loro tre rolex d'oro. Menicucci rifiut\u00f2 sdegnato e raccont\u00f2 tutto all'Ufficio Inchieste prima e al Giudice sportivo poi.\nAl termine del processo di primo grado il Verona venne penalizzato di 3 punti, che avrebbe dovuto scontare nel campionato 1974-1975; il Foggia, invece fu penalizzato di 3 punti, da scontare in Serie B l'anno successivo.\nA quel punto fece ricorso la Sampdoria - penultima in classifica - affermando che il Verona doveva scendere in Serie B per aver commesso illecito sportivo e il Foggia doveva essere penalizzato in quel campionato, con conseguente ripescaggio dei doriani.\nAlla fine il Verona fu declassato all'ultimo posto ed il Foggia fu retrocesso con una penalizzazione di 6 punti.\nLa penalizzazione \u00e8 stata determinante nella stagione del Foggia, che \u00e8 stato costretto a disputare la stagione 1974-1975 in serie B, sempre con Toneatto allenatore. Il presidente Antonio Fesce rinunci\u00f2 a molte offerte, e non volle vendere i suoi pilastri, rinnovando la squadra con acquisti, tra i quali il giovane Carlo Bresciani dalla , Giovanni Lodetti dalla , Giuseppe Doldi dall'Inter, Renato Sali dalla e Fabio Enzo dal Novara.\nPer il Foggia gli esordi in campionato non furono certo tra i migliori, rimediando solamente una vittoria contro il Pescara in sette giornate. Con il mercato di riparazione in autunno il Foggia corre ai ripari acquistando due mediani, ovvero Fausto Inselvini e Sergio Borgo dalla Lazio.\nNonostante la sconfitta rimediata all'ultimo minuto contro il Palermo, il presidente Fesce continu\u00f2 a dare fiducia all'allenatore Toneatto. Infatti le cose sembrano risollevarsi con una vittoria sulla Spal, un pareggio esterno con il Parma ed un'altra vittoria sul Genoa, dove Carlo Bresciani si rese protagonista segnando due gol, e successivamente arrivarono altre vittorie con l'Arezzo e con il Verona. Tuttavia dopo questi risultati positivi, il Foggia ebbe delle prestazioni piuttosto altalenanti tali che la societ\u00e0 fu costretta ad esonerare Toneatto.\nAl suo posto venne chiamato un campione d'Europa in panchina, Cesare Maldini. L'esordio di Maldini non fu dei migliori, perdendo 1-0 ad Alessandria e poi pareggiando 1-1 in casa con la , e dopo questi risultati molti tifosi rivolevano Toneatto come allenatore.\nAlla fine Maldini non riusc\u00ec a risollevare la squadra rossonera, reduce da molte prestazioni anonime, che arriv\u00f2 settima in classifica alla pari con il Genoa, con nessuna vittoria esterna, ma anche nessuna sconfitta interna, ed inoltre la squadra rossonera fu capace di non subire sconfitte per otto turni consecutivi.\nAl termine della stagione Carlo Bresciani si laure\u00f2 capocanonniere della serie B con 13 reti, premiato anche con il Premio Sportman per la serie B.\nInoltre si fece conoscere anche la formazione \"under 23\" rossonera allenata da Roberto Balestri che venne eliminata nella doppia finale contro l'.\nLa stagione successiva, la 1975-1976, vide la cessione di Raffaele Trentini, Carlo Bresciani e Peppino Pavone, gli acquisti importanti di Aldo Nicoli e il ritorno di Luigi Delneri, ed un inizio di campionato non brillantissimo, seguito dall'esonero di Cesare Maldini dopo una sconfitta ad Avellino. A sostituirlo \u00e8 il vice-allenatore Roberto Balestri, che riesce ad arrivare alla quarta promozione in serie A a pari punti con e , ma terzo per differenza reti.\nLa stagione 1976-1977 in Serie A, con Ettore Puricelli ritornato come nuovo allenatore, cominci\u00f2 male, infatti il calendario iniziale non era favorevole, Inter, , Juventus, , , e . Tuttavia, le uniche sconfitte registrate in quelle giornate furono contro il Perugia di Ilario Castagner, la Juventus di Giovanni Trapattoni e la Roma di Nils Liedholm, ma il Foggia per 4 partite non ha segnato neanche un gol.\nIl primo arriva contro il Napoli, in un pareggio finito 2-2, e la prima vittoria del Foggia arriva contro la Sampdoria. Neanche successivamente il calendario fu favorevole ai rossoneri, due trasferte consecutive, contro la e la , di cui la prima persa per 4-1 e la seconda pareggiata 0-0. Nel girone d'andata fu importante la vittoria interna contro il per 2-1. Con il nuovo anno il Foggia incassa 4 sconfitte consecutive, contro , , e . Ritorna alla vittoria il 6 febbraio contro il Verona guidati da Ferruccio Valcareggi per 4-1. Successivamente il Foggia guadagn\u00f2 a Milano un punto contro l'Inter, vinse contro il Perugia, perse contro la Juventus, ma batt\u00e9 il Bologna in una sfida salvezza per 1-0, con gol di Nerio Ulivieri. Il Foggia si aggiudic\u00f2 il \"derby del Sud\" contro il Napoli, che era passato due volte in vantaggio, ma alla fine perse per 3-2, ed il gol vittoria port\u00f2 la firma sempre di Nerio Ulivieri. Successivamente pareggia contro il Milan, e batte il Genoa 2-1 a Genova, ma le sfide successive furono importantissime. Infatti il Foggia a quattro giornate dalla fine gioca in casa contro il Catanzaro, e vince per 1-0, superando in classifica il Milan ed il Bologna. La partita successiva venne giocata in trasferta contro il Cesena gi\u00e0 retrocesso; ma il Foggia per ottenere quella vittoria ha sprecato tutte le forze necessarie, infatti \u00e8 passata in vantaggio 2 volte per poi essere raggiunta, ma alla fine \u00e8 riuscita a vincere grazie di nuovo a Nerio Ulivieri. Il Foggia con questa vittoria si era guadagnato automaticamente la salvezza, e le due partite successive, contro Torino e Verona, furono perse. Il girone di ritorno fu fondamentale per la salvezza del Foggia, dove fu una delle migliori compagini a conquistare punti, dopo Juventus, Torino, Bologna e Fiorentina.\nIn due anni dalla Serie A alla Serie C.\nIn Serie B per differenza reti.\nIl campionato successivo, il 1977-1978, non fu cos\u00ec fortunato, infatti l'inizio fu terribile, un 6-0 contro la Juventus, tuttavia l'esordio in casa con la Fiorentina sembrava dare qualche speranza alla compagine rossonera, infatti la partita fin\u00ec 1-1 ed il Foggia pareggi\u00f2 grazie ad una rete dell'ex Nevio Scala. Contro la Roma di Gustavo Giagnoni il Foggia torn\u00f2 a perdere per 1-0 con gol di Guido Ugolotti, futuro allenatore del Foggia. Le partite successive furono le prime due vittoriose in campionato, contro il Bologna e il Torino, entrambe giocate in casa, e dopo una sconfitta col Milan in trasferta ed un pareggio esterno contro il Genoa, il Foggia torn\u00f2 a vincere contro il . Il Foggia sembrava una delle formazioni pi\u00f9 in forma del campionato, e non sembrava fosse una squadra destinata alla retrocessione.\nAltri segni buoni furono il pareggio esterno contro la Lazio, e quello interno contro il Vicenza, ma da qui inizia la decaduta del Foggia. Infatti il Foggia perse 5-0 a Napoli e sub\u00ec una sconfitta interna contro il Perugia prima che si concludesse il 1977 col Foggia al quartultimo posto con dieci punti.\nNonostante ci\u00f2 il Foggia comincia il 1978 con una vittoria contro l'Atalanta, e tutto sembra che le due sconfitte precedenti fossero nate da un calo di attenzione da parte del Foggia, ma non fu cos\u00ec. Infatti il Foggia sub\u00ec una sconfitta esterna contro il Verona ed una interna contro l'. Il girone di ritorno inizi\u00f2 con un pareggio a reti bianche contro la Juventus, dove al Foggia viene negato un calcio di rigore. Dopo due pareggi contro Fiorentina e Roma, il Foggia sub\u00ec due sconfitte esterne consecutive contro Bologna e Torino, ed una interna contro il Milan, con la squadra rossonera che sprofond\u00f2 al penultimo posto. Il Foggia in casa pareggi\u00f2 1-1 col Genoa, anch'essa in lizza per la retrocessione, ma realizz\u00f2 due vittorie consecutive, una in trasferta contro il Pescara terminata 2-1, ed una a Foggia contro la Lazio finita 3-1. La sconfitta torn\u00f2 contro il Vicenza, e da l\u00ec il Foggia pareggi\u00f2 contro il Napoli, perse contro il Perugia, ma vinse nuovamente contro l'Atalanta a Bergamo per 2-1 e contro il Verona per 4-0. L'ultima partita era a San Siro contro l'Inter. L'Inter vinse la partita 2-1, ed il Foggia a pari punti con Genoa e Fiorentina retrocesse in serie B per differenza reti.\nIl momentaneo addio di Fesce e la retrocessione in C1.\nCon la retrocessione in serie B se ne va, anche se momentaneamente, il presidente Antonio Fesce, e la carica di presidente va a Raffaele Augelli, consigliere regionale della Democrazia Cristiana e a Pasquale Izzo. La campagna del Foggia ha puntato pi\u00f9 sulle cessioni che sugli acquisti, viene infatti ceduto al Torino Maurizio Iorio, appena diciottenne, il Bologna compr\u00f2 Maurizio Memo, Antonio Bordon e Renato Sali in cambio di Giuliano Fiorini e la fece uno scambio con la Lazio: Aldo Nicoli per Ernesto Apuzzo. Vengono acquistati Elio Gustinetti dall', Roberto Bacchin dal Novara, Giorgio Pellizzaro dal e Giacomo Libera dall'Atalanta. Il nuovo allenatore \u00e8 Sidney Col\u00f4nia Cunha, meglio noto come \"Cinesinho\", e la stagione 1978-1979 inizia male. Infatti viene sconfitto tre volte in Coppa Italia contro la SPAL, il Milan ed il Catanzaro, ma riesce a vincere contro il Lecce. Anche il precampionato \u00e8 brutto, il Foggia prende cinque gol in amichevole contro il . Tuttavia il campionato inizia con una vittoria a Ferrara, proprio contro la SPAL con la quale qualche giorno prima aveva perso in Coppa Italia, e alla seconda giornata il Foggia \u00e8 in vetta a punteggio pieno, poich\u00e9 aveva battuto la Sampdoria allo Zaccheria. La prima sconfitta della stagione arriva a Udine contro l'Udinese neopromossa, che successivamente, salir\u00e0 in serie A. Inoltre il Foggia ha affrontato due derby casalinghi di fila, il primo fu un Foggia-Lecce vinto dalla compagine rossonera 2-0; mentre il secondo fu il derby d'Apulia, Foggia-Bari, e venne vinto sempre dal Foggia per 3-1. Il Foggia \u00e8 di nuovo in testa alla classifica, assieme al , ma pochi giorni dopo venne dapprima sconfitto a Pistoia contro la , poi in casa perse contro il , ma vinse a Nocera Inferiore contro la , in quella che fu l'ultima vittoria esterna della stagione. Il Foggia sembrava una delle squadre favorite per la promozione, ma il sogno svan\u00ec subito. Un altro derby casilingo, Foggia-Taranto, fin\u00ec 1-1, perse a San Benedetto del Tronto contro la , ma vinse la sua ultima partita del girone d'andata, in casa contro il Varese.\nBisogna aspettare il girone di ritorno infatti per vedere il Foggia vincere, per il resto del girone d'andata il Foggia incass\u00f2 due sconfitte esterne a Brescia e a Palermo, cinque pareggi di fila contro Cesena, Genoa, Monza, Cagliari e Ternana, e per ultimo una sconfitta allo stadio Adriatico di Pescara per 4-1. Il ritorno alla vittoria torn\u00f2 contro la SPAL, ma per colpa delle sconfitte rimediate in precedenza i tifosi erano molto scontenti e la situazione economica non era delle migliori. Perse con la Sampdoria, pareggi\u00f2 contro l'Udinese, di nuovo perse contro il Lecce e successivamente pareggi\u00f2 a Bari.\nLa Pistoiese vinse a Foggia, e il Foggia dovette successivamente pareggiare a Rimini e vincere 3-0 contro la Nocerina. Tuttavia, il Foggia si affermava solo nei primi tempi, come si \u00e8 potuto vedere anche nel pareggio contro il Taranto e nella sconfitta contro la Sambenedettese. Il Foggia arriva in zona retrocessione, e pareggia a Varese e perse col Brescia. Risultati negativi ci furono anche nelle sfide salvezze col Cesena, dove il Foggia rimedi\u00f2 una sconfitta, e col Genoa, dove non si and\u00f2 oltre il pareggio. I rossoneri persero anche a Monza e in casa contro il Cagliari 2-0, dove ormai si era verificata una rottura nella societ\u00e0 e nello spogliatoio, infatti Giovanni Pirazzini venne espulso e squalificato per sei giornate per aver insultato l'arbitro Alberto Michelotti e ci furono numerosi incidenti tra i tifosi. Per continuare a sperare nella salvezza bisognava vincere contro la a Terni, ma ci fu solo un pareggio. Il campo del Foggia, dopo gli incidenti di Cagliari, \u00e8 squalificato, e rimaneva solo una partita da giocare contro il Pescara, che venne disputata sul neutro di Napoli e venne vinta dai biancazzurri per 2-1. Il Foggia retrocesse in serie C1, ma l'unica nota positiva, \u00e8 che, a seguito delle richieste dei tifosi, torn\u00f2 presidente Antonio Fesce.\nTra la Serie B e la Serie C1.\nIl ritorno in terza serie.\nA distanza di ben 17 anni il Foggia torn\u00f2 nella terza divisione del calcio italiano, dopo aver chiuso un ciclo indimenticabile per gli appassionati del calcio in generale, un ciclo creato grazie ai presidenti Domenico Rosa Rosa e Antonio Fesce, e gli allenatori Oronzo Pugliese e Tommaso Maestrelli. Questo ciclo verr\u00e0 riaperto successivamente negli anni novanta con Pasquale Casillo e Zden\u011bk Zeman, con i quali verr\u00e0 riaccesa la passione calcistica a Foggia.\nIl nuovo allenatore \u00e8 Giorgio Sereni, e la squadra viene completamente rifatta, trattando soprattutto con il . Alla societ\u00e0 barese vengono venduti Roberto Bacchin, Giacomo Libera e Rosario Sasso, in cambio di pi\u00f9 di un miliardo di lire e Franco Fasoli, Vito Petruzzelli, Arcangelo Sciannimanico e Costante Tivelli, e inoltre la societ\u00e0 richiama Fabio Enzo dalla ed acquista dall'Avellino Stanislao Bozzi.\nLa stagione 1979-1980 comincia con la Coppa Italia Semiprofessionisti, dove i rossoneri arrivano fino agli ottavi, dove vengono eliminati dalla . In campionato non inizia bene, il Foggia alterna vittorie scarse con pareggi o sconfitte anche contro squadre nei bassifondi della classifica. A met\u00e0 campionato, dopo un pareggio in casa con la Cavese, ed uno esterno contro il Benevento il presidente Fesce decise di cambiare allenatore, richiamando Ettore Puricelli. I risultati si incominciano a vedere, il Foggia ingrana una serie di risultati positivi, ma viene fermato in due confronti esterni, uno contro la e il Campobasso. Da l\u00ec il Foggia perder\u00e0 solo contro la , e otterr\u00e0 risultati incredibili, come la vittoria a Foggia contro la capolista e quella, sempre interna, contro il , inseguitrice del Foggia, entrambe vinte per 2-0, e successivamente pareggier\u00e0 in campo neutro contro la Cavese, in una partita ricca di scontri tra le tifoserie. L'ultima partita rimasta \u00e8 in casa contro il Benevento. Il Foggia vince 2-0 e ritorna in serie B, dopo un solo anno di inferno in C1.\nIl Foggia dei miracoli di Zeman.\nNel 1989, con l'ingaggio dell'allenatore ceco Zden\u011bk Zeman, si apr\u00ec il periodo di massimo splendore per la societ\u00e0. Il calcio aggressivo e divertente dell'allenatore boemo era basato sul modulo tattico 4-3-3 a zona: squadra corta, pressing, tattica del fuorigioco e movimento frenetico sia dei giocatori che della palla. Dopo il ritorno in Serie A, nella stagione 1991-92 il \"Foggia dei miracoli\" dimostr\u00f2 di essere competitivo con qualunque avversario e fu apprezzato dalla stampa, anche perch\u00e9 in grado di offrire spettacolo. Fu coniato il termine \"Zemanlandia\" per indicare la realt\u00e0 costruita da Zeman. Anche dopo la cessione di molti calciatori di notevole qualit\u00e0 (tra cui gli attaccanti che costituivano un valido trio, Giuseppe Signori, Francesco Baiano e Roberto Rambaudi), sostituiti da giovani talenti, il Foggia concluse altri due campionati di Serie A nella zona centrale della classifica.\nIl passaggio di Zeman alla Lazio segn\u00f2 la fine di \"Zemanlandia\", nata dal felice connubio tra le idee innovative dell'allenatore, l'intraprendenza del presidente Pasquale Casillo ed il fine intuito del direttore sportivo Giuseppe Pavone: il suo successore, Enrico Catuzzi, non fu in grado di mantenere la squadra allo stesso livello.\nDoppia retrocessione e promozione in C1.\nCon la fine di questa era ebbe inizio il periodo buio del Foggia, che culmin\u00f2 con le retrocessioni consecutive in Serie C1, nel campionato cadetto 1997-1998, e in Serie C2, nel campionato di Serie C1 1998-1999. Dopo quattro anni di militanza nell'ultima serie professionistica, nella stagione 2002-2003 il Foggia del tecnico Pasquale Marino e dei \"gioielli\" Roberto De Zerbi e Michele Pazienza ritrov\u00f2 l'assetto vincente e pervenne in modo convincente alla promozione in Serie C1. Dopo la stagione 2003-2004, terminata a met\u00e0 classifica, ma carica di buoni propositi per quella seguente, il Foggia Calcio fall\u00ec per cause economiche, perdendo il tecnico Marino e tutti i giocatori migliori. La notizia gett\u00f2 nello sconforto i tifosi, ma Giuseppe Coccimiglio prese in mano le redini della societ\u00e0 e diede fiducia all'ambiente: la nuova societ\u00e0 assunse il nome storico della squadra, Unione Sportiva Foggia, e fu in grado di mantenere la categoria di appartenenza. Dopo aver concluso altre due stagioni a met\u00e0 classifica, cambiando cinque allenatori, Coccimiglio attir\u00f2 su di s\u00e9 le critiche dell'ambiente non pagando pi\u00f9 gli stipendi, situazione che cre\u00f2 instabilit\u00e0. Dopo una complessa trattativa, la societ\u00e0 pass\u00f2 nel 2006 nelle mani di una compagine di imprenditori locali presieduti da Tullio Capobianco.\nLa Serie C1 e la maledizione dei play-off.\nStagione 2006-2007.\nDopo un possibile arrivo di Davide Ballardini sulla panchina rossonera, per la stagione 2006-07 il nuovo allenatore divenne Stefano Cuoghi, proveniente dalla , condusse a Foggia molti giocatori granata che con lui, la stagione precedente, avevano sfiorato la promozione in B. Il 21 gennaio 2007 Cuoghi venne esonerato dopo 6 partite senza vittoria consecutive: dal 23 gennaio il nuovo allenatore fu Salvo Fulvio D'Adderio, che nella stagione precedente aveva allenato il Manfredonia. Con D'Adderio la squadra ottenne la prima vittoria in Coppa Italia di Serie C, chiudendo con il 3-1 casalingo al Cuneo nella finale del 25 aprile 2007. La squadra concluse il torneo di Serie C1, Girone B, in quarta posizione a 59 punti, qualificandosi per i play-off.\nNella semifinale di play-off contro la Cavese vinse l'andata per 5-2 in casa e perse per 3-1 a Cava dei Tirreni, accedendo dunque alla finale dei play-off. Nella finale di andata prevalse con il risultato di 1-0 contro l', mentre nel ritorno al Partenio fu sconfitto per 3-0 dopo i tempi supplementari.\nStagione 2007-2008.\nIn seguito alla sconfitta nella finale dei play-off, l'allenatore Salvo Fulvio D'Adderio fu sollevato dall'incarico e sostituito da Salvatore Campilongo, che quell'anno aveva allenato la Cavese.\nL'inizio della stagione \u00e8 altalenante e il girone di andata si chiude a 21 punti, a 5 punti dalla zona salvezza. Nel girone di ritorno il Foggia ottiene dieci punti in cinque giornate, ma ciononostante il tecnico Campilongo viene esonerato, ed al suo posto arriva Giuseppe Galderisi: con lui la squadra ottiene 19 punti in otto giornate, risalendo fino al sesto posto, mentre nelle tre giornate successive si stabilisce nella zona play off. All'ultima giornata i rossoneri pareggiano 0-0 con la Ternana guadagnando, cos\u00ec, il 5\u00ba posto valido per la qualificazione ai play off.\nIl 18 maggio il Foggia affronta la Cremonese allo Zaccheria per disputare la semifinale play off di andata. La partita termina in parit\u00e0, 0-0. Allo Stadio Giovanni Zini di Cremona la gara termina sull'1-1. Non essendo in vigore la regola dei gol in trasferta, \u00e8 la Cremonese, in virt\u00f9 del miglior piazzamento (quarto posto) ottenuto in stagione, ad accedere alla finale di play off.\nStagione 2008-2009.\nDopo l'assunzione del tecnico Raffaele Novelli, ed un inizio altalenante come l'anno precedente, viene eliminato al Primo turno in Coppa Italia dal Barletta e chiude il girone d'andata con 26 punti. Il Foggia, all'inizio del girone del ritorno ottiene una serie di nove risultati utili consecutivi, ottenendo 15 punti. La serie venne chiusa il 29 marzo 2009 con la sconfitta in trasferta contro l', ma ne ripart\u00ec una nuova la settimana seguente, battendo il e per sette settimane, fino alla fine del campionato, il Foggia continu\u00f2 una nuova striscia di risultati utili. La sconfitta esterna con l'Arezzo risult\u00f2 dunque l'unica nel girone di ritorno del Foggia, che stabil\u00ec il record di minor numero di sconfitte, con sei partite perse, come il Benevento. All'ultima giornata, contro il secondo in classifica, il Foggia, sfavorito dai pronostici,riusc\u00ec a vincere e a ottenere la quinta piazza in classifica, accedendo cos\u00ec ai play-off per il terzo anno di fila. Tuttavia i play-off per il Foggia furono ancora infausti: dopo il pareggio interno contro il Benevento per 0-0, fuori casa il club pugliese pareggi\u00f2 per 2-2 e per la regola della posizione in classifica fu eliminato.\nRetrocessione sfiorata.\nStagione 2009-2010.\nIl 7 luglio 2009 l'incarico di allenatore fu affidato ad Antonio Porta e quello di vice-allenatore a Fabio Pecchia, che furono esonerati nel marzo 2011 dopo la sconfitta nel derby con l'Andria, a causa di una serie di risultati negativi. Il ruolo di allenatore fu assegnato a Guido Ugolotti, che rifond\u00f2 il gruppo nel mercato di riparazione e riusc\u00ec a compiere la scalata dagli ultimi posti, mancando per un soffio la salvezza diretta. La squadra riusc\u00ec comunque a salvarsi ai play-out contro il Pescina, grazie a un gol dell'argentino Franco Caraccio negli ultimi minuti di una partita che sollev\u00f2 pi\u00f9 di un dubbio sul proprio regolare svolgimento (il match fu segnato da un clima di alta tensione, culminato con una minacciosa invasione di campo da parte dei tifosi locali).\nAl termine del campionato la dirigenza annunci\u00f2 il proprio disimpegno dalla gestione societaria, mentre l'ex presidente degli anni d'oro Pasquale Casillo annunci\u00f2 la propria volont\u00e0 di tornare alla guida del club con una cordata di imprenditori. Intanto L'Energesco, societ\u00e0 laziale per le energie rinnovabili, manifest\u00f2 interesse per l'acquisizione del club dauno, ma si fece da parte poco dopo. A questo punto Casillo present\u00f2 una nuova offerta per la societ\u00e0 (la prima era decaduta), mentre l'amministratore unico Francavilla iscrisse la squadra al campionato dopo il ricorso alla Covisoc.\nDal ritorno di Casillo e Zeman al fallimento.\nStagione 2010-2011.\nIl 14 luglio 2010 l'imprenditore Pasquale Casillo, con il proprio gruppo, capeggiato dal figlio Gennaro, torn\u00f2 alla guida del Foggia (la carica di presidente onorario fu affidata a Matteo Biancofiore), riportando Zden\u011bk Zeman in panchina e Giuseppe Pavone nel ruolo di direttore sportivo. Alla prima giornata del campionato di Lega Pro, il Foggia batt\u00e9 la Cavese per 3-0 con gol di Romagnoli, Varga e Sau, per poi subire due sconfitte contro (per 3-2) e (per 5-3). Una settimana dopo la squadra rossonera pareggi\u00f2 per 4-4 contro il , dopo che i satanelli sul 2-4 erano rimasti in dieci uomini, sfiorando anche l'impresa di passare in vantaggio al 90'. Sette giorni pi\u00f9 tardi il Foggia vinse in casa del per 2-1, grazie alle reti del bomber Marco Sau e di Lorenzo Insigne. I due andarono ancora in gol la domenica successiva (sesta giornata) in casa della , dove il Foggia si impose per 2-0. Nonostante l'impronta del tecnico boemo, la squadra, troppo giovane e inesperta, perse terreno nelle ultime giornate, non riuscendo a qualificarsi ai play-off. Il campionato fin\u00ec con Sau capocanonniere del campionato con 20 reti. Il 23 maggio 2011 Zeman dichiar\u00f2 in conferenza stampa l'intenzione di lasciare il club, poich\u00e9 deluso dai risultati conseguiti.\nMalgrado i tentativi del presidente Casillo di far cambiare idea all'allenatore ceco, questi rimase fermo nella propria decisione.\nStagione 2011-2012.\nLa stagione 2011-2012 inizi\u00f2 il 9 giugno con l'ingaggio del nuovo tecnico rossonero, Valter Bonacina, prelevato dalla Primavera dell'. La stagione si rilev\u00f2 fallimentare, con la squadra costantemente in lotta per non retrocedere. Nel corso del campionato, Bonacina fu esonerato e sostituito da Paolo Stringara, a sua volta esonerato e sostituito dallo stesso Bonacina. La squadra fu anche penalizzata di 4 punti e chiuse una stagione molto deludente all'undicesimo posto, ad appena 2 punti dalla zona play-out. La societ\u00e0, in grave difficolt\u00e0 da mesi, non si iscrisse al successivo campionato di Lega Pro.\nRisalita in Serie B, nuovo fallimento e ripartenza dai dilettanti.\nNell'estate del 2012, in ragione dell'esclusione dal professionismo dell'U.S. Foggia, dichiarata fallita il 15 luglio 2014 dal Tribunale di Foggia, fu fondata l\"'Associazione Calcistica Dilettantistica Foggia Calcio\" con l'intento di aderire all'articolo 52 comma 10 delle NOIF (Norme Organizzative Interne Federali) FIGC, richiamando idealmente la tradizione della vecchia compagine e quindi adottandone i colori sociali (con maglie a strisce rosse e nere). Con il direttore sportivo Giuseppe Di Bari, ex difensore del Foggia ai tempi della massima serie negli anni novanta, la squadra ottenne l'ammissione in Lega Pro Seconda Divisione (dalla Serie D, in cui era stata piazzata dalla federazione) nel 2013, e la qualificazione alla nuova terza serie, la Lega Pro, nel 2014. Nel frattempo, nell'estate 2013, con il ritorno nel professionismo, il club aveva mutato ragione sociale in \"Foggia Calcio\" S.r.l.\nNel 2014 arriv\u00f2 sulla panchina del Foggia Roberto De Zerbi, sotto la cui guida i rossoneri vinsero per la seconda volta la Coppa Italia di Lega Pro battendo nella doppia finale del 2015-2016 il . Nella stessa stagione, dopo aver concluso il gruppo C della Serie C al secondo posto dietro il , ebbero accesso ai play-off, dove eliminarono l' nel turno preliminare (vittoria per 2-0) e il in semifinale (vittorie per 2-3 e 2-1), ma l'obiettivo della promozione in Serie B fall\u00ec nella doppia finale contro il , vittorioso per 4-2 in casa prima del pareggio per 1-1 allo Zaccheria.\nNell'agosto del 2016 la panchina dauna fu affidata ad un altro ex calciatore del Foggia, Giovanni Stroppa. Il 7 luglio 2015 la societ\u00e0 acquis\u00ec il marchio storico del club scomparso due anni prima. Nel 2016-2017 i satanelli guadagnarono il primo posto nel proprio girone, che valse il ritorno in Serie B dopo 19 anni, assieme alla Supercoppa di Lega Pro, vinta dopo aver sconfitto il e nel triangolare tra le vincitrici dei gironi.\nNella stagione 2017-2018, malgrado un inizio difficile, nella seconda parte di campionato la squadra allenata da Stroppa si risollev\u00f2 fino a piazzarsi nona, sfiorando i play-off e ottenendo cos\u00ec una tranquilla salvezza. La stagione 2018-2019 si rivel\u00f2, invece, tribolata. Il Foggia, inizialmente penalizzato dalla giustizia sportiva di 15 punti, poi ridotti a 6 in appello, fece registrare 4 vittorie, 5 pareggi e 5 sconfitte sotto la guida del tecnico Gianluca Grassadonia, esonerato nel dicembre 2018 per fare spazio a Pasquale Padalino, di nuovo alla guida del Foggia dopo quattro anni, ma sollevato dall'incarico nel marzo 2019 dopo aver raccolto 12 punti in 12 giornate. Lo sostitu\u00ec il rientrante Grassadonia, che tuttavia non evit\u00f2 la retrocessione in Serie C, giunta all'ultima giornata a causa della sconfitta sul campo del .\nIl 25 luglio 2019, sulla base dell'articolo 52 comma 10 delle NOIF, il Comune di Foggia assegn\u00f2, con un bando pubblico, la tradizione sportiva alla neonata \"Calcio Foggia 1920 Societ\u00e0 Sportiva Dilettantistica\", che eredit\u00f2 la tradizione sportiva cittadina. Alla direzione della societ\u00e0 si insedi\u00f2 l'imprenditore sardo Roberto Felleca, mentre la conduzione tecnica fu assegnata ad Alessandro Faioli Amantino, che rassegn\u00f2 le dimissioni dopo la prima giornata di campionato, lasciando il posto a Ninni Corda. La stagione fu sospesa nel marzo 2020 a causa della pandemia di COVID-19, con il Foggia primo in classifica nel girone H della Serie D con 54 punti raccolti in 26 giornate; stante la media punti dei rossoneri, superiore a quella di qualsiasi altra squadra del girone, il club pugliese fu dichiarato vincitore del campionato e ottenne la promozione in Serie C.\nNel 2020-21, sotto la guida di Marco Marchionni, la squadra si piazz\u00f2 nona nel girone C della Serie C, accedendo ai play-off, dove elimin\u00f2 al primo turno il battendolo per 3-1, per poi essere eliminata dal al secondo turno con il medesimo punteggio.\nNell'estate del 2021 l'allenatore Zden\u011bk Zeman fa ritorno al Foggia per la quarta volta."}
{"id": "3190694", "revid": "767487", "url": "https://it.wikipedia.org/wiki?curid=3190694", "title": "The Welcome Burglar", "text": "The Welcome Burglar \u00e8 un cortometraggio muto del 1909 scritto e diretto da David W. Griffith. Prodotto e distribuito dalla Biograph Company, aveva come interpreti Marion Leonard, Harry Solter, Charles Inslee.\nTrama.\nAlice, un'ingenua ragazza di campagna, si lascia irretire dal fidanzato, Ben Harris, un farabutto che la convince a fuggire con lui. Presto l'uomo si stanca di lei e l'abbandona. Vergognandosi di tornare a casa, Alice si cerca un lavoro come dattilografa. Il suo contegno modesto conquista il suo datore di lavoro che s'innamora e le chiede di sposarlo. Il matrimonio \u00e8 felice ma, un giorno, Alice scopre che Ben, il suo primo marito che lei credeva morto, \u00e8 invece ancora vivo. Con uno stratagemma, il redivivo - che ormai vive nella pi\u00f9 completa dissolutezza - trova una scusa per fare in modo che il marito lasci sola in casa Alice che lui vuole rivedere. Quella stessa sera, per\u00f2, la casa \u00e8 oggetto anche della visita di un ladro che, per non farsi scoprire, si nasconde dietro una porta. Alice, a sentire quei rumori, scende al pianoterra: vedendo Harris, resta interdetta. Lui, allora, l'aggredisce per poi trovarsi davanti al ladro con il quale ingaggia una lotta. Va a finire che il ladro uccide Harris. Il marito, ritornato a casa, trova il portone chiuso, cosa che suscita i suoi sospetti. Alice, cercando una soluzione, chiede al ladro di andarsene lasciando i suoi strumenti da scasso l\u00ec. L'uomo, ben contento, fugge via. Quando il marito entra, trova la moglie con la pistola in mano: apparentemente, Alice ha sparato a un ladro che ha sorpreso a rubare in casa.\nProduzione.\nIl film fu prodotto dall'American Mutoscope &amp; Biograph.\nDistribuzione.\nIl copyright del film, richiesto dall'American Mutoscope and Biograph Co., fu registrato il 19 gennaio 1909 con il numero H121797.\nDistribuito dall'American Mutoscope &amp; Biograph, il film - un cortometraggio di 241 metri - usc\u00ec nelle sale statunitensi il 25 gennaio 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Biograph, \"Those Awful Hats\".\nNon si conoscono copie ancora esistenti della pellicola che viene considerata presumibilmente perduta."}
{"id": "3190698", "revid": "35990913", "url": "https://it.wikipedia.org/wiki?curid=3190698", "title": "Nathalie Rapti-Gomez", "text": ""}
{"id": "3190703", "revid": "339392", "url": "https://it.wikipedia.org/wiki?curid=3190703", "title": "Legi\u00e3o Portuguesa", "text": ""}
{"id": "3190704", "revid": "1186766", "url": "https://it.wikipedia.org/wiki?curid=3190704", "title": "Miro\u0161ov (Plze\u0148)", "text": "Miro\u0161ov \u00e8 una citt\u00e0 della Repubblica Ceca facente parte del distretto di Rokycany, nella regione di Plze\u0148."}
{"id": "3190705", "revid": "767487", "url": "https://it.wikipedia.org/wiki?curid=3190705", "title": "Mr. Jones Has a Card Party", "text": "Mr. Jones Has a Card Party \u00e8 un cortometraggio del 1909 diretto da David W. Griffith che aveva come protagonisti John R. Cumpson e Florence Lawrence. Tra gli attori, anche Linda Arvidson, moglie del regista.\nProduzione.\nProdotto dall'American Mutoscope &amp; Biograph, il film - conosciuto anche come \"Mr. Jones Had a Card Party\" - fu girato alla Grand Central Station a Manhattan il 16 e il 23 dicembre 1908.\nDistribuzione.\nIl copyright del film, richiesto dall'American Mutoscope and Biograph Co., fu registrato il 19 gennaio 1909 con il numero H121796.\nDistribuito dall'American Mutoscope &amp; Biograph, il film - un cortometraggio di 178 metri - usc\u00ec nelle sale il 21 gennaio 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Biograph diretto da Griffith, \"The Fascinating Mrs. Francis\".\nLa pellicola \u00e8 stata distribuita in DVD per il circuito dell'Home Video."}
{"id": "3190714", "revid": "857138", "url": "https://it.wikipedia.org/wiki?curid=3190714", "title": "Miro\u0161ov", "text": "Miro\u0161ov pu\u00f2 riferirsi a diversi toponimi della Repubblica Ceca:"}
{"id": "3190715", "revid": "350292", "url": "https://it.wikipedia.org/wiki?curid=3190715", "title": "Egidio Antonini", "text": ""}
{"id": "3190716", "revid": "729019", "url": "https://it.wikipedia.org/wiki?curid=3190716", "title": "Vickers Viking", "text": "Il Vickers Viking era un aereo anfibio a scafo centrale, biplano, realizzato dall'azienda britannica Vickers sul finire degli anni dieci del ventesimo secolo.\nProgettato come aereo da ricognizione e da osservazione per le unit\u00e0 della flotta, trov\u00f2 impiego anche come aereo da trasporto in ambito civile.\nStoria.\nSviluppo.\nIl progetto del Viking risale al 1918: si trattava di un velivolo anfibio, con carrello d'atterraggio retrattile, scafo centrale in compensato e configurazione biplana.\nLa motorizzazione era affidata ad un singolo motore (Rolls-Royce Falcon, nel primo esemplare) disposto sotto l'ala superiore, in configurazione spingente.\nIl prototipo di questo nuovo velivolo avrebbe dovuto partecipare al Salone di Parigi del 1919. Il Viking, tuttavia, non arriv\u00f2 mai a Parigi: nel volo di trasferimento, il 18 dicembre, precipit\u00f2 nelle campagne di Reims; nell'incidente perse la vita il pilota John Alcock, famoso per essere stato il primo a compiere la traversata dell'Oceano Atlantico senza scalo.\nMalgrado l'incidente, di questo velivolo (indicato come \"Viking I\") venne prodotto un certo quantitativo di esemplari di serie. Successivamente e fino al 1923, con modifiche che riguardarono prevalentemente l'unit\u00e0 motrice e gli abitacoli, vennero realizzate le versioni \"Viking II\", \"III\", \"IV\" e \"V\".\nLa revisione complessiva della struttura alare diede vita ad una nuova versione del velivolo che, in un primo momento, venne denominata \"Viking VI\"; successivamente questa variante prese il nome di Vulture (dall'inglese avvoltoio).\nAnalogamente la versione \"Viking VII\", rivista negli impennaggi e nella disposizione dell'equipaggio, venne ribattezzata Vanellus (pavoncella).\nDescrizione tecnica.\nIl Viking era un anfibio a scafo centrale con galleggianti stabilizzatori all'estremit\u00e0 delle ali; presentava velatura biplana, anche negli impennaggi. Tra le particolarit\u00e0 (per l'epoca) spiccavano il carrello retrattile e lo scafo di tipo Consuta.\nRealizzato completamente in legno, era dotato di una cabina anteriore vetrata che poteva ospitare fino a quattro passeggeri.\nLa motorizzazione del Viking cambi\u00f2 in continuazione determinando, in via pressoch\u00e9 esclusiva, la variazione del numero di versione di volta in volta attribuito ai velivoli prodotti.\nDopo il gi\u00e0 citato V-12 Rolls-Royce Falcon installato sul prototipo e sui velivoli della serie \"Viking I\", un altro V-12, il Rolls-Royce Eagle, equipaggi\u00f2 i velivoli della serie \"Viking II\". Nelle versioni \"Viking III\", \"IV\" e \"V\" venne invece installato il motore a W (sempre 12 cilindri) Napier Lion, che diverr\u00e0 famoso per le vittorie nella Coppa Schneider.\nImpiego operativo.\nComplessivamente il Viking fu prodotto in 26 esemplari che vennero venduti in Argentina, Canada, Francia, Giappone, Paesi Bassi, Stati Uniti ed Unione Sovietica.\nLa Royal Air Force, dal canto suo, acquist\u00f2 i due soli velivoli della serie \"Viking V\" che vennero impiegati in Iraq.\nIl numero complessivo di esemplari costruiti (in relazione all'epoca) ed il numero di paesi nei quali il Viking venne esportato, testimoniano il successo del progetto che in patria (nel 1920 con la versione \"Viking III\"), malgrado i pochi esemplari venduti, aveva fruttato alla Vickers la vittoria nell'annuale \"Air Ministry Competition\", nella sezione dedicata ad idrovolanti ed anfibi.\nVersioni.\n\"I dati relativi alle versioni sono tratti da Enciclopedia l'Aviazione\".\nUtilizzatori.\n\"Dati tratti da Enciclopedia l'Aviazione\"."}
{"id": "3190725", "revid": "1031941", "url": "https://it.wikipedia.org/wiki?curid=3190725", "title": "Colpo di stato portoghese del 1926", "text": "Il colpo di Stato del 1926 in Portogallo, noto anche come Rivoluzione del 28 maggio o, durante il periodo dell'Estado Novo, come Rivoluzione Nazionale, \u00e8 stato un colpo di stato militare che pose fine alla precaria prima repubblica portoghese instaurando la \"Ditadura Nacional\" (Dittatura Nazionale) che sarebbe durata fino al 1932 quando si instaur\u00f2 un regime autoritario con il nome di \"Estado Novo\", conclusosi con un altro colpo di stato militare, la cosiddetta Rivoluzione dei garofani del 1974.\nIl contesto.\nLa Prima Repubblica portoghese, proclamata il 5 ottobre 1910, fu incapace di promuovere lo sviluppo economico e industriale del paese, non riusc\u00ec a modernizzare la societ\u00e0, non risolse i gravi problemi della popolazione rurale e attu\u00f2 politiche coloniali contraddittorie.\nSin dalla sua nascita si trov\u00f2 in una situazione difficile sia nel cercare di affermarsi sul piano internazionale, essendo una delle poche repubbliche in una Europa fatta quasi tutta di monarchie, sia sul piano nazionale, dato che la maggioranza della popolazione portoghese non era repubblicana.\nNel 1912 cadde il governo per mancanza di forza politica, e vennero chiamati al potere i democratici, che formarono un governo guidato da Afonso Costa, che prese una serie di misure volte al rafforzamento delle finanze e dell\u2019economia, e consolid\u00f2 l\u2019appoggio delle classi medie. Tuttavia la repressione violenta di alcuni scioperi e manifestazioni operaie e l\u2019avversione nei confronti del clero cattolico, caus\u00f2 un notevole aumento dell\u2019ostilit\u00e0 verso il governo da parte delle classi operaie e della Chiesa cattolica. Venne formato un nuovo governo nel 1914, che allo scoppio della Prima Guerra Mondiale proclam\u00f2 la non belligeranza del Portogallo, ma cadde solo l\u2019anno dopo. Venne incaricato di formare un nuovo governo Manuel de Arriaga, che per\u00f2 imped\u00ec al Parlamento di riunirsi in sessione e si entr\u00f2 cos\u00ec in dittatura amministrativa. Il partito democratico, con l\u2019appoggio della maggior parte del Paese repubblicano, organizz\u00f2 una rivolta armata contro questo neonato regime, che ebbe successo e riport\u00f2 i democratici al potere.\nNel 1916 il Portogallo entr\u00f2 nella prima guerra mondiale a fianco di Francia e Gran Bretagna, ma lo sforzo bellico ebbe conseguenze disastrose sull\u2019economia del paese e di conseguenza sulle condizioni di vita della popolazione, specialmente delle classi inferiori, tra le quali crebbe il malcontento. Con l\u2019appoggio del popolo, nel 1917 una parte dell\u2019esercito guidato da Sidonio Pais si rivolt\u00f2 contro il governo a Lisbona e ottenne il controllo del potere instaurando una dittatura militare che mise le basi per un nuovo regime repubblicano.\nNel 1918 venne eletto Presidente della Repubblica Sidonio Pais, che per\u00f2 non si mostr\u00f2 capace di risolvere i gravi problemi del paese. Nel dicembre dello stesso anno venne assassinato da un anarchico e questo port\u00f2 a una breve guerra civile tra forze monarchiche al Nord del paese e i repubblicani che si concluse con la sconfitta dei monarchici. Nel periodo successivo la situazione politica degener\u00f2 ancora, con un rapido susseguirsi di governi deboli, partiti che perdevano sempre di pi\u00f9 credibilit\u00e0, e crisi economica e finanziaria che continuavano a colpire la popolazione.\nLe rivolte degli anni '20.\nAll\u2019inizio degli anni Venti cominciarono le prime rivolte che sfoceranno poi nel colpo di stato del 1926. La prima avvenne la notte del 19 Ottobre 1921, in cui un gruppo di militari insorsero a causa delle dimissioni del governo di Liberato Pinto, protettore della Guardia Nazionale, uccidendo diversi politici nella cosiddetta Noite Sangrenta.\nIl paese incominci\u00f2 una lenta ripresa solo nel 1922 sotto un governo formato dal partito democratico, all\u2019interno del quale vi erano per\u00f2 ancora tensioni politiche irrisolte, che solo l\u2019anno seguente causarono le dimissioni del Presidente Antonio Maria da Silva. Il periodo successivo fu ancora pi\u00f9 caotico dal punto di vista sociale ed amministrativo. Si susseguirono disordini e insurrezioni popolari e militari, la pi\u00f9 importante delle quali fu la rivolta del 18 aprile 1925 a Lisbona, anche stavolta guidata dalle forze armate e legata a movimenti nazionalisti. Vide tra i suoi protagonisti diversi ufficiali militari che guidarono i ribelli in diversi scontri nella citt\u00e0; questo tentativo di colpo di stato venne represso, ma una nuova crisi scoppi\u00f2 solo tre mesi dopo, per la quale si dichiar\u00f2 addirittura lo stato d\u2019assedio.\nOrmai tutti i partiti repubblicani erano profondamente discreditati tra l\u2019opinione pubblica, per cui i loro nemici riuscirono facilmente a convincere il popolo della necessit\u00e0 di cambiare del regime politico, anche grazie alla stampa. Lo scontro avveniva sia in Parlamento sia nelle strade, con gruppi di estremisti e anarchici che ricorrevano anche all\u2019uso della violenza. Nel 1925 grazie alla favorevole situazione internazionale l\u2019economia portoghese si stava riprendendo, ma la situazione politica era troppo compromessa e il Paese troppo stanco della Repubblica, in particolar modo lo erano le classi medie urbane, gli aristocratici, i monarchici ed i clericali, favorevoli all\u2019istaurazione di un governo forte, ispirato al fascismo di Mussolini in Italia.\nLa questione coloniale.\nIl Portogallo era anche in difficolt\u00e0 nell\u2019amministrazione dei suoi territori coloniali: in essi infatti erano ancora presenti forme di schiavit\u00f9, cosa molto criticata dai governi europei. Inoltre i coloni non erano contenti del governo portoghese. Nel 1919 in Angola le tensioni politiche sempre crescenti causarono disordini volti alla secessione dal Portogallo. Lisbona decise quindi di istituire governi autonomi in Angola e Mozambico, rinunciando al monopolio economico su di essi, cosa che cre\u00f2 un forte scontento tra chi aveva interessi economici in Africa, specialmente gli imprenditori della borghesia che necessitavano di materie prime prodotte nelle colonie.\nIn pochi anni la situazione politica in Angola precipit\u00f2, e nel 1924 le dimissioni di Norton de Matos, che stava tentando di risolvere i problemi del paese, gettarono la colonia nel caos finanziario, la quale minacci\u00f2 Lisbona di secessione dal Portogallo. Questa crisi venne cavalcata dai nemici dell\u2019autonomia coloniale per fare propaganda contro la Repubblica, che non sapendo reagire usc\u00ec discreditata agli occhi dell\u2019opinione pubblica anche su queste questioni.\nLa sollevazione militare.\nIl 28 Maggio 1926 il generale Manuel Gomes da Costa inizi\u00f2 una marcia militare su Lisbona partendo dalla citt\u00e0 di Braga, sostenuto dal popolo, anche dalla classe operaia. La sollevazione si diffuse rapidamente nelle citt\u00e0 di Porto, \u00c9vora, Coimbra e Santar\u00e9m. Il governo non pot\u00e9 opporre resistenza e il sempre crescente aumento dei disordini port\u00f2 il Partito Democratico a dare le dimissioni dopo solo due giorni. In diverse parti del Paese vari politici e capi militari aderirono ai rivoltosi, e in poco tempo questo movimento rivoluzionario si impadron\u00ec di tutto il Portogallo. il 29 Maggio, infatti, tutte le unit\u00e0 militari del paese ed i capi della polizia di Lisbona dichiararono il proprio sostegno al colpo di stato militare, mentre il primo ministro Antonio Maria da Silva diede le dimissioni. Il giorno seguente anche il Presidente della Repubblica Bernardino Machado, spinto dai rivoltosi, rassegn\u00f2 le dimissioni. Con il sostegno della stragrande maggioranza del popolo e delle classi sociali, nel giugno 1926 il Parlamento venne sciolto definitivamente e si instaur\u00f2 una dittatura militare che pose fine alla Prima Repubblica.\nLa dittatura.\nSi instaur\u00f2 una dittatura militare e antiparlamentare, che venne chiamata \"Dittatura Nazionale\", guidata dal promotore del golpe, il generale Manuel Gomes da Costa. Essa, tuttavia, si mostr\u00f2 inizialmente instabile, in quanto non aveva ancora un vero e proprio progetto politico. Presidente del consiglio e della repubblica divenne pochi mesi dopo il generale Ant\u00f3nio \u00d3scar Carmona, che nel 1928 rest\u00f2 solo presidente della repubblica, sostituito come capo del governo dal generale Jos\u00e9 Vicente de Freitas.\nSalazar e \"l'Estado Novo\".\nNel 1928 nel governo militare venne nominato Ministro delle Finanze, con pieni poteri, l'economista Ant\u00f3nio de Oliveira Salazar, che negli anni seguenti riusc\u00ec a portare in pareggio il bilancio portoghese e a stabilizzare la situazione finanziaria del paese, cosa che innalz\u00f2 ulteriormente il livello di stima e fiducia nei confronti della dittatura da poco affermatasi da parte del popolo. Nel 1932, l'ultimo generale, Domingos Oliveira, fu sostituito da Salazar che venne nominato Presidente del Consiglio dei Ministri, dando inizio al cosiddetto Estado Novo, regime autoritario a partito unico.\nAnt\u00f3nio \u00d3scar Carmona rimase presidente della repubblica fino al 1951."}
{"id": "3190727", "revid": "767487", "url": "https://it.wikipedia.org/wiki?curid=3190727", "title": "Love Finds a Way", "text": "Love Finds a Way \u00e8 un cortometraggio muto del 1909 diretto da David W. Griffith. Il film, una commedia di ambientazione medioevale, venne prodotto e distribuito dall'American Mutoscope &amp; Biograph.\nTrama.\nLa figlia del duca ama, riamata, un valoroso cavaliere. Suo padre, per\u00f2, la costringe alle nozze con un altro. Mentre lei si sta preparando alla cerimonia, il suo amante, con l'aiuto di alcuni amici, mette in atto un audace piano per sostituirsi allo sposo: truccato come il suo rivale, si presenta davanti al sacerdote, facendosi passare per lo sposo. Solo quando la cerimonia \u00e8 terminata, il trucco viene svelato.\nProduzione.\nIl film fu prodotto dall'American Mutoscope &amp; Biograph e venne girato nel 1908.\nDistribuzione.\nIl copyright del film, richiesto dall'American Mutoscope and Biograph Co., fu registrato il 12 gennaio 1909 con il numero H121529.\nDistribuito dall'American Mutoscope &amp; Biograph, il film - un cortometraggio di cinque minuti - usc\u00ec nelle sale l'11 gennaio 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio, \"The Honor of Thieves\".\nNon si conoscono copie ancora esistenti della pellicola che viene considerata presumibilmente perduta"}
{"id": "3190730", "revid": "801704", "url": "https://it.wikipedia.org/wiki?curid=3190730", "title": "Mlado\u0148ovice", "text": "Mlado\u0148ovice pu\u00f2 riferirsi a diversi toponimi della Repubblica Ceca:"}
{"id": "3190731", "revid": "124123", "url": "https://it.wikipedia.org/wiki?curid=3190731", "title": "Jonathan Elmer", "text": " Fu membro del 1\u00ba Congresso degli Stati Uniti.\nBiografia.\nElmer nacque a Cedarville, nel New Jersey, nel 1745. Si laure\u00f2 nel 1769 all'University of Pennsylvania dopo aver studiato medicina. Pratic\u00f2 l'attivit\u00e0 di medico a Bridgeton fino al 1772, quando divenne sceriffo della Contea di Cumberland. Fragile fisicamente, durante la guerra d'indipendenza americana fu ufficiale di milizia, ma non ebbe un ruolo attivo\nElmer fu delegato al Congresso Continentale per ben tre volte: dal 1777 al 1778, dal 1781 al 1783 e dal 1787 al 1788. Nel 1780 e nel 1784 rappresent\u00f2 la Contea di Cumberland nel Concilio Legislativo del New Jersey. Fece parte del Senato degli Stati Uniti dal 4 marzo 1789 al 3 marzo 1791. Dopo questo importante incarico, lasci\u00f2 la politica e nel 1817 mor\u00ec per malattia.\nSuo fratello minore Ebenezer Elmer e il figlio di quest'ultimo Lucius Elmer furono membri della Camera dei Rappresentanti."}
{"id": "3190741", "revid": "767487", "url": "https://it.wikipedia.org/wiki?curid=3190741", "title": "Those Awful Hats", "text": "Those Awful Hats \u00e8 un cortometraggio muto del 1909 diretto da David W. Griffith. Prodotto e distribuito dall'American Mutoscope &amp; Biograph, \u00e8 una commedia ambientata durante la proiezione di un film.\nTrama.\nLa storia si svolge in una piccola e affollata sala cinematografica, frequentata da uomini e donne - ma, soprattutto, donne - che esibiscono cappelli esagerati che inibiscono la visione agli altri spettatori. Il film finisce con un cartello su cui \u00e8 scritto: \"Signore, per favore, toglietevi il cappello!\".\nProduzione.\nIl film fu prodotto dall'American Mutoscope &amp; Biograph, girato l'11 e 12 gennaio 1909.\nDistribuzione.\nIl copyright del film, richiesto dall'American Mutoscope and Biograph Co., fu registrato il 27 gennaio 1909 con il numero H122037.\nDistribuito dall'American Mutoscope &amp; Biograph, il film usc\u00ec nelle sale il 25 gennaio 1909, programmato in split reel con un altro cortometraggio di Griffith, \"The Welcome Burglar\".\nLa Library of Congress conserva una copia del film (positivo, in 35\u00a0mm) e ne esiste una copia in 8\u00a0mm. presso una collezione privata. Nel 2003, fu distribuito in DVD dalla Grapevine, inserito in un'antologia di cortometraggi con altri dieci titoli dei primi film di Griffith - per un totale di 102 minuti - dal titolo \"D.W. Griffith, Director\" Volume 1 (1908-1909).\nData di uscita.\nIMDb e Silent Era DVD\nAlias"}
{"id": "3190745", "revid": "110157", "url": "https://it.wikipedia.org/wiki?curid=3190745", "title": "Mohelnice", "text": "Mohelnice (in tedesco \"M\u00fcglitz\") \u00e8 una citt\u00e0 ceca situata nel distretto di \u0160umperk, nella regione di Olomouc."}
{"id": "3190751", "revid": "486946", "url": "https://it.wikipedia.org/wiki?curid=3190751", "title": "5 centimetri al secondo", "text": ""}
{"id": "3190757", "revid": "599013", "url": "https://it.wikipedia.org/wiki?curid=3190757", "title": "Mohelnice (disambigua)", "text": "Mohelnice pu\u00f2 riferirsi a diversi toponimi della Repubblica Ceca:"}
{"id": "3190760", "revid": "767487", "url": "https://it.wikipedia.org/wiki?curid=3190760", "title": "The Cord of Life", "text": "The Cord of Life \u00e8 un cortometraggio muto del 1909 scritto e diretto da David W. Griffith.\nTrama.\nAmbientato tra gli emigranti siciliani d'America, la vicenda dei pericoli che corre un neonato.\nProduzione.\nIl film fu prodotto dall'American Mutoscope &amp; Biograph. Venne girato il 6-8 e il 13 gennaio 1909 in esterni lungo le Palisades, sul fiume Hudson nel New Jersey e, in interni, nello studio della Biograph.\nDistribuzione.\nIl copyright del film, richiesto dall'American Mutoscope and Biograph Co., fu registrato il 22 gennaio 1909 con il numero H121877.\nDistribuito dall'American Mutoscope &amp; Biograph, il film - un cortometraggio di circa undici minuti - usc\u00ec nelle sale il 28 gennaio 1909. Copia del film (positivo in 35\u00a0mm) viene conservata negli archivi della Library of Congress. Nel 2003, fu distribuito in DVD dalla Grapevine, inserito in un'antologia di cortometraggi con altri dieci titoli dei primi film di Griffith - per un totale di 102 minuti - dal titolo \"D.W. Griffith, Director\" Volume 1 (1908-1909).\nCritica.\nKemp R. Niver, \"The First 20 Years\", Los Angeles 1969\n...Griffith mostra al pubblico l'espressione angosciata del suo viso facendolo avvicinare velocemente alla\u00a0m.d.p. (...) fu uno dei primi modi per il regista di risolvere il problema della comunicazione con il pubblico. Oggigiorno, lo stesso effetto sarebbe realizzato con una carrellata. Mentre il padre si precipita in casa, Griffith riporta il pubblico all'interno dell'appartamento. Avendo gi\u00e0 informato lo spettatore su quello che potrebbe succedere se qualcuno aprisse la finestra, il regista inventa dei pretesti per dare occasione alla madre di dirigersi verso la finestra, che alla fine aprir\u00e0. Ogni volta, la donna viene distolta dall'azione da qualche azione di disturbo. Quando arriva il marito, gesticolando, che la informa su quello che \u00e8 successo al bambino, Griffith inquadra la moglie per prolungare la suspense."}
{"id": "3190765", "revid": "339392", "url": "https://it.wikipedia.org/wiki?curid=3190765", "title": "ASD San Gregorio Rugby", "text": ""}
{"id": "3190771", "revid": "486946", "url": "https://it.wikipedia.org/wiki?curid=3190771", "title": "U.S. Roccia Rugby", "text": ""}
{"id": "3190775", "revid": "767487", "url": "https://it.wikipedia.org/wiki?curid=3190775", "title": "The Girls and Daddy", "text": "The Girls and Daddy \u00e8 un cortometraggio muto del 1909 diretto da David W. Griffith che appare anche tra gli attori in un piccolo ruolo in blackface, truccato da nero. Prodotto dall'American Mutoscope &amp; Biograph, il film aveva come interpreti David Miles, Florence Lawrence, Dorothy West.\nTrama.\nDue ragazze sono oggetto delle attenzioni di due ladri.\nProduzione.\nProdotto dall'American Mutoscope &amp; Biograph, il film fu girato a Fort Lee, nel New Jersey e, in interni, negli studi di New York della Biograph.\nDistribuzione.\nIl copyright del film, richiesto dall'American Mutoscope and Biograph Co., fu registrato il 3 febbraio 1909 con il numero H122510.\nDistribuito dall'American Mutoscope &amp; Biograph, il film - un cortometraggio di 175 metri - usc\u00ec nelle sale statunitensi il 1\u00ba febbraio 1909. Copia del film (positivo in 35\u00a0mm) viene conservata negli archivi della Library of Congress."}
{"id": "3190776", "revid": "599013", "url": "https://it.wikipedia.org/wiki?curid=3190776", "title": "Mora\u0161ice", "text": "Mora\u0161ice pu\u00f2 riferirsi a diversi toponimi della Repubblica Ceca:"}
{"id": "3190783", "revid": "1305772", "url": "https://it.wikipedia.org/wiki?curid=3190783", "title": "Mostek (disambigua)", "text": ""}
{"id": "3190784", "revid": "767487", "url": "https://it.wikipedia.org/wiki?curid=3190784", "title": "The Brahma Diamond", "text": "The Brahma Diamond \u00e8 un cortometraggio muto del 1909 diretto da David W. Griffith. Prodotto e distribuito dalla American Mutoscope &amp; Biograph, aveva come interpreti Harry Solter, George Gebhardt, Florence Lawrence.\nTrama.\nUn turista senza scrupoli coinvolge una ragazza nel furto della \"Luce del mondo\", un famoso diamante facendo accusare del furto una guardia. L'uomo si prepara a vendere la preziosa gemma, mentre l'innocente rischia la morte sul patibolo.\nProduzione.\nIl film fu prodotto dall'American Mutoscope &amp; Biograph.\nDistribuzione.\nIl copyright del film, richiesto dall'American Mutoscope and Biograph Co., fu registrato il 3 febbraio 1909 con il numero H122508.\nDistribuito dall'American Mutoscope &amp; Biograph, il film - un cortometraggio in una bobina - usc\u00ec nelle sale statunitensi il 4 febbraio 1909.\nNon si conoscono copie ancora esistenti della pellicola che viene considerata presumibilmente perduta."}
{"id": "3190785", "revid": "801704", "url": "https://it.wikipedia.org/wiki?curid=3190785", "title": "Mr\u00e1kot\u00edn", "text": "Mr\u00e1kot\u00edn pu\u00f2 riferirsi a diversi toponimi della Repubblica Ceca:"}
{"id": "3190788", "revid": "923674", "url": "https://it.wikipedia.org/wiki?curid=3190788", "title": "Armoriale delle famiglie italiane (H)", "text": "Questo \u00e8 l'armoriale delle famiglie italiane il cui cognome inizia con la lettera H."}
{"id": "3190789", "revid": "599013", "url": "https://it.wikipedia.org/wiki?curid=3190789", "title": "Muka\u0159ov", "text": "Muka\u0159ov pu\u00f2 riferirsi a diversi toponimi della Repubblica Ceca:"}
{"id": "3190790", "revid": "599013", "url": "https://it.wikipedia.org/wiki?curid=3190790", "title": "Mut\u011bnice", "text": "Mut\u011bnice pu\u00f2 riferirsi a diversi toponimi della Repubblica Ceca:"}
{"id": "3190792", "revid": "671029", "url": "https://it.wikipedia.org/wiki?curid=3190792", "title": "Armoriale delle famiglie italiane (Gr)", "text": "Questo \u00e8 l'armoriale delle famiglie italiane il cui cognome inizia con le lettere Gr.\nBibliografia.\n(2) - Dizionario araldico di P. GUELFI CAMAIANI, Milano, Editore Ulrico Hoepli, 1940\n(4) - Enciclopedia Storico-Nobiliare Italiana di V. SPRETI, 1928-1936\n(6) - Manuale di araldica di Fabrizio DI MONTAUTO, Firenze, Edizioni Polistampa, 1999\n(7) - Descrittione del Regno di Napoli di Scipione MAZZELLA, Napoli, 1586\n(9) - Albo d'Oro delle famiglie nobili patrizie e illustri nel Regno di Dalmazia di Renzo de' VIDOVICH, Trieste, 2004\n(10) - Armorial de J. B. RIETSTAP, et ses compl\u00e9ments, reperibile su molti siti tra cui \n(11) - Cronologia di famiglie nobili di Bologna di Pompeo Scipione DOLFI, Bologna, 1670 versione su web\n(14) - Luca de Rosis, Cenno storico della citt\u00e0 di Rossano e delle sue nobili famiglie. Napoli, 1838\n(15) - Archivio di Stato di Firenze\n(17) - \n(18) - Blasonario subalpino\n(19) - Il portale del sud\n(20) - Nobiliario di Sicilia di Antonio Mango di Casalgerardo, 1915-1970 \n(24) - Nobili napoletani\n(27) - Araldica cuneese di R. ALBANESE e S. COATES, Cuneo, Societ\u00e0 per gli studi storici, archeologici ed artistici della provincia di Cuneo, 1996\n(28) - Wappen portal\n(31) - Enrico Ottonello, \"Gli stemmi di cittadinanza della magnifica comunit\u00e0 di Ovada\", Ovada, Accademia Urbense, 2005"}
{"id": "3190793", "revid": "599013", "url": "https://it.wikipedia.org/wiki?curid=3190793", "title": "M\u00e1lkov", "text": "M\u00e1lkov pu\u00f2 riferirsi a diversi toponimi della Repubblica Ceca:"}
{"id": "3190795", "revid": "767487", "url": "https://it.wikipedia.org/wiki?curid=3190795", "title": "A Wreath in Time", "text": "A Wreath in Time \u00e8 un cortometraggio muto del 1909 diretto da David W. Griffith. Prodotto e distribuito dalla American Mutoscope &amp; Biograph, aveva come interpreti Mack Sennett e Florence Lawrence.\nProduzione.\nIl film fu prodotto dall'American Mutoscope &amp; Biograph.\nDistribuzione.\nIl copyright del film, richiesto dalla American Mutoscope and Biograph Co., fu registrato l'8 febbraio 1909 con il numero H122692.\nDistribuito dall'American Mutoscope &amp; Biograph, il film - un cortometraggio di circa nove minuti - usc\u00ec nelle sale statunitensi l'8 febbraio 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Biograph e diretto da Griffith, il drammatico \"Edgar Allan Poe\"."}
{"id": "3190797", "revid": "857138", "url": "https://it.wikipedia.org/wiki?curid=3190797", "title": "M\u011bcholupy", "text": "M\u011bcholupy pu\u00f2 riferirsi a diversi toponimi della Repubblica Ceca:"}
{"id": "3190799", "revid": "110157", "url": "https://it.wikipedia.org/wiki?curid=3190799", "title": "Torrent (formato di file)", "text": "Torrent \u00e8 l'estensione dei file di BitTorrent, un protocollo peer-to-peer (P2P) che consente la distribuzione e la condivisione di file su Internet.\nFunzione e caratteristiche.\nLa funzione di questo tipo di file \u00e8 quella di condividere contenuti personali. Ogni utente, infatti, pu\u00f2 creare e pubblicare un proprio \"torrent\". La diffusione dei file .torrent si \u00e8 avuta parallelamente alla diffusione della banda larga (ADSL).\nTecnicamente, i .torrent sono file di piccole dimensioni che, aperti con programmi appositi, portano a scaricare il contenuto memorizzato nel computer delle persone che stanno condividendo il file. Si tratta di file di tipo binario, che contengono tutte le informazioni di riferimento del file da scaricare e condividere.\nLa codifica utilizzata per i file \"torrent\" viene chiamata \"Bencode\".\nLa codifica Bencode.\nBencode \u00e8 una codifica derivata da XML, sebbene la sua sintassi sia completamente diversa. Bencode ha infatti la scalabilit\u00e0, l'inclusione e l'estensibilit\u00e0 completa di un documento XML, ma permette di risparmiare caratteri (e, quindi, byte in trasmissione) per codificare le informazioni.\nI quattro tipi fondamentali di Bencode sono il dizionario, la lista, l'intero e la stringa. Differentemente da XML il tipo intero \u00e8 separato dal tipo stringa.\nUn dizionario e una lista possono contenere un numero infinito di elementi di natura qualsiasi, mentre intero e stringa non possono contenere altri elementi.\nUna stringa XXXXX viene codificata come \"l:XXXXX\", dove l \u00e8 la lunghezza in caratteri della stringa.\nEsempi:\n foo =&gt; 3:foo\n bar =&gt; 3:bar\n spam =&gt; 4:spam\n eggs =&gt; 4:eggs\n Ciao Mondo =&gt; 10:Ciao Mondo\nUn intero Y viene codificato come \"iYe.\"\nEsempi:\n 8 =&gt; i8e\n 765 =&gt; i765e\nUn dizionario consiste in una serie di elementi ciascuno identificato da una stringa. Gli elementi non hanno limitazioni di tipo. Possono essere anch'essi dizionari. Un dizionario con un elemento XYZ =&gt; ABC, indicando (ABC) la codifica in Bencode dell'elemento, \u00e8 rappresentato dalla stringa \"d3:XYZ(ABC)e\". Il carattere \"e\" \u00e8 un terminatore.\nEsempi:\n filename =&gt; miofile.txt\n size =&gt; 76500\n attributes =&gt; {\n readonly =&gt; 1\n hidden =&gt; 0\n equivale a\n d8:filename11:miofile.txt4:sizei76500e10:attributesd8:readonlyi1e6:hiddeni0eee\nUna lista inizia con il carattere \"l\" e termina col carattere \"e\". Gli elementi sono disposti nel loro ordine, ciascuno nella rispettiva codifica.\nEsempio:\n foo\n bar\n spam\n ciao =&gt; mondo\n num =&gt; 5\n equivale a\n l3:foo3:bar4:spamd4:ciao5:mondo3:numi5eee\nIl file torrent.\nIl file torrent, come gi\u00e0 visto, contiene le informazioni necessarie per identificare e scaricare un file dalla Rete in tutta sicurezza. Si tratta di un file di testo che contiene la codifica in Bencode di un unico grande dizionario, il quale contiene a sua volta i dati (anch'essi sotto forma di dizionari) che identificano il torrent. \nI seguenti elementi fanno parte del protocollo standard e comprendono le ultime estensioni : (quelli in grassetto sono richiesti dal protocollo standard)\nI suoi elementi possono variare se il torrent \u00e8 composto da uno o da pi\u00f9 file\nIn caso di file singolo:\nIn caso di archivio con pi\u00f9 file:"}
{"id": "3190800", "revid": "599013", "url": "https://it.wikipedia.org/wiki?curid=3190800", "title": "Helen Gourlay", "text": "Biografia.\nGiunse in finale all'Open di Francia (singolare femminile) nel 1971 venendo sconfitta da Evonne Goolagong con un punteggio di 6-3, 7-5.\nAltra finale di prestigio fu quella all'Australian Open (singolare femminile) dove sei anni dopo, nel 1977 (dicembre) venne eliminata sempre da Evonne Goolagong, con un punteggio ancora pi\u00f9 netto: 6-3, 6-0.\nNel doppio vinse la prima competizione all'Australian Open esibendosi con Kerry Harris nel 1972; le loro avversarie furono Patricia Coleman e Karen Krantzcke, battute con un punteggio di 6-0, 6-4. Da allora poi vinse tre edizioni in successione dal 1976 con la sua avversaria nei singoli, Evonne Goolagong Cawley contro Lesley Turner Bowrey e Ren\u00e1ta Tomanov\u00e1 e nel dicembre del 1977 in una finale che venne annullata per il maltempo dando la vittoria a tutti i partecipanti (oltre a loro due Mona Schallau Guerrant e Kerry Melville Reid). Vinse anche l'edizione di gennaio dello stesso anno ma la sua compagna fu Dianne Fromholtz Balestrat.\nSia Evonne Goolagong che Helen Gourlay sposarono un uomo che portava il cognome \"Cawley\", ma i due non avevano alcuna parentela fra loro; il marito di Helen si chiamava Richard Cawley."}
{"id": "3190801", "revid": "287204", "url": "https://it.wikipedia.org/wiki?curid=3190801", "title": "Pritani (re di Sparta)", "text": "Secondo la tradizione era figlio di Euriponte e si faceva risalire al suo regno l'inizio dell'inimicizia tra Sparta e Argo.\nSecondo Erodoto, suo successore fu Polidette, mentre per Pausania sarebbe stato Eunomo."}
{"id": "3190802", "revid": "76963", "url": "https://it.wikipedia.org/wiki?curid=3190802", "title": "Romano Kristoff", "text": "\u00c8 stato anche accreditato come Rom Kristoff, Ron Kristoff, Run Kristoff, Ron Krastoff; ha inoltre praticato arti marziali ed ha fatto parte della Legione straniera.\nBiografia.\n\u00c8 apparso soprattutto in film di serie-b d'azione e arti marziali come \"Jungle Rats\" (1987), e \"Black Fire\" (1985), entrambi diretti da Teddy Page durante gli anni ottanta. La stragrande maggioranza dei film di Kristoff sono stati prodotti dalla Silver Star Company, una casa di produzione molto prolifica nel cinema d'azione filippino. I film della Silver Star Company spesso riciclavano attori americani ed europei in produzioni a basso costo. Alcuni dei volti ricorrenti sono stati, insieme a Kristoff, Mike Monty, James Gaines, Mike Cohen, Gwendolyn Hung, Frank Juhas e Ronnie Patterson. Diventato l'attore di punta della Silver Star Company, compare in molti ruoli da protagonista per tutti gli anni '80, come ad esempio in \"Slash\" (1984), un clone di \"Rambo\" al limite del plagio. Nel 1981 Kristoff ottiene una piccola parte nel film con Richard Harrison \"Intrusion Cambogia\", diretto da John Gale. I due diventano amici e Kristoff viene invitato in Italia da Harrison a co-sceneggiare e interpretare il film del 1986 \"Three men on fire\", diretto dallo stesso Harrison. \"Three men on fire\" \u00e8 stato l'unico film girato da Kristoff al di fuori delle Filippine. Kristoff ha inoltre scritto la sceneggiatura di \"Ninja's Force\" (1985) con Ken Watanabe (da non confondere con il pi\u00f9 famoso Ken Watanabe), un altro attore della Silver Star Company.\n\u00c8 anche apparso in alcune produzioni italiane girate nelle Filippine, come \"Tornado\" (1983), di Antonio Margheriti interpretato da Giancarlo Prete e Antonio Marsina, \"L'ultimo cacciatore\" (1980), sempre di Margheriti, e nei film di Ferdinando Baldi \"Warbus\" (1985), \"Missione finale\" (1987) e \"Un maledetto soldato\" (1988).\nQuando il cinema filippino entra in crisi all'inizio degli anni novanta, la carriera di molti attori stranieri che lavorano nel paese asiatico come Romano Kristoff, Mike Monty, James Gaines e altri si avvia verso il declino. Anche se non \u00e8 stato un grande interprete, Romano Kristoff era sicuramente uno degli attori pi\u00f9 talentuosi e carismatici della Silver Star Company; Al di fuori delle Filippine, forse, avrebbe avuto una carriera pi\u00f9 prolifica nei film d'azione.\nRomano Kristoff sembra aver ormai abbandonato del tutto le scene, avendo fatto solo la comparsa nel corso degli ultimi quindici anni. Il ruolo pi\u00f9 recente lo ha avuto con una piccola parte nel film d'azione italo-filippino \"Il giorno del giudizio\", diretto da Michael J. Sarna e interpretato anche da Joe Lara, Brigitte Nielsen e Udo Kier. Secondo un'intervista di Nick Nicholson sul sito francese di B-movie Nanarland, Romano sta attualmente gestendo un ristorante nelle Filippine."}
{"id": "3190805", "revid": "204012", "url": "https://it.wikipedia.org/wiki?curid=3190805", "title": "Helen Gourlay Cawley", "text": ""}
{"id": "3190809", "revid": "767487", "url": "https://it.wikipedia.org/wiki?curid=3190809", "title": "Edgar Allan Poe (film 1909)", "text": "Edgar Allen Poe \u00e8 un cortometraggio muto del 1909 diretto da David W. Griffith. Virginia, la sposa di Poe, \u00e8 interpretata dalla moglie di Griffith, Linda Arvidson.\nCome per molti film della Biograph di questo periodo, i cartelli originali di \"Edgar Allen Poe\" mancano nelle copie sopravvissute. Fortunatamente, l'impatto del film di Griffith non \u00e8 sminuito dall'assenza di informazioni testuali.\nGli storici ritengono che l'errata scrittura del nome di Poe in \"Allen\" sia dovuta alla fretta della Biograph di finire in tempo il film per il centenario della nascita dell'autore (nato a Boston, per l'appunto, il 19 gennaio 1809).\nTrama.\nLa giovane Virginia Poe giace morente sul letto di una squallida stanza, mentre i suoi fremiti di dolore sono coperti da un semplice lenzuolo. Suo marito, Edgar Allan Poe, \u00e8 costretto a guardarla soffrire inerme. Vorrebbe prepararle un buon pranzo per alleviare le sue sofferenze, ma la dispensa \u00e8 completamente vuota. Pregando disperatamente, improvvisamente un corvo appare nella stanza, depositandosi su un busto di Pallade. Poe riceve cos\u00ec l'ispirazione per la sua pi\u00f9 famosa poesia: \"Il corvo\".\nGli editori ridono della sua opera e la rifiutano. Quando ormai Poe \u00e8 sul punto di rinunciare, un editore compra la sua opera.Poe torna a casa felice e con i soldi ma Virginia giace nel suo letto ormai morta.\nProduzione.\nIl film fu prodotto dall'American Mutoscope &amp; Biograph.\nDistribuzione.\nIl copyright del film, richiesto dall'American Mutoscope and Biograph Co., fu registrato il 3 febbraio 1909 con il numero H122509.\nDistribuito dall'American Mutoscope &amp; Biograph, il film - un cortometraggio di circa sette minuti - usc\u00ec nelle sale l'8 febbraio 1909; nelle proiezioni, veniva programmato con il sistema dello split reel, accorpato in un'unica bobina con un altro cortometraggio di Griffith, la commedia \"A Wreath in Time\".\nNel 2008, il film \u00e8 uscito digitalizzato distribuito dalla Kino International inserito in un DVD con \"Ragnatela\" (\"The Avenging Conscience: or 'Thou Shalt Not Kill\"'). Nel 2009, usc\u00ec in Francia per la Bach Films.\nData di uscita.\nIMDb\nAlias"}
{"id": "3190810", "revid": "767487", "url": "https://it.wikipedia.org/wiki?curid=3190810", "title": "Walter Frisoni", "text": "Carriera.\nDopo essere cresciuto nelle giovanili del Brescia, debutta in Serie A nella stagione 1965-1966 a vent'anni contro il Bologna. La stagione successiva contro l'Atalanta subisce un infortunio al ginocchio destro (lussazione completa) costringendolo a stare fermo per un anno.\nDopo il recupero viene dato in prestito al Messina in Serie B, facendo poi ritorno al Brescia sempre in Serie B la stagione successiva.\nDopo essere stato girato alla e al Padova, passa al dove dopo due stagioni, a 30 anni, si ritira a causa di un'ernia al disco."}
{"id": "3190817", "revid": "433605", "url": "https://it.wikipedia.org/wiki?curid=3190817", "title": "Torneo della Liberazione 1944", "text": ""}
{"id": "3190818", "revid": "1543377", "url": "https://it.wikipedia.org/wiki?curid=3190818", "title": "Centipeda (microbiologia)", "text": "Centipeda \u00e8 un genere di batteri appartenente alla famiglia delle \"Acidaminococcaceae\".\nComprende batteri anaerobi, Gram-negativi, non sporigeni, bastoncellari con sinuosit\u00e0 date da due o tre curve. Sono dotati di flagelli e di conseguente mobilit\u00e0, che avviene per flessione dell'intera cellulare e rotazione intorno al proprio asse.\nIl metabolismo degli zuccheri produce acido propionico per la maggior parte, oltre a quantit\u00e0 minori di acido acetico, acido succinico e acido lattico.\nLa specie tipica \u00e8 \"Centipeda periodontii\"."}
{"id": "3190827", "revid": "124842912", "url": "https://it.wikipedia.org/wiki?curid=3190827", "title": "Stazione di Palmi", "text": "La stazione di Palmi \u00e8 una stazione ferroviaria posta sulla ferrovia Tirrenica Meridionale, a servizio dell'omonima citt\u00e0.\nStoria.\nLa stazione venne inaugurata ufficialmente il 31 dicembre 1888, in concomitanza con l'apertura della linea Bagnara Calabra-Palmi (10\u00a0km), tratta della ferrovia Reggio Calabria-Eboli. I lavori generali dell'opera erano iniziati nel 1873.\nLa progettazione della stazione ebbe notevoli difficolt\u00e0, in quanto le richieste della popolazione locale discostavano dalle scelte che fece una commissione apposita nominata per esaminare quale fosse il luogo pi\u00f9 idoneo. La popolazione infatti chiese alla societ\u00e0 di realizzare la stazione nel pianoro denominato \"Torre\", vicino al centro abitato, mentre la commissione scelse la zona denominata \"Buffari\", lontana dalla citt\u00e0 e scarsamente accessibile. La scelta di quest'ultima port\u00f2 all'approvazione, per realizzare l'opera, del \"progetto Cornaglia\" (l'ing. Cornaglia era il direttore generale dei lavori).\nNegli anni seguenti il deputato Rocco De Zerbi, per ovviare alla localizzazione scomoda della stazione, ide\u00f2 con altre personalit\u00e0 la creazione di una linea tramviaria che collegasse la ferrovia con la citt\u00e0 e con alcuni centri vicini. Pertanto venne costituita, nel 1892, la \"Societ\u00e0 per le Tramvie di Palmi\", affidando la progettazione all'ing. Fedele, ma nessuna linea tramviaria venne mai realizzata.\nLa stazione venne ricostruita nel secondo dopoguerra, in occasione del raddoppio della linea, con l'erezione di un nuovo fabbricato viaggiatori. I lavori furono completati nel 1961.\nStrutture e impianti.\nLa stazione dispone di 4 binari per servizio viaggiatori e del fabbricato viaggiatori.\nMovimento.\nLa stazione \u00e8 servita da treni regionali di Trenitalia operanti sulle relazioni Paola/Cosenza-Reggio Calabria/Melito di Porto Salvo e Rosarno-Reggio Calabria-Melito di Porto Salvo. \u00c8 servita inoltre dall'InterCity Notte Reggio Calabria-Torino e vv.\nServizi.\nLa stazione \u00e8 classificata da RFI nella categoria \"bronze\".\nLe banchine a servizio dei binari sono collegate tra loro tramite un sottopassaggio pedonale.\nLa stazione, non \u00e8 dotata di servizi fondamentali, come la biglietteria e i servizi igienici.\nInterscambi.\nSul piazzale antistante la stazione osservano fermata le gli autoservizi urbani per il centro cittadino, svolti dall'azienda municipale di trasporto \"Piana Palmi Multiservizi\"."}
{"id": "3190828", "revid": "767487", "url": "https://it.wikipedia.org/wiki?curid=3190828", "title": "Tragic Love", "text": "Tragic Love \u00e8 un cortometraggio muto del 1909 diretto da David W. Griffith. Prodotto dalla Biograph, aveva come interpreti Arthur V. Johnson, David Miles, Linda Arvidson.\nTrama.\nMentre cammina per strada, Bob Spaulding corre in aiuto di una donna picchiata dal marito che non gradisce il suo intervento. Dopo che i due se ne sono andati, Bob recupera un astuccio perduto dalla donna e, dentro, vi trova il suo indirizzo di casa, dove si reca per restituirle l'oggetto. Tra i due nasce subito l'amore ma, consapevoli che la loro storia non pu\u00f2 avere un futuro, si lasciano. Bob, sconsolato, va al bar dove due teppisti, volendo derubarlo, lasciano cadere una droga nella sua birra. Messolo fuori combattimento, si impadroniscono dei suoi oggetti di valore, trovando anche l'indirizzo. Uno dei due decide di recarvisi, ma viene sorpreso dal padrone di casa al quale lui, allora, spara. Bob, intanto, che \u00e8 stato buttato fuori dal bar come ubriaco, vaga per le strade, attirato dalla casa che aveva lasciato poco prima. Quando vi giunge, inciampa e cade sulla figura prostrata del morto. Lo sorprende cos\u00ec la moglie che per\u00f2, non riuscendo a credere che lui possa essere un assassino, lo lascia scappare via. Bob, ancora frastornato, crede invece di essere l'autore del delitto e fugge in un'altra citt\u00e0. L\u00ec, trova lavoro in una fabbrica, sempre convinto della sua colpa. Un giorno, per\u00f2, sul giornale legge la notizia di un delitto risolto. Si tratta proprio del suo caso, quello del dottor Rankin, rimasto fino a quel momento insoluto: un malvivente, trovato moribondo nel suo tugurio, prima di morire ha confessato a una ragazza dell'Esercito della Salvezza, di avere ucciso lui tempo prima il dottor Rankin. Pazzo di gioia e libero dei fantasmi che lo hanno ossessionato, Bob corre dalla vedova che non rester\u00e0 sorda alle sue suppliche.\nProduzione.\nIl film fu prodotto dall'American Mutoscope &amp; Biograph e venne girato a Fort Lee, nel New Jersey.\nDistribuzione.\nIl copyright del film, richiesto dall'American Mutoscope and Biograph Co., fu registrato l'8 febbraio 1909 con il numero H222691\nDistribuito negli Stati Uniti dall'American Mutoscope &amp; Biograph, il film - un cortometraggio di quindici minuti - usc\u00ec nelle sale l'11 febbraio 1909.\nNon si conoscono copie ancora esistenti della pellicola che viene considerata presumibilmente perduta."}
{"id": "3190833", "revid": "228587", "url": "https://it.wikipedia.org/wiki?curid=3190833", "title": "Santiago de Cali", "text": ""}
{"id": "3190840", "revid": "260676", "url": "https://it.wikipedia.org/wiki?curid=3190840", "title": "Pergamena d'Autore", "text": "La Pergamena d'Autore detta anche semplicemente Premio Soroptimist \u00e8 un premio speciale che il Soroptimist International d'Italia - Club di Asti istituisce annualmente dal 1983, per la miglior presenza nel Corteo storico del Palio di Asti.\nIl premio consiste in una pergamena dipinta da un artista scelto dall'assemblea del Club e l'assegnazione avviene da parte di una giuria che dal 1989 \u00e8 esterna alla citt\u00e0 di Asti, ma presieduta da una socia del Club. La giuria solitamente \u00e8 composta da docenti di storia medievale e di storia del costume, storici dell'arte, scenografi, artisti, costumisti, attori e registi teatrali.\nCriteri di giudizio.\nIl bando di concorso viene inviato a tutti i Rioni, Borghi e Comuni partecipanti al Palio che devono attenersi a determinati crismi:"}
{"id": "3190842", "revid": "767487", "url": "https://it.wikipedia.org/wiki?curid=3190842", "title": "The Curtain Pole", "text": "The Curtain Pole \u00e8 un cortometraggio muto del 1909 diretto da David W. Griffith e da Mack Sennett (non accreditato).\nRemake di \"Le Cheval emball\u00e9\" di Louis J. Gasnier (1908).\nTrama.\nDurante un party, si rompe il bastone di un tendaggio. Il responsabile, un francese pieno di zelo, si offre per andare a recuperare un palo ma, prima di arrivare al negozio, si ferma a bere. Totalmente ubriaco, lungo la strada combina un sacco di guai, primo fra tutti quello di comperare un'asta troppo lunga che si infila dappertutto. Quando poi il francese ritorna alla festa, il bastone \u00e8 gi\u00e0 stato aggiustato e nessuno sembra accorgersi di lui. Furibondo per l'ingratitudine degli ospiti, l'uomo spacca il palo in due.\nProduzione.\nIl film fu prodotto dall'American Mutoscope &amp; Biograph e fu girato nel New Jersey, a Fort Lee.\nDistribuzione.\nIl copyright del film, richiesto dall'American Mutoscope and Biograph Co., fu registrato il 2 gennaio 1909 con il numero H120977.\nIl film usc\u00ec nelle sale il 15 febbraio 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Biograph e diretto da Griffith, \"His Ward's Love\".\nCopia della pellicola viene conservata negli archivi della Library of Congress e nella Blackhawk Films collection della Film Preservation Associates.\nNel 2003, fu distribuito in DVD dalla Grapevine, inserito in un'antologia di cortometraggi con altri dieci titoli dei primi film di Griffith - per un totale di 102 minuti - dal titolo \"D.W. Griffith, Director\" Volume 1 (1908-1909)."}
{"id": "3190844", "revid": "121843340", "url": "https://it.wikipedia.org/wiki?curid=3190844", "title": "Baby's Request", "text": "Baby's Request \u00e8 un brano musicale composto da Paul McCartney nel 1979 e pubblicato come ultima traccia sull'album dei Wings \"Back to the Egg\" nello stesso anno. \"Baby's Request\" \u00e8 stata anche inclusa in un singolo come uno dei due Lati A, insieme con \"Getting Closer\".\nScritta inizialmente per i Mills Brothers, McCartney racconta che \nMusica.\nIl brano si distingue dagli altri dell'album per il caratteristico sound jazz anni trenta. Il chitarrista Laurence Juber comincia il brano con due frasi in stile sweep picking, catturando immediatamente l'attenzione dell'ascoltatore. I ritmi del brano sono molto pacati, tanto che le percussioni di Steve Holly si limitano solo a un timido charleston e poco pi\u00f9. La voce di McCartney \u00e8 molto melliflua e adatta al genere interpretato.\nVideoclip.\nI Wings girarono un videoclip del brano, rappresentando una guarnigione di soldati a riposo nel deserto. Durante la tregua, tre soldati maschi (Denny Laine, Laurence Juber e Steve Holly) e uno femmina (Linda McCartney) si trovano su un palco improvvisato ed iniziano a suonare l'introduzione al pezzo. Dopo qualche secondo in automobile arriva McCartney, che svolge il ruolo di ufficiale-cantante."}
{"id": "3190847", "revid": "111325", "url": "https://it.wikipedia.org/wiki?curid=3190847", "title": "Via Coroglio", "text": ""}
{"id": "3190850", "revid": "196390", "url": "https://it.wikipedia.org/wiki?curid=3190850", "title": "Patan\u00e9", "text": ""}
{"id": "3190852", "revid": "767487", "url": "https://it.wikipedia.org/wiki?curid=3190852", "title": "His Ward's Love", "text": "His Ward's Love \u00e8 un cortometraggio muto del 1909 diretto da David W. Griffith.\nTrama.\nIl reverendo Howson spinge la sua pupilla a sposarsi. Ma lei, vedendolo baciare un oggetto che le appartiene, si rende conto che il tutore \u00e8 innamorato di lei.\nProduzione.\nIl film fu prodotto dall'American Mutoscope &amp; Biograph.\nDistribuzione.\nIl copyright del film, richiesto dall'American Mutoscope and Biograph Co., fu registrato il 13 febbraio 1909 con il numero H122930.\nDistribuito dall'American Mutoscope &amp; Biograph, il film usc\u00ec nelle sale il 15 febbraio 1909, programmato in split reel con un altro cortometraggio di Griffith, \"The Curtain Pole\".\nNon si conoscono copie ancora esistenti della pellicola che viene considerata presumibilmente perduta."}
{"id": "3190857", "revid": "729019", "url": "https://it.wikipedia.org/wiki?curid=3190857", "title": "Potash Corporation of Saskatchewan", "text": "La Potash Corporation of Saskatchewan Inc. (nota anche come PotashCorp) era una societ\u00e0 canadese attiva nel settore minerario con sede a Saskatoon (Saskatchewan).\nAttivit\u00e0.\nLa societ\u00e0 rappresentava la pi\u00f9 grande produttrice al mondo di cloruro di potassio, oltre che essere rispettivamente al secondo e terzo posto per quanto riguarda l'estrazione di azoto e potassio, tutti elementi fondamentali per la produzione di fertilizzanti, di cui la societ\u00e0 \u00e8 il primo produttore al mondo.\nAlla fine del 2007 la societ\u00e0 controllava il 22% della capacit\u00e0 produttiva mondiale di cloruro di potassio, il 2% di quella dell'azoto e il 6% della produzione di fosforo. La societ\u00e0 \u00e8 proprietaria anche di parte di Canpotex, che gestisce l'esportazione dei sali di potassio del Saskatchewan. Nel 2008 la societ\u00e0 ha fatturato 9,45 miliardi di dollari, con un utile netto di 3,5 miliardi di dollari, impiegando 4879 dipendenti. Nel mese di agosto 2010 PotashCorp \u00e8 stata oggetto di un'offerta pubblica di acquisto ostile da parte di BHP Billiton.\nIl 1\u00ba gennaio 2018 la compagnia si \u00e8 fusa con l'azienda con sede a Calgary Agrium, formando una nuova societ\u00e0 denominata Nutrien."}
{"id": "3190860", "revid": "767487", "url": "https://it.wikipedia.org/wiki?curid=3190860", "title": "Soulsister", "text": "I Soulsister sono un duo pop belga formato da Jan Leyers e Paul Michiels.\nAttivi a partire dal 1986, due anni dopo hanno avuto enorme successo sia in patria che all'estero (soprattutto in Germania e negli Stati Uniti) con il singolo \"The Way to Your Heart\".\nNel 2008 \u00e8 uscito il loro album \"Closer\", a 14 anni dal precedente."}
{"id": "3190866", "revid": "767487", "url": "https://it.wikipedia.org/wiki?curid=3190866", "title": "Paura su Manhattan", "text": "Paura su Manhattan (\"Fear City\") \u00e8 un film del 1984 diretto da Abel Ferrara.\nTrama.\nMatt Rossi, ex pugile e titolare con Nicky dell\u2019agenzia di spogliarelliste \"Starlite\", \u00e8 in crisi per avere interrotto la relazione con la \"stripper\" Loretta, ex tossicodipendente che convive con la collega Leila. Gli affari dell\u2019agenzia cominciano a subire un arresto quando una ragazza, Honey, viene brutalmente aggredita di notte da un maniaco, finendo all\u2019ospedale con le dita spezzate. L'investigatore Al Wheeler indaga mettendo sotto torchio Matt, convinto che l\u2019aggressione sia avvenuta come ritorsione nei suoi confronti.\nQuando Matt s'offre d'accompagnare Loretta a casa dopo uno spettacolo, avviene un\u2019altra aggressione da parte dello stesso individuo: stavolta la vittima \u00e8 Leila, che viene ricoverata in fin di vita. Intanto in Matt riaffiora (tramite \"flashback\") l\u2019evento alla base del proprio senso di colpa: la morte sul \"ring\" d'un avversario diretto, Rio Kid. Matt, istigato da Nicky, cede alla tentazione di prendere in mano la pistola e farsi giustizia privata ma, dopo avere accusato ingiustamente il suo rivale Goldstein, \"manager\" nello stesso settore, rinuncia all\u2019uso delle armi e getta la pistola in mare. Il giorno dopo Matt e Loretta vanno a trovare Leila in ospedale e la sera stessa si ricongiungono. Ma un\u2019altra spogliarellista, Silver, cade vittima delle cesoie dell\u2019assassino.\nA questo punto Matt riceve un\u2019offerta d'aiuto dal suo padrino, don Carmine; un altro \"flashback\" svela che anni prima Matt, da bambino, aveva assistito a un efferato omicidio commesso da don Carmine ed era rimasto in silenzio. Loretta, recatasi in ospedale per fare visita a Leila, \u00e8 costretta ad assistere impotente alla sua fine sotto gli ultimi colpi del defibrillatore. Sconvolta per la morte dell\u2019amica, Loretta ripiomba nella spirale della droga. Intanto proseguono le incursioni notturne del maniaco che si chiama Pazzo, dimora in uno scantinato spoglio e lercio dove s'allena alle arti marziali e annota le sue gesta in un diario che ha intitolato \"Fear City\". Quando Pazzo colpisce una ragazza di Goldstein, Matt e Nicky sono convinti da questi a organizzare la sicurezza delle proprie dipendenti per la cifra di duecentocinquanta dollari a testa la settimana.\nDopo l\u2019ennesima violenza di Pazzo, l'investigatore Al Wheeler arresta Matt e, sotto interrogatorio, lo prende a pugni per ostacolarne la tentazione di farsi giustizia da s\u00e9. Matt passa la notte in cella ma ne esce il giorno seguente su cauzione. Quando Pazzo ferisce gravemente Nicky, accorso in tempo per difendere la propria compagna Ruby dall\u2019assalto di Pazzo, Matt decide d'intervenire in modo concreto; quindi si reca da don Carmine per riceverne l'assenso, va in chiesa a confessare il delitto non ancora commesso e frequenta i luoghi dell\u2019assassino riprendendo gli allenamenti di pugilato. La sera in cui Loretta, pedinata da Pazzo, si presenta dallo spacciatore Jorge per comprare la droga trovandolo impiccato, Matt affronta a pugni Pazzo, che risponde a colpi d'arti marziali, e l'uccide.\nProduzione.\nIl titolo originale \"Fear City\" \u00e8 riferito al diario in cui il personaggio di Pazzo annota i suoi appunti.\nLa lavorazione del film (realizzato con un budget di cinque milioni di dollari) si \u00e8 svolta all\u2019 insegna di una situazione perennemente conflittuale tra la produzione e il regista Abel Ferrara il quale sostiene di aver girato due scene di sesso esplicito non comprese in alcuna versione del montaggio definitivo: in una sono protagonisti Melanie Griffith (Loretta) e Rae Dawn Chong (Leila), nell'altra ancora Melanie Griffith e Tom Berenger. Il produttore Bruce Cohn Curtis, forse preoccupato dalle esigenze della vendita televisiva del film, ha limitato al minimo le scene di nudo e ha decurtato il numero di \"fuck\" presenti nei dialoghi. Inoltre ha imposto il finale in cui, al termine del duro scontro in strada , Matt e Loretta si scambiano un bacio sul sedile posteriore di una volante.\nCuriosit\u00e0.\nIl personaggio di Loretta avrebbe dovuto essere interpretato dalla stessa persona a cui \u00e8 ispirato, cio\u00e8 Baybi Day , attrice nel precedente The Driller Killer, ballerina che si esibiva nei nights e deceduta per overdose prima dell'inizio della produzione del film.\nNel cast compare Tracy Griffith, sorella di Melanie [da controllare: nella pagina Wikipedia su Melanie Griffith si legge che e' \"figlia unica\".]\nMusiche.\nIl brano dei titoli di testa \"New York Doll\" \u00e8 cantato da David Johansen, \nconosciuto come frontman del gruppo musicale glam rock New York Dolls, che ne \u00e8 anche autore assieme a Joe Delia, compositore delle musiche del film."}
{"id": "3190869", "revid": "729019", "url": "https://it.wikipedia.org/wiki?curid=3190869", "title": "Sindrome di Vernet", "text": "La sindrome di Vernet, o sindrome del foro lacero posteriore \u00e8 un quadro neurologico dovuto ad una lesione dei nervi che escono dal foro giugulare, detto anche foro lacero posteriore. Interessa pertanto il IX (glossofaringeo) X (vago) e XI nervo (accessorio).\nPresentazione.\nIl quadro clinico sar\u00e0 pertanto caratterizzato da emianestesia del palato, faringe e laringe, paralisi della corda vocale, del palato, del trapezio e dello sternocleidomastoideo, con perdita della sensibilit\u00e0 gustativa del terzo posteriore della lingua.\nEziologia.\nPu\u00f2 essere causata da traumi o da neoplasie del glomo giugulare.\nIn vicinanza e al di sotto del foro lacero posteriore, \u00e8 situato un linfonodo che contrae rapporti di continuit\u00e0 con il IX,X e XI nervo cranico. All'adenopatia metastatica pu\u00f2 provocare compressione, dando luogo alla patologia."}
{"id": "3190871", "revid": "767487", "url": "https://it.wikipedia.org/wiki?curid=3190871", "title": "The Joneses Have Amateur Theatricals", "text": "The Joneses Have Amateur Theatricals \u00e8 un cortometraggio muto del 1909 diretto da David W. Griffith che aveva come interpreti John R. Cumpson, Florence Lawrence, Linda Arvidson.\nProduzione.\nIl film fu prodotto dall'American Mutoscope &amp; Biograph.\nDistribuzione.\nIl copyright del film, richiesto dalla American Mutoscope and Biograph Co., fu registrato il 13 febbraio 1909 con il numero H122929.\nDistribuito negli Stati Uniti dall'American Mutoscope &amp; Biograph, il film usc\u00ec nelle sale il 18 febbraio 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Biograph diretto da Griffith, \"The Hindoo Dagger\".\nLa Grapevine distribu\u00ec il film in VHS, riversato poi in DVD nel 2005."}
{"id": "3190872", "revid": "110157", "url": "https://it.wikipedia.org/wiki?curid=3190872", "title": "Museo memoriale Siebold", "text": "Il \u00e8 un museo di Nagasaki aperto nel 1989 in onore dei grandi contributi di Philipp Franz von Siebold allo sviluppo della scienza moderna in Giappone. L'edificio \u00e8 modellato sulla sua antica casa a Leida ed \u00e8 situato accanto al sito originale della sua clinica e del suo collegio noto come Narutaki Juku.\nIl museo espone 206 reperti classificati in sei categorie che descrivono il soggiorno di sei anni di Siebold a Nagasaki, il cosiddetto \"incidente di Siebold\", e la sua grande opera in Giappone. Espone anche il suo albero genealogico e oggetti legati alla sua amata moglie e figlia giapponesi, Taki e Ine, la quale ultima infine divent\u00f2 la prima donna medico del Giappone."}
{"id": "3190874", "revid": "1543377", "url": "https://it.wikipedia.org/wiki?curid=3190874", "title": "Re matto live", "text": "Re matto live \u00e8 il primo album dal vivo del cantante italiano Marco Mengoni, pubblicato il 19 ottobre 2010 dalla Sony Music.\nIl disco.\nL'album raccoglie le tracce audio registrate nel corso del concerto tenutosi a Montesilvano il 27 luglio 2010; lo spettacolo registrato all'interno del DVD raccoglie, invece, le esibizioni relative alla tappa del \"Re matto tour\" presso il Porto Antico di Genova il 15 luglio 2010. Il \"Re matto tour\" \u00e8 la prima tourn\u00e9e di Mengoni: anticipato dalla \"data zero\" di Osimo del 1 maggio 2010, \u00e8 stato ufficialmente inaugurato con il doppio concerto sold out tenutosi all'Alcatraz di Milano il 3 e 4 maggio 2010, per poi concludersi ancora a Milano dopo un totale di 56 date sold out, con l'esibizione dell'11 settembre dello stesso anno al PalaSharp nell'ambito della Festa dell'Unit\u00e0.\nIl tour \u00e8 stato ideato dallo stesso Marco Mengoni, in collaborazione con Stella Fabiani e Luca Tommassini, al quale \u00e8 stata affidata anche la regia. Le coreografie e i costumi sono di Claudia Tortora e gli intermezzi vocali sono affidati a Cristiana Lionello.\nQuasi tutti i musicisti che accompagnano il cantante costituiscono il suo gruppo da prima dell'esperienza televisiva di X Factor; ad essi si aggiungono nuovi nomi, quali i due coristi Mattia Davide Amico e Davide Colomba, componenti del gruppo vocale Luana Biz, anch'esso partecipante alla terza edizione del talent show di Rai 2.\nIl cantante ha definito il disco come una sorta di punto di chiusura dell'anno durante il quale ha raggiunto la notoriet\u00e0, ma anche come una sintesi delle esperienze artistiche dell'estate 2010. L'album \u00e8 stato anticipato il 1 ottobre 2010 dalla pubblicazione del singolo \"In un giorno qualunque\", gi\u00e0 contenuto all'interno dell'EP \"Re matto\".\nMusicisti.\nI musicisti che hanno accompagnato Marco Mengoni durante il \"Re matto tour\" sono:"}
{"id": "3190875", "revid": "287204", "url": "https://it.wikipedia.org/wiki?curid=3190875", "title": "Xo'jayli", "text": "Xo'jayli (karakalpak: \u0425o'jeli, in uzbeko Xo\u2018jayli, in russo \u0425\u043e\u0434\u0436\u0435\u0439\u043b\u0438) \u00e8 una citt\u00e0 dell'Uzbekistan, nella repubblica autonoma del Karakalpakstan, capoluogo del distretto omonimo. Si trova circa 10 km a sud-ovest di Nukus, sulla riva meridionale dell'Amu Darya, a un'altitudine di 73 m s.l.m. Il suo nome \u00e8 talvolta trascritto anche come \u0425ojeli, Chud\u017cajli, H\u00fccayli, H\u00fcceyli, Hod\u017eejli, H\u016bd\u017eajli, Kh\u00fcjayli, Khujayli, Khodjeyli o Khodzheyli.\nLa citt\u00e0 si trova sulla linea ferroviaria che collega T\u00fcrkmenabat con Maqat in Kazakistan."}
{"id": "3190876", "revid": "125616320", "url": "https://it.wikipedia.org/wiki?curid=3190876", "title": "Uwe Ochsenknecht", "text": "Biografia.\nUwe Ochsenknecht ha studiato recitazione presso la prestigiosa Scuola di Arte Drammatica di Bochum. Negli anni settanta ha ottenuto le prime piccole parti al cinema. Poi, nel 1981, \u00e8 arrivato il successo con \"U-Boot 96\" di Wolfgang Petersen, dove ha interpretato il ruolo del nostromo: la pellicola ha vinto l'Oscar come miglior film straniero. Altro anno importante nella sua carriera cinematografica \u00e8 stato il 1987, quando Doris Dorrie l'ha voluto per il suo \"Uomini\", campione di incassi non solo in Germania.\nNel 1992 ha lavorato in \"Schtonk!\", che ha ricevuto la nomination all'Oscar nella categoria dei migliori film stranieri. Sempre nel 1992 Uwe Ochsenknecht \u00e8 diventato anche cantante pop. A tutt'oggi ha inciso 5 album, dai testi quasi esclusivamente in lingua inglese. \nIl 2003 l'ha visto attivo a Hollywood, nel cast di \"Luther - Genio, ribelle, liberatore\" (\"Luther\"), in cui ha prestato il volto a papa Leone X. \nNel 2009 ha partecipato al musical \"Hairspray\".\nVita privata.\nUwe Ochsenknecht \u00e8 stato sposato due volte ed \u00e8 padre di Rocco Stark (nato dal primo matrimonio), e di Wilson Gonzalez Ochsenknecht e Jimi Blue Ochsenknecht (nati dal secondo); tutti e tre i figli lavorano anch'essi nel mondo dello spettacolo come attori e/o cantanti."}
{"id": "3190877", "revid": "729019", "url": "https://it.wikipedia.org/wiki?curid=3190877", "title": "Laringomalacia", "text": "La laringomalacia \u00e8 un difetto del neonato causato una scarsa rigidit\u00e0 del tessuto della laringe. Si tratta di un fenomeno frequente e in genere benigno, che evolve spontaneamente nel giro di alcuni mesi.\nEziologia.\n\u00c8 causata da un ritardo evolutivo delle cartilagini laringee, che presentano un elevato numero di fibre elastiche ed una particolare lassit\u00e0 dei legamenti e del connettivo.\nClinica.\nLa lassit\u00e0 della struttura comporta che, durante l'inspirazione, quando nelle vie aeree si genera una pressione negativa, il vestibolo laringeo viene risucchiato nell'endolaringe. Al contrario l'espirazione, con una pressione endoluminale positiva, avviene normalmente.\nSi caratterizza per un rumore respiratorio anomalo, a tonalit\u00e0 acuta e penetrante, che si accentua con il pianto e con l'agitazione. Clinicamente si parla di stridore laringeo.\nIl quadro clinico insorge entro le prime due settimane di vita; pu\u00f2 aumentare di intensit\u00e0 fino ai sei mesi per poi scomparire spontaneamente, di solito prima del secondo anno di vita.\nTerapia.\nTrattandosi di patologia benigna, vale il principio dell'attesa vigile (\"wait and see\") poich\u00e9 il quadro tende a normalizzarsi spontaneamente con la maturazione dei tessuti. Solo nei casi in cui il disturbo sia complicato da un grave quadro di ostruzione delle vie aeree con cianosi e potenziale asfissia, si pu\u00f2 rendere necessaria la correzione chirurgica della laringe, realizzabile per via endoscopica, cio\u00e8 mediante un tubo introdotto per bocca."}
{"id": "3190879", "revid": "1305772", "url": "https://it.wikipedia.org/wiki?curid=3190879", "title": "Run and Gun", "text": "Run and Gun - B-Ball Show Time (noto in Giappone come Slam Dunk - B-Ball Show Time) \u00e8 un videogioco di pallacanestro pubblicato nel 1993 dalla Konami.\nUscito nell'anno di NBA Jam della Midway Games, che fu senza dubbio il primo videogioco di pallacanestro arcade di grande successo, Run and Gun si contrappone all'irreale spettacolarit\u00e0 del titolo statunitense come una riuscita simulazione di pallacanestro, ricca di dettagli e dalla buona giocabilit\u00e0 ed intelligenza artificiale; lo scarso successo del prodotto probabilmente \u00e8 figlio della minor spettacolarit\u00e0 del gioco se confrontato a titoli rivali degli anni 90, a favore di un realismo senza precedenti nei videogiochi di basket.\nModalit\u00e0 di gioco.\nIl gioco prevede l'utilizzo di un controllo multidirezionale e di tre pulsanti tramite i quali si ha a disposizione una vasta gamma di soluzioni per ogni fase del gioco: con il pulsante A in fase di attacco (possesso palla) si effettua un tiro a canestro e in fase di difesa (palla all'avversario) si effettua un tentativo di stoppata o si cerca di catturare un rimbalzo, con il pulsante B in fase di attacco si passa la palla al compagno indicato dal cursore (mentre il giocare che si controlla ha una luminosit\u00e0 maggiore rispetto ai compagni di squadra) e in difesa si tenta di rubare palla all'avversario, con il pulsante C in attacco si sposta il cursore del compagno al quale passare la palla ad un altro compagno e in difesa si cambia il giocatore da controllare.\nLe giocate a disposizione sono molte e vengono di volta in volta spiegate nell'intervallo tra un quarto e l'altro delle partite: \u00e8 infatti possibile tirare in elevazione, schiacciare a canestro, fintare il tiro, fintare una schiacciata per concludere in lay-up o per passare la palla ad un compagno, concludere un rimbalzo riuscito con un tap-in, tirare in fade-away, effettuare un alley-oop, sfruttare un compagno per un pick and roll ed altro ancora.\nIl gioco \u00e8 incentrato sul play-off NBA con squadre che richiamano per colori sociali, caratteristiche estetiche e qualitative dei giocatori, citt\u00e0 e logo le reali squadre NBA del tempo, ma per motivi di diritti le squadre stesse presentano solamente il nome della citt\u00e0 (ad esempio i Golden State Warriors sono presenti sotto il nome di Oakland e gli Utah Jazz come Salt Lake City) e nessun play-off dell'NBA ha mai presentato esattamente le 16 squadre presenti nel gioco.\nSono presenti cinque giocatori per squadra (a differenza di altri titoli del tempo che presentavano meno giocatori) indicati nei loro ruoli e che presentano le caratteristiche tipiche del loro ruolo (ad esempio il playmaker \u00e8 basso e veloce, la guardia tiratrice \u00e8 veloce e abile nel tiro dalla distanza, il centro \u00e8 grosso, lento e in fase di schiacciata o di rimbalzo ha la meglio sulle guardie avversarie spingendoli). Ogni giocatore di ogni singola squadra ha una valutazione generale della sua abilit\u00e0 visibile al momento della scelta della squadra sotto forma di barra colorata.\nUna partita \u00e8 divisa in quattro quarti e se al termine di un quarto non si \u00e8 in vantaggio la partita termina e si ha la possibilit\u00e0, con un nuovo credito, di continuare con il quarto (o tempo supplementare) successivo.\n\u00c8 presente anche una telecronaca del match in lingua inglese nella quale il commentatore nomina le squadre e ha un set di commenti utilizzati per le singole azioni, dalla stoppata al tiro da tre punti, dall'alley-oop al tiro in fade-away.\nSquadre selezionabili.\nWestern Conference.\n (come Salt Lake City)\n (come Oakland)\n (come Seattle)\n (come Phoenix)\n (come L.A.)\n (come Houston)\n (come Portland)\n (come San Antonio)\nEastern Conference.\n (come Chicago)\n (come Orlando)\n (come New York)\n (come Atlanta)\n (come Boston)\n (come Detroit)\n (come Charlotte)\n (come Cleveland)\nPorting.\nNel 1995 venne realizzato un porting del gioco per Super Nintendo con il nome NBA Give 'N Go.\nIl gioco presentava notevoli miglioramenti, portandolo ad essere sempre pi\u00f9 una vera simulazione di pallacanestro: vennero aggiunti i falli e i tiri liberi, nonch\u00e9 tutto il roster delle squadre NBA con i giocatori reali, con varie caratteristiche per ogni giocatore (valore di tiro, passaggio, ...) e la possibilit\u00e0 di effettuare sostituzioni; di contro peccava in fatto di fluidit\u00e0 degli sprite e la difficolt\u00e0 del gioco era eccessivamente bassa."}
{"id": "3190885", "revid": "767487", "url": "https://it.wikipedia.org/wiki?curid=3190885", "title": "The Hindoo Dagger", "text": "The Hindoo Dagger \u00e8 un cortometraggio muto del 1909 diretto da David W. Griffith che ne firma anche la sceneggiatura.\nTrama.\nUn misterioso pugnale proveniente dall'India sembra possedere il potere diabolico di spargere odio e terrore, provocando la morte dei suoi proprietari e di chi vive loro accanto.\nProduzione.\nIl film fu prodotto dall'American Mutoscope &amp; Biograph e fu girato nel New Jersey a Fort Lee.\nDistribuzione.\nIl copyright del film, richiesto dall'American Mutoscope and Biograph Co., fu registrato il 17 febbraio 1909 con il numero H123060.\nDistribuito dall'American Mutoscope &amp; Biograph, il film usc\u00ec nelle sale il 18 febbraio 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Biograph, diretto da Griffith, \"The Joneses Have Amateur Theatricals\".\nNon si conoscono copie ancora esistenti della pellicola che viene considerata presumibilmente perduta."}
{"id": "3190886", "revid": "486946", "url": "https://it.wikipedia.org/wiki?curid=3190886", "title": "Heisei tanuki kassen ponpoko", "text": ""}
{"id": "3190888", "revid": "983957", "url": "https://it.wikipedia.org/wiki?curid=3190888", "title": "Chirchiq", "text": "Chirchiq (in russo \u0427\u0438\u0440\u0447\u0438\u043a, \"\u010cir\u010dik\") \u00e8 una citt\u00e0 dell'Uzbekistan, nella regione di Tashkent. Il suo nome \u00e8 talvolta trascritto anche come Circik, Chirchik, \u015e\u0131r\u015fy\u0137 o \u015eyr\u015fyq.\nSi trova circa 32\u00a0km a nord-est della capitale, Tashkent, tra i monti Chatkal, lungo il fiume Chirchiq, affluente del Syr Darya.\nChirchiq \u00e8 stata fondata nel 1935 quando alcuni villaggi si sono contemporaneamente ingranditi e fusi a conseguenza della costruzione di una centrale idroelettrica sul fiume Chirchiq.\nLa citt\u00e0 si trova al centro di una zona a coltivazione intensiva che produce ortaggi e frutta, in particolare meloni e uva. Un grande impianto chimico produce fertilizzanti per le collettivit\u00e0 agricole della regione.\nChirchiq \u00e8 anche il maggior centro turistico invernale della regione di Tashkent, con la stazione sciistica di Chimgan.\nLa maggioranza della popolazione \u00e8 formata da uzbechi; seguono, in percentuali minori: kazaki, tagichi, russi, ucraini, armeni, tatari."}
{"id": "3190892", "revid": "767487", "url": "https://it.wikipedia.org/wiki?curid=3190892", "title": "The Politician's Love Story", "text": "The Politician's Love Story \u00e8 un cortometraggio muto del 1909 diretto da David W. Griffith che ne firma anche la sceneggiatura. Tra gli interpreti, Mack Sennett, Marion Leonard, Florence Lawrence.\nTrama.\nTim Crogan, un uomo politico, \u00e8 furibondo contro un disegnatore, tale Peters, che l'ha dileggiato durante tutta la sua campagna elettorale. Un giorno non resiste pi\u00f9 e, non riuscendo a reprimere la rabbia, afferra una pistola dirigendosi verso la sede del giornale dove lavora Peters. La sua irruzione provoca il panico nella redazione. Arrivato al reparto artistico, scopre per\u00f2 che Peters \u00e8 una bella signora il cui fascino ammalia il truce Crogan, La bella fata, ovviamente, respinge il corteggiatore che, con il cuore sanguinante, se ne va mettendosi a vagare nel parco. Lo spasimante infelice si sente infastidito da tutte quelle coppiette di innamorati che gli stanno intorno. A un tratto, gli passa accanto la signorina Peters. Crogan cerca di avvicinarla, ma lei lo manda via. Seguendola, vede che un tipo sgradevole inizia a molestarla in maniera offensiva. Lui corre in suo aiuto e atterra il malcapitato. Ormai Crogan ha conquistato il cuore della signorina. Non passa molto tempo, che i due, ormai sposati, passeggiano romanticamente alla luce della luna lungo il sentiero degli innamorati.\nProduzione.\nProdotto dall'American Mutoscope &amp; Biograph, il film fu girato a Central Park, a Manhattan.\nDistribuzione.\nIl copyright del film, richiesto dall'American Mutoscope and Biograph Co., fu registrato il 18 febbraio 1909 con il numero H123061.\nDistribuito dall'American Mutoscope &amp; Biograph, il film - un cortometraggio di 160 metri - usc\u00ec nelle sale degli Stati Uniti il 22 febbraio 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Biograph, \"The Golden Louis\".\nNel 2005, il film - riversato da una copia in 16\u00a0mm. - fu distribuito in DVD dalla \"Grapevine Video\" insieme ad altri 11 titoli in \"D.W. Griffith, Director - Volume 2 - (1909)\", antologia griffithiana di 112 minuti (tutti i film sono con sottotitoli solo in inglese)."}
{"id": "3190893", "revid": "767487", "url": "https://it.wikipedia.org/wiki?curid=3190893", "title": "A mezzanotte possieder\u00f2 la tua anima", "text": "A mezzanotte possieder\u00f2 la tua anima \u00e8 un film del 1964, scritto, diretto e interpretato da Jos\u00e9 Mojica Marins. \u00c8 il primo film dell'orrore del cinema brasiliano e vede il debutto del personaggio di Z\u00e9 do Caix\u00e3o, interpretato dal regista stesso in altri 12 film.\nIl film \u00e8 il primo capitolo di una trilogia di cui fanno parte \"Questa notte mi incarner\u00f2 nel tuo cadavere\" del 1967 e \"Encarna\u00e7\u00e3o do Dem\u00f4nio\" del 2008, anche questi diretti da Marins.\nTrama.\nIn una remota cittadina brasiliana, Z\u00e9 do Caix\u00e3o \u00e8 il becchino locale, temuto da tutti i suoi concittadini per via del suo aspetto lugubre e dei suoi modi di fare estremamente violenti. Egli veste sempre alla stessa maniera, indossando mantello, cilindro ed abiti di colore nero e rinnega totalmente qualsiasi tipo di religione o morale. L'unico suo credo \u00e8 la continuit\u00e0 della stirpe (della sua in particolare) e per riuscirci, si mette alla ricerca della donna perfetta, una donna che potr\u00e0 renderlo padre di una creatura immortale e superiore al genere umano. A causa della sterilit\u00e0 di sua moglie Lenita, Z\u00e9 corteggia Terezinha, compagna del suo migliore amico Ant\u00f4nio, ma per arrivare ad avere la donna, escogita un piano diabolico che prevede la morte sia di Lenita che di Antonio stesso. Uccide prima la moglie (le provoca un arresto cardiaco dopo averla fatta mordere da un ragno), poi il suo amico (gli fracassa il cranio e lo annega in una vasca da bagno), ottenendo cos\u00ec campo libero per arrivare a Terezinha. Violenta la donna, la quale, disperata, gli annuncia che si suicider\u00e0 il giorno seguente e torner\u00e0 poi dall'aldil\u00e0 per prendergli la sua anima maledetta. Terezinha mantiene fede alla sua macabra promessa e si impicca, venendo poi seppellita a mezzanotte. Intanto la polizia locale, insospettita da queste morti, apparentemente accidentali, incomincia a tenere d'occhio il becchino, che per\u00f2 si rivela un osso duro e arriva ad eliminare anche il medico legale, dandogli fuoco. Ma presto o tardi arriver\u00e0 la resa dei conti anche per Z\u00e9 do Caix\u00e3o, rimasto impunito e ancora libero di continuare la sua ricerca della donna perfetta; la notte dei morti, tornando a casa attraverso il bosco, gli appaiono le anime dei defunti (tra cui anche quelle di Antonio e Terezinha) che lo trascinano via. Nel frattempo, una folla inferocita, decisa a toglierlo di mezzo, si reca alle sue pompe funebri e l\u00ec trova il cadavere sfigurato di Z\u00e9. Nell'istante in cui rinvengono il corpo, scocca fatidica la mezzanotte: Terezinha ha mantenuto in tutto e per tutto la promessa.\nProduzione.\nL'idea originaria di Marins era quello di dirigere la pellicola senza recitarvi, ma decise di interpretare il ruolo di Z\u00e9 do Caix\u00e3o in seguito all'abbandono dell'attore protagonista. Si narra che l'eccessivo fanatismo del regista, il quale arriv\u00f2 perfino a vendersi l'auto e la casa pur di realizzare questo film, abbia comportato diversi problemi durante le riprese; vari membri della troupe hanno infatti confermato come Marins fosse arrivato addirittura a minacciare con una pistola il cameraman che si rifiutava di girare una scena a causa della poca luce solare. In seguito, il regista ha ammesso l'accaduto, ma ha precisato che la pistola era finta. Un altro episodio disdicevole ha coinvolto perfino la polizia, in quanto alcuni componenti della troupe furono arrestati per aver abbattuto un albero in un parco di San Paolo, allo scopo di reperire materiale da utilizzare per le riprese.\nIl film, eccezion fatta per due scene all'aperto, \u00e8 stato girato quasi interamente all'interno di uno studio di 55 metri quadrati a San Paolo.\nDistribuzione.\nLa pellicola \u00e8 entrata nel pubblico dominio negli Stati Uniti.\nAccoglienza.\nNei primi anni sessanta, la censura nazionale in Brasile praticamente non esisteva e ogni decisione veniva presa dai singoli stati brasiliani. Ne consegu\u00ec che il film fu bandito da alcuni stati, a causa dell'eccessiva violenza e del suo contenuto blasfemo, ma ottenne un enorme successo in altri, come nello stato di San Paolo, in cui il film venne trasmesso in un cinema per ben quattro mesi di fila."}
{"id": "3190894", "revid": "30610", "url": "https://it.wikipedia.org/wiki?curid=3190894", "title": "Paralisi periferica del nervo facciale", "text": "La paralisi del nervo facciale pu\u00f2 essere \"centrale\" o periferica, facilmente distinguibili da un punto di vista clinico: infatti i nuclei motori del facciale sono due, uno superiore innervato bilateralmente e uno inferiore che riceve solo una innervazione controlaterale. Ne consegue che una paralisi centrale sar\u00e0 incompleta, interessando solo la met\u00e0 inferiore del volto controlaterale. Al contrario una paralisi periferica sar\u00e0 completa e omolaterale.\nAnatomia.\nIl nervo facciale propriamente detto \u00e8 un nervo prevalentemente motorio che innerva la muscolatura mimica del volto. Grazie all'anastomosi con il nervo intermedio di Wrisberg diventa un nervo misto, fornendo la sensibilit\u00e0 gustativa ai 2/3 anteriori della lingua e fibre secretorie parasimpatiche per le ghiandole lacrimale, sottolinguale e sottomandibolare, oltre che per la mucosa della cavit\u00e0 nasale.\nCause.\nPossiamo considerare 3 gruppi di cause della paralisi periferica del facciale, a seconda del decorso del nervo:\nManifestazioni cliniche.\nIl quadro clinico sar\u00e0 caratterizzato da una serie di \"segni statici\", nell'emivolto omolaterale:\nSi potranno anche rilevare una serie di \"segni dinamici\":\nA questo quadro si potr\u00e0 anche associare xeroftalmia e xerostomia, perdit\u00e0 della sensibilit\u00e0 gustativa dei 2/3 anteriori della lingua, assenza del riflesso corneale e naso-palpebrale."}
{"id": "3190898", "revid": "273054", "url": "https://it.wikipedia.org/wiki?curid=3190898", "title": "Bekobod", "text": "Bekobod (in uzbeko \u0411\u0435\u043a\u043e\u0431\u043e\u0434, in russo \u0411\u0435\u043a\u0430\u0431\u0430\u0434) \u00e8 una citt\u00e0 dell'Uzbekistan, nella regione di Tashkent.\nLa citt\u00e0 \u00e8 stata fondata nel 1945 con il nome di Begovat quindi rinominata Bekobod dal 1964 (trascritta anche come Bekabad)."}
{"id": "3190899", "revid": "1926360", "url": "https://it.wikipedia.org/wiki?curid=3190899", "title": "Meloe", "text": "Meloe \u00e8 un genere di insetti della famiglia dei Meloidi (superfamiglia Tenebrionoidea).\nCaratteristiche fisiche.\nComunemente sono noti come \u00abcoleotteri oleosi\u00bb perch\u00e9, quando attaccati, rilasciano gocce oleose di emolinfa dalle loro articolazioni. La secrezione contiene cantaridina, una sostanza chimica velenosa che provoca vesciche cutanee ed edemi dolenti. Anticamente era utilizzata come afrodisiaco.\nI membri di questo genere sono privi di ali funzionali e non sono in grado di volare. Presentano brevi elitre e un voluminoso addome in gran parte scoperto.\nCiclo biologico.\nCome altri membri della famiglia, sono ipermetamorfici e passano attraverso un complesso ciclo di diversi stadi larvali, il primo dei quali \u00e8 il caratteristico \"triungulino\" mobile, che cerca e si attacca a un ospite con l'obiettivo di essere trasportato e guadagnare l'accesso al suo nido (fase foretica). In questo genere, l'ospite \u00e8 un'ape, e ogni specie di Meloe pu\u00f2 attaccare solo una singola specie o un singolo genere di api; anche se possono essere considerati parassitoidi, sembra che, in generale, la larva di Meloe consumi le larve e le uova dell'ape insieme alle proprie provviste, e spesso pu\u00f2 sopravvivere delle sole provviste, perci\u00f2 non si qualifica tecnicamente come tale.\nTassonomia.\nComprende le seguenti specie"}
{"id": "3190900", "revid": "114673840", "url": "https://it.wikipedia.org/wiki?curid=3190900", "title": "Olmaliq", "text": "Olmaliq (in uzbeko Olmaliq; in cirillico \u041e\u043b\u043c\u0430\u043b\u0438\u049b; ), anche Olmalik, \u00e8 una citt\u00e0 dell'Uzbekistan, nella regione di Tashkent. Si trova a sud-est di Tashkent.\nLa citt\u00e0 si \u00e8 sviluppata negli anni trenta del XX secolo, ad opera dell'Unione Sovietica, per sfruttare i locali giacimenti di rame, piombo, zinco, oro, argento e barite. Vi sono molte fonderie e industrie collegate all'estrazione e alla metallurgia. La citt\u00e0 ha subito di conseguenza un alto tasso di inquinamento e l'aria ha un'alta concentrazione di acido solforico, mentre il suolo contiene centinaia di tonnellate di rifiuti tossici. Il governo uzbeco ha respinto le richieste di chiusura degli impianti che danno occupazione a residenti e rappresentano una parte sostanziale dell'economia della regione, tuttavia, nel gennaio del 2005, ha annunciato piani di bonifica della zona da portare a termine nel 2010."}
{"id": "3190903", "revid": "767487", "url": "https://it.wikipedia.org/wiki?curid=3190903", "title": "Sabrina Setlur", "text": "Biografia.\nSabrina Setlur \u00e8 nata in Germania Ovest da una coppia indiana.\nNel 1995 ha inciso, sotto lo pseudonimo Schwester S., il suo primo album rap in tedesco, che le ha valso l'Echo Award per le ottime vendite. Anche i due album successivi, i primi pubblicati col suo vero nome e usciti nel 1997 e nel 1999, le hanno permesso di vincere l'ambito riconoscimento.\nNel 2001 il nome della cantante \u00e8 finito nelle pagine della stampa rosa per via della relazione, terminata peraltro dopo pochi mesi, con Boris Becker. Inoltre su di lei hanno cominciato ad addensarsi sospetti di dipendenza da alcool e droghe. Nel 2003 Sabrina Setlur \u00e8 stata effettivamente fermata dalla polizia per guida in stato di ebbrezza.\nNel 2003 \u00e8 stato pubblicato il quarto album della rapper. L'anno successivo ha visto invece l'uscita del CD che raccoglie tutti i successi della sua decennale carriera. Nel 2007 Sabrina Setlur ha inciso un nuovo album di inediti, con canzoni in tre lingue (francese, inglese, oltre che tedesco), senza per\u00f2 incontrare il favore del pubblico.\nSabrina Setlur \u00e8 apparsa spesso alla televisione tedesca in veste diversa da quella di cantante. Nel 2004 \u00e8 stata tra i giudici del talent show \"Popstars\". Nell'estate del 2009 ha partecipato a un reality show in cui avrebbe dovuto trovare l'anima gemella, ma la trasmissione \u00e8 stata interrotta a causa degli scarsi ascolti."}
{"id": "3190904", "revid": "767487", "url": "https://it.wikipedia.org/wiki?curid=3190904", "title": "Kattaqo'rg'on", "text": "Kattaqo\u2018rg\u2018on (in russo \u041a\u0430\u0442\u0442\u0430\u043a\u0443\u0440\u0433\u0430\u043d), anche Kattakurgon o Kattakurgan, \u00e8 una citt\u00e0 del distretto di Kattakurgan, nella regione di Samarcanda in Uzbekistan. Si trova 76 km a nord-ovest di Samarcanda, sulla strada e sulla linea ferroviaria che unisce quest'ultima a Bukhara."}
{"id": "3190908", "revid": "122647921", "url": "https://it.wikipedia.org/wiki?curid=3190908", "title": "Scivaismo kashmiro", "text": "Lo scivaismo kashmiro \u00e8 un sistema filosofico e teologico costituito da movimenti religiosi e scuole esegetiche sorto nella regione del Kashmir intorno all'VIII-IX secolo e poi protrattosi fino al XIV secolo. Sviluppatosi nell'ambito di pi\u00f9 antiche tradizioni tantriche seguite dagli strati pi\u00f9 popolari, si \u00e8 successivamente allargato negli ambienti brahmanici, prima come religione dei capofamiglia, quindi anche come speculazione teologica. Di carattere monistico, queste scuole \"\u015baiva\" del Kashmir sostengono l'identit\u00e0 fra gli individui, l'universo e Dio, qui identificato con \u015aiva.\nOrigini e sviluppi dello scivaismo kashmiro.\nL'indologo britannico Mark Dyczkowski osserva preliminarmente che il termine \"scivaismo kashmiro\" pu\u00f2 dare luogo a fraintendimenti, dato che il sistema di tradizioni e scuole che con questo nome viene usualmente indicato, non comprende tutte le tradizioni \"\u015baiva\" del Kashmir, ma soltanto quelle che condividevano un preciso insieme di testi, i \"tantra\" non-dualisti (indicati con \"\u0100gama \u015a\u0101stra\" in queste tradizioni), tradizioni che quindi si possono definire moniste. Non \u00e8 quindi da ritenersi inclusa, nello scivaismo kashmiro, un'altra importante tradizione che, sebbene in seguito si sia diffusa nelle regioni meridionali dell'India, ebbe origine proprio nel Kashmir: lo \u015aaivasiddh\u0101nta, tradizione \"\u015baiva\" essenzialmente dualista che adottava come testi canonici anche i \"Veda\".\nIl termine, \"scivaismo kashmiro\", deriva da un testo di J. C. Chatterjee, \"Kashmir Shaivaism\" (Srinagar, 1914), che fu il primo a usare questo termine nell'accezione oggi adoperata.\nPoco si conosce sulle origini di queste tradizioni \"\u015baiva\" nel Kashmir, a quanto pare gi\u00e0 diffuse verso gli inizi del IX secolo, epoca nella quale ormai si d\u00e0 per certa l'esistenza di parte delle prime opere scritte di queste tradizioni, gli \"\u0100gama \u015a\u0101stra\". Il regno del Kashmir, che in quei tempi era pi\u00f9 esteso del territorio federato indiano attualmente noto con questo nome, lo Jammu e Kashmir, era stato e ancora era culla di molte tradizioni religiose, non soltanto hindu, ma anche buddhiste, nonch\u00e9 patria di valenti grammatici, astronomi e matematici, terra quindi fertile spiritualmente e scientificamente.\nQuesti primi testi testimoniano l'esistenza di diverse sottoculture religiose che non si rifacevano all'ortodossia brahmanica dei \"Veda\" e dei \"Pur\u0101\u1e47a\", ma possedevano carattere essenzialmente tantrico: tradizioni che avevano un seguito al di fuori dei circoli brahmanici, nelle fasce pi\u00f9 umili della popolazione, tradizioni quindi trasgressive, con culti e divinit\u00e0 proprie. Kalha\u1e47a, storico kashmiro del XII secolo, scrive di templi dedicati a \u015aiva esistenti nel Kashmir gi\u00e0 nell'epoca dell'impero di A\u015boka (III sec. a.e.v.). Le tradizioni tantriche, che non erano soltanto una prerogativa dell'induismo ma anche del buddhismo, sono suddivisibili a seconda delle divinit\u00e0 principali: quelle che qui interessano sono quelle che si riferiscono, anche se non esclusivamente, a Bhairava.\nBhairava (\"Il Tremendo\") \u00e8 ipostasi aggressiva e terrificante del deva \u015aiva, considerato essere, in alcune di queste tradizioni, la forma divina dell'Assoluto, Assoluto indicato con molti nomi, tra cui \u015aiva stesso o anche Parama\u015biva (\"\u015aiva Supremo\"). Molte delle tradizioni \"\u015baiva\" hanno come fine spirituale proprio l'identificazione con Bhairava, divinit\u00e0 vista anche come quel potere che distruggendo la nescienza, conduce dal microcosmo al macrocosmo, dall'individuo al divino. Il ricongiungimento con l'Assoluto, o in altre parole, il riconoscimento della propria natura come essenzialmente divina, \u00e8 l'elemento comune, il fine soteriologico di tutte queste tradizioni.\nGli studiosi designano con Kula l'insieme di queste tradizioni religiose, tradizioni che possono definirsi \"\u015bakta\" (da \"\u015bakti\", \"potenza\", \"energia\") in quanto l'energia divina \u00e8 personificata come dea e come tale venerata. Il nome, Kula (\"famiglia\"), \u00e8 associato a una coppia di d\u00e8i, Kule\u015bvara e Kule\u015bvar\u012b (rispettivamente \"Signore\" e \"Signora della famiglia\"), divinit\u00e0 di una delle pi\u00f9 antiche di queste tradizioni, la P\u016brva-\u0101mn\u0101ya (\"trasmissione orientale\" o anche \"trasmissione antica\"). Occorre rimarcare che in queste tradizioni, pur essendo contemplate e venerate non poche divinit\u00e0, \u015aiva-Bhairava conserva sempre una supremazia di carattere metafisico: le dee sono Sue emanazioni, potenze che agiscono nel cosmo e nell'individuo.\nNell'insieme delle tradizioni del Kula occorre infine distinguere due successivi sviluppi: le tradizioni, o scuole religiose, del Trika e del Krama: la prima derivante dalla gi\u00e0 menzionata \"trasmissione orientale\", la seconda dalla \"trasmissione settentrionale\".\nCol tempo queste tradizioni religiose cominciarono ad attrarre sempre pi\u00f9 adepti, fino a coinvolgere brahmani e personaggi altolocati. A partire dal IX secolo circa, alcuni di questi brahmani e pensatori diedero inizio a un'esegesi delle scritture tradizionali, gli \"\u0100gama \u015a\u0101stra\", con l'intento di fornire cos\u00ec una base teorica interpretativa che sancisse queste pratiche nell'ordinariet\u00e0 religiosa dell'epoca. Il punto pi\u00f9 alto fu raggiunto dal filosofo Abhinavagupta e dal suo discepolo K\u1e63emar\u0101ja (XI secolo circa), che riuscirono a debellare anche la corrente dualistica dello \u015aaivasiddh\u0101nta nel Kashmir. Ad Abhinavagupta si deve la sistematizzazione delle varie dottrine esposte dalle tradizioni \"\u015baiva\" del Kashmir, la loro sintesi in una visione chiara, coerente e completa, tant'\u00e8 che attualmente col termine \"scivaismo del Kashimr\" ci si riferisce \"tout court\" proprio alla visione che questo filosofo riusc\u00ec a dare. Senza il suo apporto sarebbe forse difficile districarsi fra le varie scuole, individuarne gli elementi comuni e risolverne le divergenze.\nDifatti, le scuole e tradizioni \"\u015baiva\" kashmire cominciarono a declinare proprio poco tempo dopo l'epoca di Abhinavagupta e del suo discepolo K\u1e63emar\u0101ja, con l'invasione musulmana del XII secolo, invasione che fece di quella regione un sultanato durato cinque secoli.\nIn epoca moderna, per opera di alcuni seguaci e studiosi c'\u00e8 stata una ripresa di alcune di queste tradizioni. Fra questi va menzionato soprattutto lo Swami Lakshman Joo (1907 \u2013 1991) che tradusse e comment\u00f2 molte scritture delle tradizioni \"\u015baiva\" del Kashmir. R\u0101me\u015bvara Jha, vissuto anch'egli nel XX secolo a Varanasi, si \u00e8 prodigato nella diffusione della dottrina formando diversi discepoli.\nClassificazione della tradizione scritta.\nLa tradizione scritta dello scivaismo kashmiro pu\u00f2 essere suddivisa in tre categorie: \"\u0100gama \u015a\u0101stra\", \"Spanda \u015a\u0101stra\" e \"Pratyabhij\u00f1\u0101 \u015a\u0101stra\". Il termine \"\u015b\u0101stra\" significa regola, insegnamento, e indica genericamente una scrittura ritenuta sacra.\n\"\u0100gama \u015a\u0101stra\".\nGli \"\u0100gama \u015a\u0101stra\" sono opere in versi considerate di origine divina: \"\u0101gama\" vuol dire \"tradizione\", \"tramandato\". Trasmessi oralmente da maestro a discepolo, questi testi furono poi messi per iscritto in epoche pi\u00f9 recenti, ragion per cui \u00e8 spesso difficile risalirne all'et\u00e0. I contenuti riguardano soprattutto il rito, le pratiche cultuali e yogiche, le regole di vita quotidiane, eccetera, con argomenti che comunque spaziano notevolmente, fino all'architettura sacra, alla cosmologia e all'alchimia.\nEssi comprendono i 64 \"tantra\" non-dualisti (\"\u0101dvaita\") che la tradizione vuole enunciati dal personaggio mitologico Tryambaka, figlio spirituale di Durv\u0101as, cui \u015aiva stesso affid\u00f2 il compito di diffondere lo scivaismo nel mondo. Tra questi testi ricordiamo: il \"M\u0101lin\u012bvijaya Tantra\", lo \"Svacchanda Tantra\", il \"Vij\u00f1\u0101nabhairava Tantra\", il \"Netra Tantra\", il \"M\u1e5bgendra Tantra\", il \"Rudray\u0101mala Tantra\", la \"Par\u0101tri\u1e43\u015bik\u0101\", il \"Tantrasadbh\u0101va\", eccetera. Il \"corpus\" \u00e8 anche noto col nome di \"Bhairava tantra\" o anche \"Bhairava \u0101gama\".\nAccanto a questi \"tantra\" va senz'altro affiancato lo (o gli) \"\u015aivas\u016btra\", opera fondamentale per le scuole dello scivaismo kashmiro. Rivelati al mistico Vasugupta (VIII-IX secolo), questi \"s\u016btra\" costituiscono uno dei testi pi\u00f9 importanti per le scuole in oggetto.\n\"Spanda \u015a\u0101stra\".\nGli \"Spanda \u015a\u0101stra\" sono testi che approfondiscono alcuni aspetti gi\u00e0 enunciati negli \"\u015aiva\u016btra\" e negli \"\u0100gama \u015a\u0101stra\"; si tratta quindi, come anche per i \"Pratyabhij\u00f1\u0101 \u015a\u0101stra\", di letteratura post-scritturale. \"Spanda\" significa \"vibrazione\", \"palpitante\", con riferimento all'aspetto dinamico della potenza divina. Spanda \u00e8 anche il nome di una delle quattro principali scuole dello scivaismo kashmiro. L'opera principale \u00e8 la \"Spandak\u0101rik\u0101\" (VIII-IX secolo), con i suoi commenti, fra cui lo \"Spandasa\u1e43doha\" (commento soltanto dei primi \"s\u016btra\"), e lo \"Spandanir\u1e47aya\" (commento del testo completo), entrambi del filosofo K\u1e63emar\u0101ja.\n\"Pratyabhij\u00f1\u0101 \u015a\u0101stra\".\nI \"Pratyabhij\u00f1\u0101 \u015a\u0101stra\" sono gli scritti con contenuti di carattere principalmente metafisico e teologico. \"Pratyabhij\u00f1\u0101\" \u00e8 termine usualmente tradotto con \"riconoscimento\", oltre che essere il nome di una delle scuole esegetiche dello scivaismo kashmiro. Il \"riconoscimento\" \u00e8 quello della propria natura divina, di cui, secondo la scuola, si \u00e8 dimentichi, inconsapevoli. Le opere pi\u00f9 importanti sono: la \"\u015aivad\u1e5b\u1e63\u1e6di\" di Som\u0101nanda; la \"\u012a\u015bvarapratyabhij\u00f1\u0101k\u0101rik\u0101\", l'opera fondamentale di Utpaladeva; i due relativi commenti di Abhinavagupta, la \"\u012a\u015bvarapratyabhij\u00f1\u0101virma\u015bin\u012b\" e la \"\u012a\u015bvarapratyabhij\u00f1\u0101viv\u1e5bitivirma\u015bin\u012b\"; la \"Pratyabhij\u00f1\u0101h\u1e5bdya\" di K\u1e63emar\u0101ja. Accanto a questi occorre poi affiancare la grande sintesi operata da Abhinavagupta (X-XI secolo) nel suo fondamentale \"Tantr\u0101loka\" (\"Luce sui Tantra\").\nPrincipali esponenti dello scivaismo kashmiro.\nVasugupta.\nStante alla tradizione, Vasugupta (VIII \u2013 IX secolo) ricevette in sogno da \u015aiva le indicazioni per recarsi sul monte Mah\u0101deva e rinvenire l\u00e0, su una lastra di roccia, gli aforismi che costituiscono gli \"\u015aivas\u016btra\", cos\u00ec come il Dio stesso li aveva incisi. Estremamente concisi e spesso enigmatici, gli \"\u015aivas\u016btra\" (\"I sutra di \u015aiva\") costituiscono il punto di avvio per le tradizioni \"\u015baiva\" esegetiche del Kashmir: l'opera viene considerata fondamentale da tutte queste scuole e ad essa fanno riferimento gran parte degli esponenti di queste medesime tradizioni.\nBha\u1e6d\u1e6da Kalla\u1e6da.\nAutore, molto probabilmente, della \"Spandak\u0101rik\u0101\" (\"Le strofe dello Spanda\"), opera fondamentale della scuola esegetica dello Spanda, Bha\u1e6d\u1e6da Kalla\u1e6da (IX secolo) fu allievo diretto di Vasugupta.\nJ\u00f1\u0101nanetra.\nJ\u00f1\u0101nanetra (IX secolo) (anche noto col nome di \u015aiv\u0101nanda) \u00e8 ritenuto il fondatore della scuola Krama, essendo stato, secondo la tradizione, direttamente iniziato dalla dea Ma\u1e45gal\u0101, aspetto benevolente della dea K\u0101l\u012b. Di lui si conserva un'unica opera, il \"K\u0101lik\u0101-stotra\", inno dedicato alla Dea.\nSom\u0101nanda.\nSom\u0101nanda (IX secolo) con la sua \"\u015aivad\u1e5b\u1e63\u1e6di\" (\"La Visione di \u015aiva\") \u00e8 da ritenersi il fondatore della scuola Pratyabhij\u00f1\u0101.\nUtpaladeva.\nUtpaladeva (X secolo), discepolo di Som\u0101nanda, port\u00f2 a compimento l'opera del maestro con la \"\u012a\u015bvarapratyabhij\u00f1\u0101k\u0101rik\u0101\" (\"Le Strofe di riconoscimento del Signore\"). Egli fu anche maestro del Krama e del Trika.\nBh\u0101skara.\nBh\u0101skara (X secolo) fu uno degli esponenti della scuola dello Spanda: egli si riallaccia a Bha\u1e6d\u1e6da Kalla\u1e6da, e quindi a Vasugupta, attraverso la successione di maestri: \u015ar\u012bka\u1e47\u1e6da Bha\u1e6d\u1e6da, Mah\u0101deva Bha\u1e6d\u1e6da, Praj\u00f1\u0101rjuna, Pradyumna Bha\u1e6d\u1e6da. Bh\u0101skara scrisse un commento agli \"\u015aivas\u016btra\" di Vasugupta, lo \"\u015aivas\u016btrav\u0101rttika\".\nAbhinavagupta.\nLe tradizioni \"\u015baiva\" del Kashmir furono sistematizzate dal filosofo Abhinavagupta (X \u2013 XI secolo) nella sua opera pi\u00f9 importante, il \"Tantr\u0101loka\" (\"La Luce dei Tantra\"), un'opera in versi che si presenta come una sintesi originale delle tradizioni monistiche esistenti al suo tempo. Abhinavagupta riusc\u00ec ad appianare tutte le apparenti differenze e le disparit\u00e0 tra queste diverse scuole, offrendo cos\u00ec un'unitaria, coerente e completa visione di queste tradizioni. A causa della lunghezza eccezionale (5.859 versi) del \"Tantr\u0101loka\", Abhinavagupta stesso forn\u00ec una versione pi\u00f9 breve in prosa, nota come \"Tantras\u0101ra\" (\"L'Essenza dei Tantra\").\nNel lignaggio della Pratyabhij\u00f1\u0101 Abhinavagupta fu allievo di Lak\u1e63ma\u1e47agupta, e costui di Utpaladeva, commentando con due testi l'opera di quest'ultimo: la \"\u012a\u015bvarapratyabhij\u00f1\u0101virma\u015bin\u012b\" e la \"\u012a\u015bvarapratyabhij\u00f1\u0101viv\u1e5bitivirma\u015bin\u012b\". Ma Abhinavagupta si riallaccia anche alla scuola dello Spanda, essendo stato anche allievo di Bh\u0101skara; e alla scuola del Krama, essendo stato allievo indiretto di Utpaladeva.\nK\u1e63emar\u0101ja.\nDiscepolo illustre di Abhinavagupta, K\u1e63emar\u0101ja (X \u2013 XI secolo) si mosse, come il maestro, fra pi\u00f9 scuole e fu principalmente un prolifico autore di commenti. Nella tradizione dello Spanda comment\u00f2 due volte le \"Spandak\u0101rik\u0101\" con la \"Spandanir\u1e47aya\" e lo \"Spandasa\u1e43doha\". Nella scuola della Pratyabhij\u00f1\u0101 scrisse il \"Pratyabhij\u00f1\u0101h\u1e5bdya\" (\"Il Cuore del Riconoscimento\") cui accluse un commento. K\u1e63emar\u0101ja scrisse poi uno dei due commenti pi\u00f9 importanti agli \"\u015aivas\u016btra\" di Vasugupta, lo \"\u015aivas\u016btravimar\u015bin\u012b\", nel quale fornisce un'interpretazione che si discosta dalla tradizione esegetica dello Spanda.\nJayaratha.\nJayaratha (1150-1200 d.C.), aggiunse il suo commento al \"Tantr\u0101loka\" nella sua opera fondamentale, il \"Tantr\u0101lokav\u0101rttika\" (o anche \"Tantr\u0101lokaviveka\"), compito di grande difficolt\u00e0 che egli persegu\u00ec per tutta la sua vita. Il filosofo forn\u00ec cos\u00ec spiegazioni contestuali, numerose citazioni e chiarimenti, senza i quali certi passaggi del \"Tantr\u0101loka\" sarebbero stati difficilmente accessibili al giorno d'oggi.\nDefinizioni dello scivaismo kashmiro.\nGli studiosi hanno definito e classificato lo scivaismo del Kashmir in molti modi: idealismo monistico, idealismo realistico, monismo idealistico, monismo concreto, e altro ancora. \u00c8 un idealismo poich\u00e9 vi si afferma che nulla pu\u00f2 essere sperimentato se non se ne ha una percezione: ci\u00f2 che d\u00e0 realt\u00e0 all'oggetto \u00e8 la sua percezione stessa; l'oggetto \u00e8 quindi una forma della consapevolezza che ne abbiamo. Questo concetto nucleare viene esteso a ogni categoria dell'esistenza, a ogni elemento del cosmo, portando a concludere che tutto ci\u00f2 che appare non \u00e8 che l'espressione multiforme e infinitamente rappresentata di un unico ente, la Coscienza. Persino i miraggi, le visioni e i sogni sono fenomeni ritenuti reali, e ci\u00f2 che differenzia le varie percezioni \u00e8 soltanto conseguenza del diverso grado di partecipazione alla Coscienza assoluta. La materia stessa, seppure in una forma limitata (\"contratta\") \u00e8 dotata di consapevolezza.\nIn altre parole, ci\u00f2 che del mondo si percepisce \u00e8 una visione pi\u00f9 o meno parziale di quell'unica realt\u00e0 che \u00e8 la Coscienza, in virt\u00f9 della quale la percezione stessa \u00e8 possibile, sebbene diversa a seconda del nostro grado di partecipazione. In questo senso il mondo \u00e8 reale (e dunque si parla di \"idealismo realistico\"), esso non \u00e8 n\u00e9 illusione n\u00e9 una nostra costruzione mentale: ci\u00f2 che ci differenzia sono le limitazioni, conseguenze necessarie della Coscienza che si manifesta come molteplice anzich\u00e9 Una.\nL'accademico Kamalakar Mishra definisce lo scivaismo kashmiro un idealismo assoluto: il mondo non \u00e8 che l'estensione di un'unica mente cosmica. Non \u00e8 quindi un idealismo soggettivo, per il quale il modo sarebbe una creazione della mente individuale: il mondo al contrario \u00e8 reale; ma nemmeno lo si pu\u00f2 definire un sistema realista, perch\u00e9 non esiste una realt\u00e0 altra dalla mente cosmica: tutto esiste nella Coscienza assoluta. Il mondo, estensione dell'Assoluto, non \u00e8 dunque una Sua trasformazione, e nemmeno \u00e8 qualcosa creato dal nulla. Abhinavagupta spiega questo concetto affermando che il mondo \u00e8 il riflesso (\"pratibimba\") della Coscienza da S\u00e9 stessa in S\u00e9 stessa.\nConcetti dello scivaismo del Kashmir.\n\"Anuttara\", l'Assoluto.\n\"Anuttara\" \u00e8 uno dei termini con cui \u00e8 designato il principio ultimo nello scivaismo kashmiro. Tra le molteplici interpretazioni abbiamo: \"supremo\", \"realt\u00e0 insuperabile\"; \"indicibile\", \"senza pari\". Nella lingua sanscrita \"Anuttara\" \u00e8 associato alla prima lettera dell'alfabeto, \"A\" (in scrittura devanagari \"\u0905\"). L'Assoluto \u00e8 anche indicato in molti altri modi, a seconda del contesto e di ci\u00f2 che si vuol mettere in evidenza: Parama\u015biva (Supremo \u015aiva), o pi\u00f9 semplicemente \u015aiva; \u015aiva-\u015aakti (unione indissolubile di \u015aiva e \u015aakti); Kula (Coscienza suprema: cos\u00ec nelle tradizioni del Kula); \"citi\" (coscienza); Bhairava (cos\u00ec in alcuni testi degli \"\u0100gama \u015a\u0101stra\").\nCome concetto, \"Anuttara\" differisce da quello di trascendenza in quanto, anche se l'Assoluto \u00e8 al di l\u00e0 di tutto, ci\u00f2 non implica uno stato di separazione dall'universo. Parama\u015biva \u00e8 al di l\u00e0 del mondo ma anche \"nel\" mondo: \u00e8 Assoluto sia nel senso che Egli non dipende da altro (\"nirapek\u1e63a\"), sia nel senso che tutto ci\u00f2 che esiste \u00e8 Sua espansione (\"pras\u0101ra\"). Egli \u00e8 sia trascendente che immanente.\n\"Sv\u0101tantrya\", la libera volont\u00e0 autogenerata.\nConosciuto sotto il nome di \"sv\u0101tantrya\", il libero arbitrio \u00e8 all'origine stessa della creazione dell'universo. Parama\u015biva, infatti, essendo assolutamente indipendente, \u00e8 libero di agire come di non agire; Egli non nutre bisogni, ma tutto ci\u00f2 che fa \u00e8 attivit\u00e0 spontanea, \u00e8 gioco (\"lil\u0101\") senza causa n\u00e9 fine alcuno. Il mondo, che \u00e8 Sua espansione, \u00e8 soggetto alla legge di causalit\u00e0, ma Parama\u015biva non ne \u00e8 influenzato.\n\"Sv\u0101tantrya\" \u00e8 una delle qualit\u00e0 di Dio. I singoli soggetti coscienti possono partecipare in vari gradi a questa sovranit\u00e0 divina, possedendo un grado di libero arbitrio limitato dal loro livello di coscienza. Cos\u00ec, tutti i soggetti sono dotati di libero arbitrio, ma generalmente ignorano questo potere. Questa ignoranza \u00e8 essa stessa un aspetto di \"Sv\u0101tantrya\", e pu\u00f2 essere rimossa solo da questa stessa volont\u00e0 divina.\nUna delle funzioni di \"sv\u0101tantrya\" \u00e8 infatti quella di favorire la grazia divina (\"\u015baktip\u0101ta\", o anche \"anugraha\"): la liberazione spirituale non \u00e8 garantita solo attraverso lo sforzo, ma dipende, in ultima analisi, dalla volont\u00e0 di Dio. Cos\u00ec, il discepolo non pu\u00f2 che offrire se stesso e lasciare che la grazia divina scenda e dissolva le limitazioni che schermano la sua coscienza.\n\"\u015aiva-\u015aakti\", l'Assoluto come Coscienza-Energia.\nSecondo la visione filosofica dello scivaismo kashmiro, la coscienza (\"citi\" o anche \"sa\u1e43vit\") non \u00e8 una funzione del corpo, ma un ente non materiale indipendente (\"tattva\") che il corpo supporta: \u00e8 coscienza come principio ontologico e non biologico. Essa \u00e8 presente non solo in ogni essere vivente, ma anche nella materia stessa, dove \u00e8 concepita come \"coscienza sopita\". Dunque, tutto \u00e8 coscienza, o, il che \u00e8 lo stesso dire, la coscienza \u00e8 quel sostrato che accomuna ogni cosa, l'essenza ultima. Questa essenza ultima, che \u00e8 perci\u00f2 Coscienza assoluta, \u00e8 un aspetto dell'Assoluto, aspetto che viene usualmente indicato con \u015aiva (il termine tecnico \u00e8 \"\u015biva tattva\"). \u015aiva \u00e8 Coscienza assoluta.\nL'attivit\u00e0 con cui Parama\u015biva emana il mondo \u00e8 diretta conseguenza della Sua beatitudine (\"\u0101nanda\"), essa \u00e8 dunque puramente spontanea, non finalizzata n\u00e9 causata. Questo dinamismo \u00e8 chiamato in molti modi a seconda della scuola: \"spanda\" (\"vibrazione\"); \"\u015bakti\" (\"energia\"); \"kriy\u0101\" (\"attivit\u00e0\"); \"vimar\u015ba\" (\"attivit\u00e0 ideativa\"), eccetera. In senso generico, \u00e8 adoperato il termine \"\u015bakti\". \u015aakti non \u00e8 un attributo di Parama\u015biva, ma un Suo stesso aspetto, che viene messo in evidenza per affiancarlo all'altro, la Coscienza. In tal senso si usa anche l'espressione \u015aiva-\u015aakti per indicare l'Assoluto, quando si vuol mettere in evidenza questo Suo duplice aspetto. Parama\u015biva, l'unica Realt\u00e0, \u00e8 Coscienza attiva, o anche Energia cosciente.\nIn questa connotazione, lo scivaismo kashmiro differisce dall'Advaita Ved\u0101nta, nel quale l'Assoluto, Brahman, \u00e8 invece descritto come Coscienza assoluta priva di qualsivoglia dinamismo. E di pi\u00f9: la posizione \"vedantina\" \u00e8 criticata in quanto, si obietta, se Brahman fosse inerte, Egli non potrebbe conoscere s\u00e9 stesso, in quanto la conoscenza implica necessariamente un'attivit\u00e0. Parama\u015biva \u00e8 invece autocosciente proprio in virt\u00f9 della sua stessa attivit\u00e0 (\"kriy\u0101\").\nOgni individuo possiede s\u00ec una coscienza limitata, ma essa \u00e8 potenzialmente assoluta, perch\u00e9 la Coscienza, essendo essenza ultima, non \u00e8 divisibile, \u00e8 al pi\u00f9 sopita o offuscata, latente, come \u00e8 appunto il caso dell'individuo non realizzato.\n\"Aham\", il cuore di \u015aiva.\n\"Aham\" (letteralmente \"io\") \u00e8 il concetto di Realt\u00e0 suprema inteso come \"cuore\". \u00c8 considerato come lo spazio non duale interno a \u015aiva, e anche come il supporto dell'intera manifestazione, il supremo mantra, identico a \u015aakti.\n\"\u0100bh\u0101sa\", il mondo come riflesso.\nCome si \u00e8 detto, nello scivaismo kashmiro il mondo \u00e8 concepito quale estensione dell'Assoluto in s\u00e9 stesso, o suo riflesso. Questo riflesso \u00e8 ci\u00f2 che il singolo individuo (\"a\u1e47u\" o anche \"pa\u015bu\") pu\u00f2 generalmente percepire; essendo egli limitato, la sua visione \u00e8 incompleta (\"ap\u016br\u1e47a\"), e la Realt\u00e0 gli si presenta dunque come apparenza (\"\u0101bh\u0101sa\") di qualcos'altro. Quest'apparenza, questo riflesso, \u00e8 per\u00f2 ben reale, in quanto ha innanzitutto una valenza epistemica. In secondo luogo non \u00e8 illusione, non \u00e8 \"scambiare una cosa per un'altra\", come invece sostiene l'Advaita Ved\u0101nta. Il mondo non \u00e8 una realt\u00e0 altra e nemmeno \u00e8 illusione: \u00e8 \u015aiva che appare in quella forma che chiamiamo mondo.\nIl considerare il mondo reale, non creato e dunque quale estensione dell'Assoluto, pur se riflessione, ha ovviamente ripercussioni etiche importanti: il \"t\u0101ntrika\" non ritiene che l'umanit\u00e0 e la natura siano altro da s\u00e9, egli ha un atteggiamento positivo e di rispetto verso ogni manifestazione.\n\"Kula\", la famiglia spirituale.\nKula \u00e8 un concetto complesso, tradotto generalmente come \"famiglia\" o \"gruppo\". Come la trama di un tessuto si compone di tanti fili, cos\u00ec la via tantrica si presenta su vari piani come una totalit\u00e0 formata da molte parti, interconnesse e complementari (il termine \"tantra\" pu\u00f2 essere reso con \"trama di un tessuto\"). Questa totalit\u00e0 \u00e8 chiamata famiglia in quanto i diversi elementi che la compongono hanno un legame comune unificante, che in definitiva \u00e8 il Signore Supremo stesso, \u015aiva.\nNelle dottrine relative alle tradizioni del Kula (o Kaula), l'attenzione \u00e8 lontana dalle elaborazioni filosofiche complesse ed \u00e8 pi\u00f9 diretta alla pratica. Per esempio, il Kaula propone una forma di alchimia del corpo in cui gli aspetti pi\u00f9 grossolani del proprio essere (impulsi, istinti, eccetera) si dissolvono in quelli pi\u00f9 sottili, in quanto tutti sono considerati come formanti un'unica famiglia (un \"kula\"), che si basa su \u015aiva come ultimo principio.\nI 36 \"tattva\".\nLe scuole \"\u015baiva\" moniste del Kashmir intendono l'universo come il processo di espansione dell'Assoluto, indicato con molti termini, a seconda della scuola e dei testi: spesso con Parama\u015biva (\"\u015aiva supremo\"), o pi\u00f9 semplicemente con \u015aiva; o anche Mahe\u015bvara (\"Grande Signore\"); Parame\u015bvara (\"Signore supremo\"). Nelle tradizioni del Kaula \u00e8 adoperato anche il termine Kula (\"Famiglia\", nel senso di \"Totalit\u00e0\"). Nella tradizione del Trika l'Assoluto \u00e8 altres\u00ec personificato come divinit\u00e0, riferendosi cos\u00ec a Bhairava, ipostasi terrifica di \u015aiva.\nL'Assoluto, dunque, non crea il mondo, ma si espande o, come \u00e8 descritto nel \"Tantr\u0101loka\", riflette S\u00e9 stesso in S\u00e9 stesso apparendo come mondo. Essendo pertanto Egli sia al di l\u00e0 di ogni altra cosa esperibile, sia il principio da cui tutto scaturisce e di cui ogni cosa \u00e8 parte, \u00e8 da intendersi come avente contemporaneamente le qualit\u00e0 di trascendenza e immanenza. L'espansione dell'Assoluto, la cosmogonia, \u00e8 descritta attraverso un insieme di principi costitutivi, categorie (\"tattva\") intese come emanazioni dell'Assoluto stesso. Il numero e le caratteristiche di tali categorie variano a seconda della scuola. Il filosofo Abhinavagupta (X-XI sec.), nel capitolo IX del suo \"Tantr\u0101loka\", sistematizzando la dottrina del Trika, espone un processo costituito da 36 \"tattva\", rifacendosi alle categorie proprie della scuola Pratyabhij\u00f1\u0101. Questo stesso insieme \u00e8 poi interpretato, quando visto in senso inverso, come percorso spirituale, quella via salvifica che riconduce il singolo all'Uno, riunisce l'uomo a Dio.\nLe 36 categorie descritte da Abhinavagupta delineano due cammini: il puro e l'impuro. Al primo cammino, detto puro perch\u00e9 al di l\u00e0 di ogni dualit\u00e0, appartengono cinque categorie effetti di altrettanti aspetti dell'Assoluto, aspetti che in letteratura vengono dette potenze (\"\u015bakti\"). L'analogia adoperata per illustrare la connessione fra l'Assoluto e queste potenze \u00e8 quella del fuoco: il fuoco possiede i poteri di illuminare, riscaldare, cuocere, bruciare, eccetera, ma il fuoco \u00e8 e resta fonte unica di queste capacit\u00e0, che dal fuoco stesso non possono essere scisse come entit\u00e0 autonome.\nLe potenze sono:\nIl cammino puro \u00e8 dunque costituito dalle seguenti cinque categorie:\nQueste due prime categorie, \"\u015biva tattva\" e \"\u015bakti tattva\", o pi\u00f9 semplicemente \u015aiva e \u015aakti, non sono da intendersi come sequenziali, ma connotazioni della medesima Realt\u00e0 ultima: i due aspetti indissolubili dell'Assoluto: Coscienza e Energia. L'Assoluto, Parama\u015biva, \u00e8 Energia cosciente. L'espansione vera e propria ha inizio col terzo \"tattva\": fin qui il soggetto e l'oggetto costituiscono un'unit\u00e0 indistinta. Adesso l'Assoluto, per effetto delle tre potenze di volont\u00e0 (\"icch\u0101\"), di conoscenza (\"j\u00f1\u0101na\") e di attivit\u00e0 (\"kriy\u0101\") vuole l'oggetto (il mondo in senso lato), lo concepisce, lo forma in S\u00e9. La funzione dello \"\u015bakti tattva\" \u00e8 proprio quella di avviare questo processo.\nQueste prime cinque categorie rappresentano dunque il passaggio dall'unit\u00e0 indistinta \u00absoggetto-oggetto\u00bb dell'Assoluto, alla coppia \u00absoggetto e oggetto\u00bb identificabili e ancora uniti. L'universo non esiste ancora, ma l'Assoluto ha ora riconosciuto in s\u00e9 la possibilit\u00e0 di farsi altro.\nLa sesta categoria, quella che pone termine al cammino puro (\"\u015buddha\") aprendo l'impuro (\"a\u015buddha\"), \u00e8 \"m\u0101y\u0101\", altro aspetto della potenza divina stessa, potenza di auto-limitazione. \"M\u0101y\u0101 tattva\" non \u00e8 quindi \"illusione\" nel senso che il Ved\u0101nta d\u00e0 a questo termine, ma potenza dell'Assoluto, potenza creatrice dell'universo esperibile. In virt\u00f9 dell'emergenza di \"m\u0101y\u0101\" adesso l'io e il questo si separano definitivamente, l'unit\u00e0 originaria si frange e la Coscienza si scinde in soggetto e oggetto, si frammenta in infiniti particolari. Le categorie, d'ora in poi, non sono pi\u00f9 quelle del soggetto unico, ma da transindividuali diventano individuali, raggruppate in tanti insiemi quanti sono gli individui.\nM\u0101y\u0101 opera attraverso una serie di cinque limitazioni, dette \"ka\u00f1cuka\" (\"corazza\" o \"guaina\"). Sono queste cinque limitazioni, insieme alla \"m\u0101y\u0101\" stessa, a costituire la prima parte del cammino impuro, caratterizzato dalla comparsa di dualismi e incompletezze:\nCos\u00ec l'orientalista Giuseppe Tucci:\nLe cinque limitazioni sono:\nLa seconda parte del cammino impuro ricalca invece, con alcune differenze interpretative, l'insieme delle 25 categorie del S\u0101\u1e43khya, con un processo di individuazione che d\u00e0 luogo allo spirito (\"puru\u1e63a\", concetto plurale indicante il complesso di tutte le \"anime\", soggetti limitati), alla materia (\"prak\u1e5bti\", intesa non soltanto come substrato materiale, bens\u00ec anche mentale), all'intelletto, al senso dell'io, al senso interno, ai cinque sensi di percezione, ai cinque sensi di azione, ai cinque elementi sottili e infine ai cinque elementi grossi.\nLa differenza fondamentale col S\u0101\u1e43khya sta nel fatto che mentre secondo quest'ultimo \"puru\u1e63a\" e \"prak\u1e5bti\" sono princ\u00ecpi antitetici e ultimi, qui essi sono considerati entrambi emanazioni dell'Assoluto: \"prak\u1e5bti\" \u00e8 Coscienza in forma di materia inseziente (coscienza dormiente); \"puru\u1e63a\" \u00e8 Coscienza limitata e pluralmente individuata. Tale differenza ha conseguenze nella dottrina della liberazione (\"mok\u1e63a\", o anche \"mukti\") e quindi ripercussioni etiche notevoli: mentre nel S\u0101\u1e43khya la liberazione \u00e8 svincolarsi dall'illusorio legame con la materia, che \u00e8 quindi vista come limitante se non nemica, qui la liberazione \u00e8 ritorno a uno stato di unit\u00e0 col Tutto, materia compresa.\nNella molteplicit\u00e0 dei soggetti che sono cos\u00ec derivati dall'Assoluto, trovano quindi luogo gli individui, frazioni nelle quali la coscienza originaria si ritrova offuscata: l'Assoluto si riconosce cio\u00e8 come insieme di singoli dalla consapevolezza limitata, individui in realt\u00e0 dimentichi della propria condizione divina, \"schermati\" dalle cinque corazze, le \"ka\u00f1cuka\" di cui sopra, che se da un lato hanno consentito all'universo e al molteplice di manifestarsi, nel contempo limitano l'individuo impedendone il riconoscimento come emanazione di Dio.\nL'Assoluto, il mondo e l'individuo.\nDunque, secondo le scuole dello scivaismo kashmiro, tutto ci\u00f2 che \u00e8, \u00e8 stato e sar\u00e0, ogni soggetto conoscente, ogni oggetto della conoscenza, ogni mezzo di conoscenza: tutto nell'universo \u00e8 manifestazione dell'Assoluto, una forma di \u015aiva (quando inteso come dio personale), un Suo riflesso (\"\u0101bh\u0101sa\"), l'incessante evolversi (\"pari\u1e47\u0101ma\") della Sua emanazione, della Sua coscienza. Su questo, cos\u00ec si esprime uno dei testi fondamentali delle tradizioni kashmire, il \"Vij\u00f1\u0101nabhairava Tantra\":\nE nelle \"Spandak\u0101rik\u0101\" (VIII-IX sec.) leggiamo:\nLa coscienza non \u00e8 qui da confondersi con le forme di conoscenza, come mette in guardia il filosofo K\u1e63emar\u0101ja (X-XI sec.) commentando il primo \"s\u016btra\" degli \"\u015aivas\u016btra\":\nQuando \u015aiva \u00e8 immanifesto, l'universo, tutti i possibili universi esistono \"in nuce\" in \u015aiva stesso, cos\u00ec un universo viene emanato non appena in Lui si ha uno schiudersi (\"unme\u1e63a\") della coscienza. Con una significativa metafora cos\u00ec le \"Spandak\u0101rik\u0101\" esprimono questo concetto:\nSimilmente, l'universo viene riassorbito al chiudersi (\"nime\u1e63a\") degli occhi di \u015aiva: quando la coscienza si richiude in s\u00e9 stessa, l'universo scompare, e tutto pu\u00f2 cominciare da capo. Questa cosmogonia ciclica \u00e8 ben messa in evidenza dalla metafora della danza: \u015aiva \u00e8 infatti il \"Re della danza\" (\"na\u1e6dar\u0101ja\"):\n\u015aiva Na\u1e6dar\u0101ja all'interno dell'arco di fuoco che simboleggia la distruzione, stringe il \"\u1e0damaru\", il tamburo che emette il suono primordiale che genera il creato, il tamburo a forma di clessidra che coi due triangoli vertice contro vertice, richiama all'unione del \"li\u1e45ga\" e dello \"yoni\", del fallo e della vagina, simboli delle prime due categorie, \"\u015biva tattva\" e \"\u015bakti tattva\": il soggetto e l'oggetto (\"aham\" e \"idam\"), il dio e la sua potenza, la coppia (\"y\u0101mala\") cosmica. Cos\u00ec il filosofo Abhinavagupta (X-XI sec.), sistematore delle tradizioni \"\u015baiva\", descrive la coppia cosmica:\nLa metafora dell'unione sessuale, spesso rappresentata nell'iconografia classica con la coppia \u015aiva e P\u0101rvat\u012b abbracciati in uno stato di beatitudine eterno, o con l'immagine della dea K\u0101l\u012b che cammina o giace sul corpo immobile di \u015aiva col pene eretto, si presta qui a indicare proprio quelle prime due categorie che aprono il cammino puro. \u00c8 la Dea, \u015aakti, che, nella metafora, suscitando il desiderio di \u015aiva, apre il cammino, un nuovo ciclo di emanazione.\nAncora Abhinavagupta, nell'\"incipit\" della \"\u012a\u015bvarapratyabhij\u00f1\u0101virma\u015bin\u012b\", cos\u00ec omaggia la coppia che deriva dall'Assoluto:\nUn altro simbolismo che forse meglio rispecchia l'unit\u00e0 ancora inseparata di soggetto e oggetto, di soggetto e oggetto con-fusi, \u00e8 quella di Ardhan\u0101r\u012b\u015bvara, il \"Signore met\u00e0 donna\": \u015aiva uomo nella met\u00e0 destra del corpo e donna nell'altra.\nAl termine del cammino puro, quando l'Assoluto si \u00e8 ormai reso soggetto e oggetto distinti ma ancora insieme, \u00e8 \"m\u0101y\u0101 tattva\" che opera la scissione di tale unit\u00e0, dando quindi la possibilit\u00e0 all'Assoluto di farsi universo. Cos\u00ec K\u1e63emar\u0101ja:\n\u00c8 dunque, anche nel cammino impuro, sempre e solo Parama\u015biva che continua a operare in assoluta libert\u00e0 (\"sv\u0101tantrya\"): \u00e8 Parama\u015biva l'unico a possedere libera volont\u00e0. L'individuo \u00e8 solo apparentemente libero, o meglio lo \u00e8 fintanto che la sua coscienza non si riconosca come quella dell'Assoluto. In altre parole, il libero arbitrio dell'individuo \u00e8 limitato finch\u00e9 egli non si ricongiunge con Parama\u015biva:\nO, come molto pi\u00f9 sinteticamente si era gi\u00e0 espresso Vasugupta nei suoi fondamentali \"\u015aivas\u016btra\":\nAll'individuo, pur nella sua mancanza di libero arbitrio, non \u00e8 allora preclusa la strada verso la beatitudine e la libert\u00e0: egli, in quanto emanazione dell'Assoluto, possiede natura divina ma ne \u00e8 dimentico, inconsapevole:\nLa liberazione (\"mok\u1e63a\") dell'individuo, conseguibile secondo queste scuole con percorsi e mezzi differenti a seconda della tradizione, \u00e8 perci\u00f2 intesa come un processo inverso a quello di emanazione, un processo di regressione che pu\u00f2 ricondurlo a Parama\u015biva, riassorbirlo nell'unit\u00e0 originaria:\nCentrale, pur con molte differenze interpretative e operative, \u00e8 spesso il ruolo di quella stessa entit\u00e0 che ha aperto il cammino puro cominciando a delineare la distinzione fra soggetto e oggetto, la \"\u015bakti\", la multiforme potenza di Dio, la Dea:\nLe quattro scuole dello scivaismo del Kashmir.\nCome si \u00e8 detto, nell'ambito dello scivaismo kashmiro possiamo distinguere tradizioni religiose poi evolutesi come scuole, e scuole filosofiche che a queste hanno fatto riferimento. I nomi che pi\u00f9 ricorrono sono Kula, Trika e Krama fra le scuole tradizionali, e Spanda e Pratyabhij\u00f1\u0101 fra le scuole esegetiche. In realt\u00e0 il Trika \u00e8 sia una tradizione religiosa sia una scuola esegetica, in quanto elaborazione del filosofo Abhinavagupta e dei suoi successori.\nIl Kula e il Trika.\nCon il termine Kula, o Kaula, gli studiosi cos\u00ec tendono oggi a etichettare un insieme variegato di tradizioni religiose originatosi da sette shivatite molto antiche, quali ad esempio i K\u0101p\u0101lika, i P\u0101\u015bupata (II secolo) e i L\u0101kula, tradizioni lontane dall'ortoprassi dei \"Pur\u0101\u1e47a\", sette che adottavano culti trasgressivi, visionari, prediligendo divinit\u00e0 terrifiche anzich\u00e9 benefiche. Non \u00e8 propriamente corretto perci\u00f2 definire il Kula una scuola, quanto piuttosto un alveo nel quale sono confluite visioni con alcuni fondamentali tratti in comune: lessico, teologia, pratiche rituali. Occorre per\u00f2 ricordare che tradizionalmente il Kula \u00e8 ritenuta una tradizione fondata da Macchanda, ritenuto discendente del mitico Tryambaka, enunciatore dei 64 testi tantrici non dualisti, gli \"\u0100gama \u015a\u0101stra\".\n\"Kula\" in sanscrito significa \"famiglia\", nel senso di \"totalit\u00e0\": con questo termine nella letteratura religiosa tradizionale ci si riferisce invece all'insieme delle potenze divine che d\u00e0nno origine alla realt\u00e0 sensibile, una totalit\u00e0 che \u00e8 espressione della potenza dell'Assoluto, quindi realt\u00e0 suprema e indifferenziata.\nNell'insieme del Kula, inteso come gruppo di tradizioni, si sono successivamente distinte quattro correnti principali, che tradizionalmente sono associate ai quattro punti cardinali. Dalla tradizione orientale, la P\u016brva-\u0101mn\u0101ya, si ritiene sia originato il Trika, che in quanto scuola esegetica \u00e8 stata successivamente sistematizzata dal filosofo Abhinavagupta. \"Trika\" vuol dire \"triade\": il sistema interpretativo della scuola \u00e8 infatti caratterizzato da un insieme di triadi, espressioni del triplice aspetto della realt\u00e0: \u015aiva, Potenza, Uomo.\nFra i testi principali, oltre i \"Tantra\" non dualisti (fra i quali principalmente il \"M\u0101lin\u012bvijaya\", il \"Devy\u0101y\u0101mala\", il \"Tantrasadbh\u0101va\" e il \"Vij\u00f1\u0101nabhairava Tantra\"): il commento \"\u015aivas\u016btravimar\u015bin\u012b\" di K\u1e63emar\u0101ja agli \"\u015aivas\u016btra\" di Vasugupta; il \"Tantr\u0101loka\" di Abhinavagupta, e il relativo commento di Jayaratha, il \"Tantr\u0101lokav\u0101rttika\".\nKrama.\nIl termine \"krama\" significa \"progressione\", \"gradazione\" o \"successione\", termini intesi come \"progressione spirituale\", \"perfezionamento graduale dei processi mentali\" (\"vikalpa\"): \"successione degli stati che la coscienza attraversa nel suo manifestarsi\".\nQuesta scuola, originaria dell'U\u1e0d\u1e0diyana, nell'attuale Pakistan, si \u00e8 sviluppata a partire dal VII secolo d.C. come esegesi della tradizione tantrica del Kula denominata Uttara-\u0101mn\u0101ya (\"tradizione settentrionale\"), tradizione centrata sul culto della dea K\u0101l\u012b.\nLa scuola pone l'attenzione sui movimenti energetici, raffigurati come ruote che girano e tradizionalmente associati alle potenze Divine (\"\u015bakti\"). Lo sviluppo della coscienza consiste nel ritrovare in ogni movimento la ruota principale, il cui centro \u00e8 la Coscienza Suprema, attorno a cui girano le ruote secondarie. Il divino femminile risveglia e dirige il movimento, la Dea proietta l'universo \u2013 azione centrifuga \u2013 e \u015aiva, Coscienza Suprema, lo riassorbe \u2013 azione centripeta.\nConcentrandosi sull'azione delle Potenze, il Krama pone particolare enfasi sulla trasmissione attraverso le donne.\nI testi di questa corrente finora pervenuti sono assai pochi, tra questi senz'altro il \"K\u0101lik\u0101-stotra\" di J\u00f1\u0101nanetra. Opera perduta di Abhinavagupta \u00e8 invece il \"Kramakeli\". Occorre poi menzionare il \"Mah\u0101nayaprak\u0101sha\", di autore ignoto, contemporaneo o di poco posteriore ad Abhinavagupta, che descrive i processi delle energie e le pratiche volte a prenderne coscienza.\nSpanda.\nIl termine \"spanda\", che vuol dire \"vibrazione\", \"energia vibrante\", \u00e8 stato introdotto da Vasugupta e ripreso dal suo discepolo Bha\u1e6d\u1e6da Kalla\u1e6da nella \"Spandak\u0101rik\u0101\" (VIII-IX secolo). Nella scuola esegetica che da quest'opera prende il nome, il Principio ultimo \u00e8 concepito come un movimento perpetuo, fonte di ogni creazione e dissoluzione. L'essenza di questa vibrazione \u00e8 l'estatica coscienza, potenza di \u015aiva, in perenne rinnovo.\nSebbene il metodo proposto sia graduale, il nucleo di questa filosofia \u00e8 definito come un \"salto\" o un'improvvisa adesione al Reale che trascende completamente la divisione tra conoscente e conosciuto, e che consente allo yogi di vedere tutto l'universo come il proprio \"corpo\" o come l'espansione della propria energia. Chi raggiunge tale stato \u00e8 chiamato Yoge\u015bvara, \"Signore degli yogi\".\nI testi pi\u00f9 importanti di questa scuola sono il \"Vij\u00f1\u0101nabhairava Tantra\", di autore ignoto; e quelli classificati come \"Spanda \u015a\u0101stra\": gli \"\u015aivas\u016btra\" di Vasugupta, col commento \"\u015aivas\u016btrav\u0101rttika\" di Bh\u0101skara; la \"Spandak\u0101rik\u0101\", coi commenti \"Spandanir\u1e47aya\" e \"Spandasa\u1e43doha\" di K\u1e63emar\u0101ja, e lo \"Spandavi\u1e5btti\" di Bha\u1e6d\u1e6da Kalla\u1e6da.\nPratyabhij\u00f1\u0101.\nIl termine \"pratyabhij\u00f1\u0101\" vuol dire \"riconoscimento\", con riferimento al fine spirituale della scuola: riconoscimento della propria natura come divina, il riconoscersi cio\u00e8 in \u015aiva, Realt\u00e0 Ultima, descritto come Suprema Coscienza e Signore Supremo.\nLa scuola Pratyabhij\u00f1\u0101 \u00e8 stata fondata alla fine del IX secolo da Som\u0101nanda e sistematizzata dal suo discepolo Utpaladeva. Le opere fondamentali sono quelle del \"Pratyabhij\u00f1\u0101 \u015a\u0101stra\": gli \"\u015aivad\u1e5b\u1e63\u1e6di\" e la \"\u015a\u0101ktavij\u00f1\u0101na\" di Som\u0101nanda; la \"\u012a\u015bvarapratyabhij\u00f1\u0101k\u0101rik\u0101\" di Utpaladeva; i due commenti di Abhinavagupta a quest'opera: la \"\u012a\u015bvarapratyabhij\u00f1\u0101virma\u015bin\u012b\" e la \"\u012a\u015bvarapratyabhij\u00f1\u0101viv\u1e5bitivirma\u015bin\u012b\"; il \"Pratyabhij\u00f1\u0101h\u1e5bdya\" di K\u1e63emar\u0101ja.\nQuesta scuola pu\u00f2 essere definita come \"anup\u0101ya\", cio\u00e8 \"priva di mezzi\", dal momento che l'identificazione dell'\"io\" individuale con l'\"io\" universale non richiede nessuna disciplina psicofisica o pratica religiosa particolare, ma soltanto la comprensione metafisica della natura divina quale essenza unica nel mondo.\nLa liberazione.\nCome tutte le altre \"dar\u015bana\" ind\u00f9, anche lo scivaismo kashmiro mostra al seguace un fine che \u00e8 la liberazione (\"mok\u1e63a\"), intesa qui come affrancamento da quelle impurit\u00e0 (\"mala\") che offuscano la vera natura del s\u00e9, quindi come la riacquisizione di uno stato che gi\u00e0 preesisteva. Il filosofo Utpaladeva esprime questo concetto descrivendolo come \"diventare ci\u00f2 che si \u00e8 gi\u00e0 diventati\".\nLe impurit\u00e0 sono di tre tipi:\nQueste tre impurit\u00e0 sono conseguenza una dell'altra: l'auto-limitazione della Coscienza genera il senso di differenziazione, che a sua volta spinge ad agire per cercare di possedere qualcosa che si reputa non avere, o viceversa, disfarsi di qualcosa che si ritiene negativo. Cos\u00ec Abhinavagupta:\nLa liberazione \u00e8 quindi il riconoscimento (\"pratyabhij\u00f1\u0101\") della propria natura quale Coscienza assoluta:\n\"Diventare ci\u00f2 che si \u00e8 gi\u00e0\" \u00e8 dunque diventare \u015aiva, riconoscersi Dio. Questo traguardo non \u00e8 inteso come premio \"post-mortem\", ma come obiettivo da ottenere nella vita attuale. Colui che raggiunge il \"moksa\" \u00e8 detto liberato in vita, \"j\u012bvanmukti\". Il liberato in vita non vive affatto in uno stato di isolamento, non \u00e8 un rinunciante, al contrario in lui \u00e8 ben vivo il senso di unit\u00e0 col mondo. Il suo agire non \u00e8 per\u00f2 finalizzato, non \u00e8 \"karman\": \u00e8 \"kriy\u0101\", attivit\u00e0 spontanea e gioiosa, assolutamente non egoistica, puro gioco interamente abbandonato nel S\u00e9:\nIl \"j\u012bvanmukti\" non rinuncia n\u00e9 al mondo n\u00e9 ai suoi piaceri, come illustra questo testo delle tradizioni del Kula:\nLe strade della liberazione.\nNel \"Tantr\u0101loka\" Abhinavagupta classifica tutti i differenti metodi di liberazione in quattro categorie (\"j\u00f1\u0101nacatu\u1e63ka\", \"quadruplice conoscenza\") che egli chiama \"upay\u0101\" (lett. \"mezzo\", \"strumento\"):\nLe ultime tre categorie si trovano gi\u00e0 menzionante nel \"M\u0101lin\u012bvijaya Tantra\", dal cui testo e da altri Abhinavagupta ne deriva la definizione:\nA queste tre classi di mezzi, che operano nel dominio di ci\u00f2 che \u00e8 manifesto, il filosofo aggiunge un ulteriore mezzo che in realt\u00e0 non contempla \"mezzi\", nel senso in cui tale termine \u00e8 inteso nei primi tre (pratiche specifiche pi\u00f9 o meno differenziate), ma pertiene al dominio della trascendenza ed \u00e8 da intendersi sia come obbiettivo ultimo di qualsiasi altro mezzo, sia come esperienza diretta che la realt\u00e0 ha di s\u00e9 stessa (percezione immediata):\nIn tal senso, \u00abil quarto mezzo (\"anup\u0101ya\", lett. \"senza mezzo\") \u00e8 la liberazione stessa\u00bb; \u00e8 quello che nella scuola della Pratyabhij\u00f1\u0101 \u00e8 definito \"riconoscimento\" (\"pratyabhij\u00f1\u0101\"): questa scuola, infatti, non prevede pratiche specifiche cos\u00ec come intese nella tradizione del Trika o nella scuola dello Spanda, ma si affida alla pura riflessione metafisica sulla natura della Realt\u00e0 Ultima, che \u00e8 Coscienza, assoluta, libera e indifferenziata. Cos\u00ec infatti K\u1e63emar\u0101ja definisce il riconoscimento:\nLe persone che si trovano nello stato definito come \"mezzo privo di mezzi\" sono persone particolari, persone che hanno dissolto ogni distinzione e si trovano permanentemente in congiunzione col supremo indifferenziato, essi effondono grazia e favoriscono la liberazione di chi con loro si identifica.\nDi seguito una tabella schematica illustrante i mezzi di realizzazione da differenti punti di vista:\nIl mezzo divino.\nI metodi che sono classificati in questa categoria sono quelli che consentono la comprensione della Realt\u00e0 Ultima prima che mezzi di conoscenza (le razionalizzazioni in genere) e oggetti della conoscenza (quello che si ritiene essere altro da s\u00e9) entrino in gioco. \u00c8 quella percezione immediata che si consegue fermando la volont\u00e0 al sorgere della consapevolezza. Molte pratiche dello Spanda appartengono a questa categoria, \"spanda\" pu\u00f2 infatti essere interpretato come \u00abl'intento della coscienza non ristretto ad alcun oggetto specifico\u00bb.\nNegli \"\u015aivas\u016btra\" il mezzo divino \u00e8 inteso nel senso di \"slancio\" (\"udyama\"), \"elevazione\" che conduce in modo improvviso, senza alcuna tecnica, a intuire l'unit\u00e0 di tutte le cose. Questo mezzo \u00e8 infatti associato alla terza categoria, Sad\u0101\u015biva, effetto della potenza di volont\u00e0 (\"icch\u0101\u015bakti\"): secondo Abhinavagupta, che si rif\u00e0 a Som\u0101nanda, la volont\u00e0 \u00e8 ci\u00f2 in cui preesiste ogni effetto successivo, ancor prima che questo si di determini sul piano del pensiero discorsivo o su quello dell'azione. \u00c8 in questo momento che il mezzo divino opera, in questo \"primo incresparsi del mare tranquillo della Coscienza\". Il praticante che si trova in questo stadio \u00e8 dunque \"divino\" nel senso che egli agisce come Sad\u0101\u015biva, la volont\u00e0 che desidera creare.\nIl mezzo divino \u00e8 per\u00f2 anche interpretato come un risveglio che pu\u00f2 avvenire nel praticante per opera della \"grazia di \u015aiva\" (\"\u015baktip\u0101ta\"). Questo senza dimenticare che \u015aiva non \u00e8 tanto il dio personale che dall'alto salva il fedele con il suo intervento, quanto piuttosto quell'unica realt\u00e0 che tutto pervade, la Coscienza.\nIl mezzo potenziato.\nSi tratta di pratiche interiori, che si esercitano nel mentale (\"cetas\") con l'attenzione centrata sul flusso dei mezzi di conoscenza (\"pram\u0101\u1e47a\"), quando cio\u00e8 il soggetto comincia a operare rappresentazioni mentali (\"vikalpa\") della realt\u00e0 che lo circonda, e che egli deve cercare di ricondurre alla pura consapevolezza (percezione sintetica), prima che queste creino differenziazioni. Anche se alcune delle pratiche che appartengono a tale classe sono in effetti presentate come se appartenessero a quella delle pratiche individuali (i riti o la recitazione di mantra, per esempio), esse sono vissute dallo yogin come pratiche interiori e in tal senso reinterpretate. L'attenzione del praticante non \u00e8 pertanto quella del mero esecutore del rito che resta sul gesto e sugli oggetti, quanto quella che si eleva sulle potenze che vi operano in quanto espressioni specifiche della potenza della Coscienza, la Sua \u015aakti cio\u00e8, la potenza di \u015aiva (da cui il nome: \"potenziato\"). In questo stadio gli oggetti si trovano sospesi in un dominio che gi\u00e0 non \u00e8 pi\u00f9 quello dell'unit\u00e0, essendo cominciate le rappresentazioni mentali che ne specificano le caratteristiche, ma che ancora non \u00e8, e non deve essere, quello della completa differenziazione, l\u00e0 dove invece esercitano la parola e l'azione:\nCome esempio, nel quarto capitolo del suo \"Tantr\u0101loka\", Abhinavagupta reinterpreta il Grande Rito Sacrificale (il Mah\u0101y\u0101ga) quale rito interiore: l'abluzione iniziale \u00e8 l'immersione del pensiero nella cenere con cui si \u00e8 bruciata la dualit\u00e0; la venerazione \u00e8 riunire le parti della propria coscienza; la recitazione dei mantra \u00e8 la risonanza della consapevolezza, e cos\u00ec via. D'altronde, gi\u00e0 nel \"Vij\u00f1\u0101nabhairava Tantra\" leggiamo:\nO, negli \"\u015aivas\u016btra\", una lettura in senso inverso suggerisce un'interpretazione \"potenziata\" del quotidiano:\nIl mezzo individuale.\nQuesta classe comprende tutte quelle forme esteriori di realizzazione che il singolo individuo pu\u00f2 praticare, quali ad esempio i riti, l'adorazione, la recitazione di mantra, la pratica dello yoga del corpo.\nSono pratiche che operano nel dominio della realt\u00e0 percepita come differenziata: \u00e8 questo l'ultimo stadio di emanazione della Coscienza, frammentata ora in infiniti oggetti apparentemente indipendenti l'uno dall'altro. La percezione del praticante \u00e8 qui necessariamente analitica: da un lato l'individuo completamente identificato col proprio organismo psicofisico, dall'altro gli oggetti, tutto ci\u00f2 che \u00e8 altro da s\u00e9. Al praticante non resta che agire (spiritualmente) in modo da rendere manifesta la relazione fra s\u00e9 e il mondo, e in questo modo purificare questa stessa percezione col fine di espandere la propria consapevolezza.\nAbhinavagupa reinterpreta lo Yoga come l'azione (\"kyriy\u0101\") che rimuove le tracce latenti (\"v\u0101san\u0101\") della percezione differenziata (\"vikalpa\") derivanti dalle impurit\u00e0 (\"mala\") che hanno contratto la Coscienza. Il modello di questo yoga \u00e8 sempre quello degli \"Yoga S\u016btra\" di Pata\u00f1jali ma ne differisce perch\u00e9 non prevede le prime due membra, \"yama\" (le proibizioni) e \"niyama\" (le discipline):\nIl termine \"yoga\" acquista qui un senso pi\u00f9 vicino al suo significato etimologico (\"unione\"): unire quegli elementi dell'esperienza (i \"tattva\") che costituiscono l'interezza della Coscienza. La via yogica secondo il tantrismo non \u00e8 altro che lo stesso processo di emanazione dell'Assoluto che diede origine al mondo, percorso per\u00f2 \"all'incontrario\", dagli elementi grossolani e quelli sottili ai sensi di percezione e azione, alla mente, all'intelletto e quindi oltre il dominio di M\u0101y\u0101, fino alla Coscienza, che:\nLa meta, di questo come degli altri mezzi precedentemente descritti, resta dunque pur sempre la liberazione (\"mok\u1e63a\") dal ciclo delle rinascite (\"sa\u1e43s\u0101ra\"), liberazione che \u00e8 per\u00f2 qui intesa in senso metafisico: liberazione da tutto ci\u00f2 che non consente di percepire s\u00e9 stessi e il mondo come un tutt'uno, liberarsi cio\u00e8 dall'ignoranza spirituale (\"avidy\u0101\", o anche \"aj\u00f1\u0101na\", lett.: \"senza conoscenza\") e tornare a percepire il mondo come indifferenziato, al di l\u00e0 di ogni limitazione.\nLa rinascita \u00e8 invece tornare a limitarsi, differenziarsi per identificarsi col proprio ego, la propria mente e i propri sensi. In parole esplicite cos\u00ec si esprime un \"tantra\" della scuola Krama citato da K\u1e63emar\u0101ja:"}
{"id": "3190912", "revid": "124844422", "url": "https://it.wikipedia.org/wiki?curid=3190912", "title": "Domus e mosaico del Leone", "text": "Il Mosaico del Leone \u00e8 una decorazione pavimentale del tablino della omonima Domus, sita nel seminterrato di Palazzo Savini a Teramo.\nAnnoverato tra gli emblemi della storia archeologica teramana, il Mosaico del Leone \u00e8 databile intorno al I secolo a.C., cos\u00ec come quelli, simili nella fattura, rinvenuti a Pompei e nella Villa Adriana a Tivoli. \u00c8 stato universalmente riconosciuto come uno degli esempi pi\u00f9 alti dell'arte del mosaico.\nLa scoperta.\nLa scoperta di questa domus romana risale al giugno del lontano 1891, durante i lavori di ristrutturazione di Palazzo Savini. Il palazzo fu costruito sopra le vecchie carceri penali di Teramo, nel rione San Leonardo (via Antica Cattedrale), non distante dalla Domus romana del I secolo a-C. in Largo Sant'Anna, sopra cui fu costruita la prima cattedrale di Teramo di \"Santa Maria Aprutiensis\", oggi Sant'Anna dei Pompeti. Oltre al Mosaico del Leone furono rinvenute anche altre ricche decorazioni musive. La domus ha subito molti danni a causa degli interventi edilizi di quell'anno, molte parti della casa sono state prima messe in luce e poi ricoperte o, nella peggiore delle ipotesi, inglobate nelle nuove murature; ad aggravare questa situazione contribu\u00ec la forte umidit\u00e0 che ha seriamente lesionato la pavimentazione musiva, tanto da renderla in alcuni punti di difficile lettura.\nLa Domus.\nLa domus del Leone rientra nella tipologia abitativa cosiddetta greco-romana, che si sviluppa a partire dal II secolo a.C. e di cui si hanno a Pompei numerosissimi esempi. Alla normale disposizione su uno stesso asse di vestibolo - \"atrio\" - \"tablino\" \u00e8 aggiunto il peristilio (il giardino porticato), la cui presenza qui \u00e8 dimostrata dal ritrovamento di numerosi frammenti marmorei di statue e di altri elementi architettonici e decorativi nell'area adiacente alla sala del tablino.\nL'ingresso.\nAlla casa si accede tramite un ingresso, di cui resta la soglia pavimentata in cocciopesto che immetteva direttamente nell'atrio.\nL'atrio.\nAveva una copertura sostenuta da quattro colonne angolari (tetrastilo). Il pavimento dell'atrio, lungo 10,40\u00a0m e largo 6,70\u00a0m, \u00e8 in opus scutulatum, realizzato con scaglie di pietra o marmo, di vario colore e formato, inserite in fondi di vario tipo e disposte sparse o secondo motivi decorativi, secondo modalit\u00e0 utilizzate dal I secolo a.C. Il fondo \u00e8 in piccole tessere bianche disposte secondo un ordito regolare in cui sono inserite piccole scaglie di diversi tipi di marmi e colori: il tutto \u00e8 incorniciato da un'ampia fascia di tessere nere e completato da un motivo romboidale di squame allungate, bipartite, adiacenti, in contrasto bianco-nero tra le colonne dell'impluvio. Questo tipo di pavimentazione appare agli inizi del I secolo a.C., perdura nel I secolo d.C. fino all'et\u00e0 giulio-claudia.\nL'impluvium.\nAl centro dell'atrio si trova l'impluvio, consistente in una grande vasca atta a raccogliere l'acqua piovana, era utile per l'approvvigionamento idrico. L'acqua, attraverso una canaletta sotterranea, confluiva in una cisterna. La vasca, lunga 4,90\u00a0m e larga 2,50\u00a0m, \u00e8 pavimentata in opus spicatum, tutt'intorno corre un gradino sagomato su cui si innestano, agli angoli, le basi attiche delle colonne scanalate, che sostenevano il compluvio.\nIl tablino.\nDall'atrio si arriva al tablino attraversando una grande apertura larga 2,50\u00a0m, si ipotizza che questo passaggio venisse chiuso con una tenda per impedire la visione interna del tablino stesso; tale tenda era appesa ad un'asta orizzontale sostenuta da piccoli pilastri, dei quali rimangono i piedritti. La soglia dell'ingresso \u00e8 in mosaico, con il motivo del meandro prospettico a svastiche e quadrati nei colori rossiccio, bianco, nero, ocra, verdastro (motivo tipicamente ellenistico). Il tablino ha la dimensione di un quadrato con lato di 3,80\u00a0m, due stretti corridoi larghi 1,15\u00a0m (se ne ignora la lunghezza) e davano, probabilmente, accesso al peristilio; a causa della perdita delle strutture murarie non \u00e8 possibile comprendere appieno la decorazione parietale, eccetto tracce di intonaco rosso nel muro di fondo del tablino. Quest'ambiente \u00e8 pavimentato da opus tessellatum policromo, costituito da tessere di pietra di forma regolare e grandezza variabile, il tipo decorativo dominante \u00e8 quello del soffitto piano a cassettoni, entro i quali sono rappresentati motivi naturalistici. Al centro vi \u00e8 l'emblema rappresentante un leone in lotta con un serpente su uno sfondo naturalistico, contornato da una treccia a due capi, intorno al riquadro del leone girano ricche ghirlande, tenute ai quattro lati da maschere teatrali, e, pi\u00f9 all'esterno, un motivo a treccia a calice.\nIl Mosaico del Leone.\nL\"'Emblema\" del Leone (per emblema si intendeva un pannello musivo che veniva eseguito in bottega con minuscole tessere, disposto su lastre di marmo o travertino o terracotta e successivamente inserito nel tessellato) \u00e8 inserito entro una cassetta di pietra: la tecnica per un emblema era quella del vermicolato, ci\u00f2 eseguito con tessere piccolissime e di forma irregolare, tagliate in modo da seguire i contorni della figura, ottenendo un effetto simile alla pittura; nel Mosaico del Leone le tessere dello sfondo sono quadrangolari, allungate quelle dei baffi, tonde quelle della pupilla e dell'iride. Complessivamente qui \u00e8 applicata la disposizione centripeta, ossia quella in cui la grandezza delle tessere va decrescendo dall'esterno verso l'interno; il perimetro dell'emblema teramano \u00e8 ornato da un motivo a treccia a due capi con nodi serrati su fondo scuro. I colori impiegati sono due: l'arancio e il grigio verde in diverse gradazioni tonali; quattro file di tessere compongono ogni nastro, che ha una notevole resa plastica ottenuta mediante opportuno utilizzo delle variazioni tonali dei due colori usati. Al centro della scena vi \u00e8 un leone in posizione di attacco (zampe anteriori divaricate e schiena inarcata) raffigurato leggermente in scorcio, mentre con la zampa anteriore artiglia il serpente, che a sua volta avvinghia la coda attorno alla zampa posteriore sinistra del leone. Quasi ad occupare tutta la scena \u00e8 la testa con le fauci spalancate e la folta criniera resa con tessere dalle diverse tonalit\u00e0 del giallo oro. La pelle del serpente invece \u00e8 resa da colori arancio e verde cupo sul dorso, mentre il ventre \u00e8 realizzato da minuti frammenti beige con macchie scure. L'ambientazione \u00e8 quella ai margini di una pozza d'acqua azzurra, tutt'intorno vi sono elementi vegetali: due alberi dei quali uno dal fusto nodoso e largo e chioma ampia, l'altro dal fusto sottile e foglie palmate con bacche e frutti. Molto accentuato \u00e8 l'effetto chiaroscurale: una fonte di luce sembra provenire da destra inondando completamente il muso del leone."}
{"id": "3190919", "revid": "365417", "url": "https://it.wikipedia.org/wiki?curid=3190919", "title": "Double Team - Gioco Di Squadra", "text": ""}
{"id": "3190925", "revid": "290948", "url": "https://it.wikipedia.org/wiki?curid=3190925", "title": "Scabrezza", "text": ""}
{"id": "3190926", "revid": "290948", "url": "https://it.wikipedia.org/wiki?curid=3190926", "title": "Scabrezza assoluta", "text": ""}
{"id": "3190928", "revid": "110157", "url": "https://it.wikipedia.org/wiki?curid=3190928", "title": "Universit\u00e0 Tecnologica della Pereira", "text": "L'Universit\u00e0 Tecnologica di Pereira (U.T.P.)(in spagnolo Universidad Tecnol\u00f2gica de Pereira) \u00e8 un'universit\u00e0 colombiana, una delle prime 10 universit\u00e0 del paese, pubblico (stato), che ha (in base alla newsletter di indicatori pubblicati nel corso dell'anno 2010) con 14.940 studenti corsi di laurea e 1.140 nel Graduate School, studiando di giorno, notte e giorno, a volte speciali.\nPosizione.\nIl U.T.P. si trova nel villaggio \"La Julita\" che si trova nel sud-est del comune di Pereira (Risaralda), una citt\u00e0 intermedia in Colombia, con una popolazione di circa 800.000 abitanti.\nofferta formativa dell'Universit\u00e0 degli Studi sono suddivisi in corsi di laurea e laurea in:\nUndergraduate\nGraduate\nAccreditamento.\nIl Universit\u00e0 Tecnol\u00f3gica de Pereira ha l'accreditamento di alta qualit\u00e0 ai sensi della risoluzione n. 2550 30 giugno, 2005 con la quale viene assegnato questa distinzione per la prima universit\u00e0 della regione ad essere riconosciuta per l'eccellenza, che la rende una delle 10 migliori universit\u00e0 del paese, uno dei 100 migliori dell'America Latina 2000 e una delle migliori universit\u00e0 del mondo.\nBureau Veritas Certification ottenuto i certificati di gestione della certificazione ISO9001: 2000 di qualit\u00e0 e di governance NTC GP 1000: 2000 nel processi amministrativi che sostengono la ricerca, la didattica e l'estensione.\nLa Soprintendenza dell'Industria e del Turismo della Colombia, l'universit\u00e0 aggiudicato un organismo di accreditamento \"certificador preductos\" di questa Universit\u00e0, che ti permette di dare un sigillo di qualit\u00e0 per prodotti e lotti di prodotti.\nProgrammi accademici.\nLaurea.\nFacolt\u00e0 di Belle Arti e Lettere\nFacolt\u00e0 di Scienze Ambientali\nProfessionale Tecnica processo di turismo sostenibile \"- da cicli propedeutici\nFacolt\u00e0 di Scienze di base\nFacolt\u00e0 di Scienze della Formazione\nFacolt\u00e0 di Scienze della Salute\nFacolt\u00e0 di Ingegneria: Elettrica, Elettronica, Fisica e Informatica\nFacolt\u00e0 di Ingegneria Industriale\nFacolt\u00e0 di Ingegneria Meccanica\nFacolt\u00e0 di Tecnologia\nLaureato.\n Dottorato di ricerca \nMaster\nSpecializzazione"}
{"id": "3190929", "revid": "1573940", "url": "https://it.wikipedia.org/wiki?curid=3190929", "title": "Trichobranchidae", "text": "I Tricobranchidi (Trichobranchidae ) sono una famiglia di policheti..\nTassonomia.\nLa famiglia comprende i seguenti generi:\nLa specie tipo della famiglia \u00e8 \"Terebellides stroemii\"."}
{"id": "3190930", "revid": "1522738", "url": "https://it.wikipedia.org/wiki?curid=3190930", "title": "Regno di Rattanakosin", "text": "Il Regno di Rattanakosin (; ), detto anche Regno del Siam, fu il quarto grande regno dei siamesi nell'odierna Thailandia ed ebbe come capitale Rattanakosin, il vecchio nome di Bangkok.\nIl termine \"Rattanakosin\" in lingua thai significa \"citt\u00e0 del gioiello\" e fu il nome dato all'allora villaggio di Bangkok quando fu trasformato nella capitale del nuovo regno. Il gioiello, palladio della monarchia siamese, \u00e8 la veneratissima sacra statua del Buddha di Smeraldo, che fu trasferita nel 1785 nella cappella Wat Phra Kaew del nuovo Grande Palazzo Reale dal monarca Rama I, che fu cos\u00ec fondatore del regno e della citt\u00e0 di Rattanakosin, nonch\u00e9 della dinastia Chakri che tuttora guida il paese.\nIl Regno di Rattanakosin fu preceduto dai regni di Sukhothai (dal 1238 al 1438), di Ayutthaya (dal 1351 al 1767), e di Thonburi (dal 1767 al 1782). Fu una monarchia assoluta e dur\u00f2 fino al 1932 quando, con la concessione della costituzione, divenne il Regno Costituzionale del Siam.\nFine dei regni di Ayutthaya e Thonburi.\nL'ultimo periodo di splendore per il Regno di Ayutthaya fu quello legato al monarca Borommakot che mor\u00ec nel 1758. Gli succedettero, nell'ordine, i due figli Uthumphon, il cui regno dur\u00f2 pochi mesi, ed Ekat'at, la cui inettitudine port\u00f2 all'inevitabile declino. Ne approfittarono i secolari nemici birmani, il cui nuovo re Hsinbyushin invi\u00f2 un imponente esercito ad assoggettare i siamesi. Dopo un lunghissimo assedio Ayutthaya capitol\u00f2 l'8 aprile 1767, i birmani rasero al suolo la capitale ed il re Ekat'at mor\u00ec mentre cercava di fuggire.\nFiniva cos\u00ec dopo 416 anni il glorioso regno di Ayutthaya.\nI birmani non poterono effettuare un'occupazione capillare del paese: il grosso delle truppe dovette tornare in patria per arginare un'invasione cinese ed in Siam segu\u00ec quindi un periodo di caos e di anarchia; il paese allo sbando si spacc\u00f2 in sei zone controllate da signori della guerra. Uno di questi fu Phraya Taksin, un eroico generale scampato all'assedio di Ayutthaya, che sottomise la zona costiera ad est di Bangkok ed organizz\u00f2 la riscossa siamese. Mise assieme un'armata di 5.000 uomini, alla testa dei quali marci\u00f2 sulla vecchia capitale dove, il 7 novembre 1767, sbaragli\u00f2 le truppe birmane rimaste a presidiarla. A soli sette mesi dalla disfatta i siamesi erano riusciti a scacciare il nemico.\nAcclamato re dai suoi uomini, Taksin constat\u00f2 le difficolt\u00e0 di ricostruire Ayutthaya e trasfer\u00ec la capitale a Thonburi, 70\u00a0km pi\u00f9 a sud, sulla riva destra del fiume Chao Phraya di fronte all'odierna Bangkok, che a quei tempi era un piccolo villaggio. Cominci\u00f2 da qui la riunificazione del paese. Un parente di re Ekat'at, il principe Teppipit, si era insediato sul trono di Phimai e aveva preso il controllo della zona di Nakhon Ratchasima nel nord est. In virt\u00f9 delle sue discendenze reali si rifiut\u00f2 di riconoscere Taksin come nuovo re del Siam. Questi invi\u00f2 un esercito che sottomise e si annesse il regno di Phimai, il principe Teppipit fu giustiziato. Dopo questa impresa Taksin si fece incoronare il 28 dicembre 1768 col titolo di re Boromaraja IV, anche se tutti continuarono a chiamarlo Re Taksin.\nEra nato, sulle ceneri del regno di Ayutthaya, il nuovo regno di Thonburi.\nSulle ali dell'entusiasmo, negli anni seguenti Taksin continu\u00f2 la serie di successi militari: port\u00f2 a termine l'unificazione del paese, respinse tutti i tentativi birmani di riconquistare il Siam, riconquist\u00f2 la maggior parte del Regno Lanna del nord, sottraendolo alla secolare occupazione birmana, sconfisse ed occup\u00f2 i tre regni laosiani di Champasak, Vientiane e Luang Prabang, costrinse al vassallaggio alcuni sultanati malesi e sottomise la Cambogia.\nNel corso di queste guerre i suoi principali collaboratori furono due suoi amici d'infanzia: i generali e fratelli Thong Duang e Bunma. Per i meriti acquisiti sui campi di battaglia, Taksin confer\u00ec loro diverse onorificenze, tra cui \"Somdet Chao Phraya Maha Kshatriyaseuk\" (duca e primo ministro) per Thong Duang, e \"Chao Phraya Surasi\" (principe e governatore di Phitsanulok) per Bunma.\nDopo la vittoriosa campagna di Vientiane, Thong Duang riport\u00f2 in Siam la veneratissima sacra statua del Buddha di Smeraldo, che divenne il palladio della monarchia.\nNel 1781, dopo aver spedito in Cambogia un esercito agli ordini dei due fratelli, Taksin cominci\u00f2 a dare i primi segni di squilibrio mentale e di fanatismo religioso, diverse furono le testimonianze dei suoi episodi di demenza; con la Birmania alle porte il Siam aveva bisogno di un monarca forte e si cominci\u00f2 a mettere in dubbio che lui lo fosse.\nLe condizioni di miseria che avevano fatto seguito alle guerre avevano prostrato il paese, si erano moltiplicati i crimini nelle strade e la corruzione tra le file dell'amministrazione e dell'esercito. Taksin fece giustiziare diversi alti ufficiali creando un crescente malcontento delle truppe. L'atmosfera a Thonburi era talmente tesa da sfociare nel colpo di Stato del 1782 guidato da Phraya San, che occup\u00f2 Thonburi e costrinse il re a lasciare il trono e a rifugiarsi in un monastero. Il generale Somdet Chao Phraya Chakri si trovava a combattere in Cambogia, e quando venne a sapere dell'accaduto torn\u00f2 subito a Thonburi alla testa di un esercito. Restaur\u00f2 la pace, eseguendo arresti e punendo gli autori del colpo di Stato e, secondo le fonti locali, decise di mettere a morte il vecchio amico Taksin, che fu decapitato il 6 aprile del 1782. Lo stesso giorno si proclam\u00f2 re del Siam.\nDopo soli 14 anni aveva termine il Regno e la dinastia di Thonburi, che ebbero come unico monarca l'eroe nazionale Taksin.\nRegno di Rattanakosin.\nCon l'acclamazione a re di Chao Phraya Chakri il 6 luglio 1782, era nato il Regno di Rattanakosin, nome che fu mantenuto fino al 1932, e la dinastia Chakri, che tuttora regna con re Chulalongkorn, detto anche Rama X. Ancora oggi il 6 luglio \u00e8 un giorno di festa nazionale chiamato \"giorno dei Chakri\".\nRama I (Regno dal 1782 al 1809).\nThong Duang nacque ad Ayutthaya nel 1736 e si fece proclamare re il 6 aprile 1782 col nome di Somdet Chao Phraya Chakri, molti anni dopo la sua morte avrebbe ricevuto i nomi regali di Buddha Yodfa Chulaloke e Rama I il Grande. Trasfer\u00ec la capitale sulla sponda orientale del Chao Phraya, e scelse il villaggio di Bangkok che era di fronte a Thonburi. Tra i vari motivi che determinarono questa scelta ci fu l'esigenza di proteggersi dai birmani che venivano da ovest: gli eventuali assalti avrebbero trovato difficolt\u00e0 ad attraversare l'ampio fiume. Inoltre Rama I voleva ricostruire un Siam nuovo dalle fondamenta, proiettato verso una nuova era. Il re diede alla nuova citt\u00e0 il nome di Rattanakosin (che significa \"la citt\u00e0 del gioiello\", dove per gioiello si intende il Buddha di Smeraldo), nonch\u00e9 un lunghissimo nome cerimoniale, in seguito leggermente modificato dal re Rama IV, la cui abbreviazione \u00e8 il nome thailandese ufficiale odierno della citt\u00e0: Khrung Thep Maha Nakhon (la grande citt\u00e0 degli angeli). In Thailandia ed in Laos \u00e8 conosciuta pi\u00f9 semplicemente con il nome di Khrung Thep (La citt\u00e0 degli angeli). In occidente si \u00e8 continuato a chiamarla Bangkok.\nI lavori di costruzione della nuova capitale furono imponenti, il Grande Palazzo Reale e l'adiacente cappella reale Wat Phra Kaew che ospitava il Buddha di Smeraldo, furono inaugurati nel 1785 il giorno dell'incoronazione di Rama I. Nelle vicinanze fu costruito il \"Palazzo Davanti\", residenza dell'erede al trono, che fu assegnata dal re al fratello Bunma, nominato anche Somdet Phra Bawornrajchao Maha Sura Singhanat, titolo equivalente a quello di duca.\nLa citt\u00e0 confinava ad ovest ed a sud con un'ansa del fiume Chao Phraya, a nord ed a est fu scavato un canale che si congiungeva alle due estremit\u00e0 con il fiume stesso, formando cos\u00ec un'isola difficilmente attaccabile, tuttora conosciuta come \"isola di Rattanakosin\" e centro storico di Bangkok.\nDurante il suo regno furono numerose le guerre con la Birmania, la pi\u00f9 grande delle quali fu la prima, conosciuta in Thailandia come la guerra dei nove eserciti, tante furono le armate con cui il nuovo re birmano Bodawpaya attacc\u00f2 nel 1785. Tutte le armate furono sconfitte ed il Siam rafforz\u00f2 i suoi confini meridionali e settentrionali. Bodawpaya non si diede per vinto e continu\u00f2 anche negli anni successivi a tentare di sottomettere il Siam. In totale le guerre siamesi-birmane furono sei durante il regno di Rama I. Due di queste furono tentativi siamesi falliti di annettersi province meridionali birmane. Con queste campagne Rama I riusc\u00ec ad ottenere il controllo a nord di tutte le 57 province del regno vassallo Lanna, molte delle quali erano state per secoli sotto la dominazione birmana, alcune di queste province erano territori shan. I sultanati settentrionali malesi di Kedah, Perlis, Kelantan e Trengganu, impressionati dalle vittorie siamesi, si sottomisero e i loro territori divennero stati vassalli.\nIn Vietnam del sud una rivolta guidata dai fratelli T\u00e2y S\u01a1n aveva spodestato la famiglia regnante Nguy\u1ec5n. Un sopravvissuto, Nguy\u1ec5n \u00c1nh, chiese l'intervento siamese e Rama I invi\u00f2 un'armata che conquist\u00f2 alcune province vietnamite ai confini con la Cambogia, ma fu sgominata nel suo tentativo di arrivare alla capitale Saigon. I siamesi dovettero ritirarsi ma conservarono il controllo delle province occupate. In seguito Nguy\u1ec5n \u00c1nh sarebbe riuscito nel suo intento con l'aiuto dei francesi, ed oltre che riconquistare i suoi territori avrebbe unificato l'intero Vietnam divenendone imperatore col nome di Gia Long nel 1802. La Cambogia, che Rama I aveva conquistato come generale di Taksin, rimase vassallo del Siam fino al 1807, quando il nuovo re Ang Chan II decise di sottomettersi al vietnamita Gia Long, e l'ormai vecchio Rama I non ebbe il tempo di riconquistarla.\nNei suoi ventisette anni di regno Rama I si dimostr\u00f2 un eccellente governatore riorganizzando l'assetto amministrativo e territoriale del paese. Ricostru\u00ec le varie citt\u00e0, ristruttur\u00f2 le fortezze e promosse l'economia con saggi provvedimenti e favorendo, al pari del suo predecessore Taksin, l'immigrazione cinese. Riform\u00f2 le leggi dello Stato ed il canone buddhista. Promosse molte iniziative anche in campo artistico e letterario.\nNel 1803 il fratello Bunma mor\u00ec e fu nominato erede al trono il figlio di Rama I \"Chim\", detto principe Isarasundhorn, che succedette al padre alla sua morte il 7 settembre 1809.\nRama II (Regno dal 1809 al 1824).\nIl secondo monarca del regno di Rattanakosin era figlio di Rama I e nacque a Samut Songkram con il nome Chim nel 1767, pochi giorni prima della capitolazione di Ayutthaya. Fu elevato al rango di principe Isarasundhorn quando Rama I divenne monarca e fu acclamato a sua volta re all'et\u00e0 di 49 anni il giorno della morte del padre. Mantenne il nome Isarasundhorn e avrebbe a sua volta ottenuto i nomi reali di Buddha Loetla Nabhalai e Rama II dopo la morte.\nIn confronto ai regni dei precedenti monarchi, il suo fu abbastanza pacifico e le guerre furono poche, fu dato invece grande impulso all'organizzazione amministrativa, all'educazione scolastica, agli scambi commerciali e alle arti, in particolare alla letteratura, il re stesso fu un famoso poeta e scultore e il suo periodo fu conosciuto come l'\"Et\u00e0 d'Oro della Letteratura di Rattanakosin\". L'immigrazione di commercianti e manodopera qualificata cinese raggiunse l'apice durante il suo regno.. In campo diplomatico decise di ricucire i rapporti del Siam con l'occidente dopo 130 anni di totale chiusura. Il primo consolato europeo ad aprire a Bangkok fu quello portoghese nel 1820. La marina militare britannica, dopo l'acquisizione di Penang e di Singapore, era diventata la pi\u00f9 potente nel sud-est asiatico. Rama II, intuendo gli sviluppi che questo avrebbe comportato, strinse buoni rapporti diplomatici con la compagnia Britannica delle Indie Orientali.\nIl suo regno fu subito turbato nel 1809 dalla rivolta del nipote, il principe Kasatranuchit, che proclamava i suoi diritti al trono in quanto figlio della sorella di Rama II e di re Taksin. Il re incaric\u00f2 allora suo figlio Tub di soffocare la ribellione. In breve tempo questi port\u00f2 a termine il compito assegnatogli, e fece giustiziare Kasatranuchit e i suoi parenti, guadagnandosi la stima del re ed il titolo di Krom Muen Jessadabodindra. Tub sarebbe in seguito diventuto il suo successore Rama III.\nSempre nel 1809 re Bodawpaya di Birmania cerc\u00f2 di approfittare della morte di Rama I e dell'inesperienza del nuovo sovrano, attaccando il sud del Paese. Le sue armate occuparono Thalang, nell'odierna isola di Phuket nel sud, radendola al suolo, ma furono cacciati dalla reazione siamese capeggiata dal fratello di Rama II e suo erede al trono Maha Senanurak. I birmani non desisterono e negli anni successivi tornarono ad occupare l'isola altre volte, forse attratti dalle ricche miniere di stagno che vi si trovavano. Alla fine tutti gli attacchi birmani a Phuket furono respinti, ma per ripopolarla e risollevarne l'economia ci sarebbero voluti diversi anni.\nFurono questi gli ultimi tentativi di invasione del suolo siamese da parte della Birmania, che in seguito continu\u00f2 invece l'espansione verso ovest, andando a ledere gli interessi dell'Impero britannico in India. Ne risultarono una serie di guerre che la indebolirono fino a quando, nel 1886, fu colonizzata dai britannici che ne fecero una provincia indiana.\nNel 1811 Isarasundhorn appoggi\u00f2 la rivolta di Ang Sguon, fratello del filo-vietnamita re di Cambogia Ang Chan II, spedendo un esercito che occup\u00f2 il paese e costrinse il re a fuggire a Saigon. Nel 1813 l'imperatore vietnamita Gia long rispose inviando a sua volta un'armata che riusc\u00ec a cacciare i siamesi e Ang Sguon a Battambang, e a reinstallare Ang Chan II sul trono della capitale Oudong. I siamesi rinunciarono alla riconquista del paese ma invasero e si annetterono diverse province della Cambogia del nord.\nRama II rafforz\u00f2 i confini con la Malaysia nel 1821, quando l'inquieto sultanato vassallo di Kedah fu sottomesso e suddiviso in quattro zone a capo delle quali furono messi dei Raja scelti dai siamesi, il sultano ripar\u00f2 a Penang, che lui stesso aveva svenduto ai britannici nel 1795, da dove tram\u00f2 per riconquistare i suoi territori. Fu attaccato, ma senza successo, anche il sultanato di Perak, che riusc\u00ec a prevalere grazie agli aiuti di altri sultanati malesi.\nil 21 luglio 1824 re Rama II si spense all'et\u00e0 di 57 anni. Nel 1817 era morto il fratello Maha Senanurak, suo erede al trono col titolo di Palazzo Davanti, ed il titolo era rimasto vacante. Secondo la legge di successione allora in vigore, il trono sarebbe dovuto spettare al principe Mongkut, ma l'aristocrazia siamese decise di assegnarlo a Jessadabodindra, sia per l'et\u00e0 eccessivamente giovane del primo (vent'anni), sia per la grande esperienza che aveva maturato il secondo negli affari di stato nonch\u00e9 per la sua forte personalit\u00e0. Jessadabodindra divenne re col nome di Rama III. In seguito, nel 1851, Mongkut gli sarebbe succeduto al trono col nome di Rama IV\nRama III (Regno dal 1824 al 1851).\nRe Jessadabodindra nacque a Bangkok nel 1788 col nome di principe Tub. Era figlio del Re Loetla Nabhalai e della sua concubina Chao Chom Manda Riam. Con la sua ascesa al trono venne inaugurato il nuovo sistema di denominazione dinastica: il sovrano assunse il nome di Rama III, stabilendo per i suoi predecessori i nomi postumi di Rama I e Rama II. Fu conosciuto anche come re Nang Klao. Durante il suo regno le potenze occidentali diventarono una seria minaccia per il sudest asiatico, e ci\u00f2 influenz\u00f2 la politica estera di Rama III e dei suoi successori.\nAppena fu eletto re nel 1824, fiancheggi\u00f2 i britannici nella prima guerra anglo-birmana, al termine della quale ottenne il riconoscimento britannico della supremazia del Siam sui sultanati della Malaysia settentrionale di Kedah, Kelantan, Perlis e Terengganu. Increment\u00f2 il commercio con la Cina, come i suoi predecessori favor\u00ec l'immigrazione cinese e rafforz\u00f2 i rapporti diplomatici con la corte imperiale. Nella politica interna prepar\u00f2 il terreno delle riforme al suo successore Mongkut. Durante il suo regno furono introdotti l'uso della stampa per la lingua siamese e le prime vaccinazioni. Fu un fervente religioso, fece costruire e rinnovare numerosi templi.\nNel 1825 il vassallo laotiano Anuvong del Regno di Vientiane si ribell\u00f2 e capeggi\u00f2 un esercito che invase il nordest del paese giungendo sino a Korat. Qui fu respinto e i siamesi lo inseguirono fino a Vientiane che fu rasa al suolo. Il re ribelle si rifugi\u00f2 in Vietnam, dove ricevette aiuti e torn\u00f2 in Laos con un'armata che fu sconfitta. Anouvong fu catturato e ucciso nel 1829, il Regno di Vientiane venne annesso al Siam e la sua capitale fu rasa al suolo. Centinaia di migliaia di laotiani furono deportati a popolare vaste aree dell'Altopiano di Korat, che costituisce oggi la Thailandia del Nordest.\nCon la vittoriosa conclusione della prima guerra anglo-birmana, l'impero britannico nel 1826 aveva conquistato la parte meridionale della Birmania, inoltre aveva incrementato la sua espansione in Malaysia, ed era quindi diventato un vicino pericoloso. Intuendo che sarebbe stato disastroso intraprendere una guerra, Rama III concluse con la compagnia Britannica delle Indie Orientali il trattato Burney, che definiva le competenze territoriali sui sultanati alla frontiera thai siamese ed apriva ai commerci dei britannici su tali territori.\nNel 1833 il ribelle vietnamita L\u00ea V\u0103n Kh\u00f4i chiese ed ottenne l'aiuto siamese per rovesciare l'imperatore del suo paese. Le truppe di Rama III sulla via di Saigon riconquistarono la Cambogia, ma in Vietnam furono respinte. Nel 1845 i vietnamiti ripresero Phnom Penh in Cambogia ma non la capitale Oudong che rimase in mano ai siamesi. Si arriv\u00f2 cos\u00ec all'accordo del 1847, con cui le due potenze firmarono la pace e al trono di Cambogia ascese Ang Duong che si impegn\u00f2 a riconoscersi vassallo e a pagare i tributi ad entrambi i regni. Rama III mor\u00ec il 2 aprile 1851 senza aver nominato un successore, ed i nobili siamesi assegnarono il trono al suo fratellastro Mongkut.\nRama IV (Regno dal 1851 al 1868).\nRe Mongkut nacque a Bangkok nel 1804 ed era figlio di re Rama II e della regina Sri Suriyendra, alla morte del padre accett\u00f2 che il fratellastro Jessadabodindra, figlio del re e della concubina Chao Chom Riam, divenisse monarca e, senza creare polemiche, si ritir\u00f2 a vita monastica. Rimase monaco per 27 anni, fino al momento in cui divenne re col nome di Phra Chom Klao Chao Yu Hua, ma tutti continuarono a chiamarlo Mongkut o Rama IV. Quando sal\u00ec al trono nomin\u00f2 suo successore, vicer\u00e9 e Palazzo Davanti il fratello Chutamani conferendogli pari dignit\u00e0 ed il titolo di re Pinklao. Fu la prima volta che l'istituto del \"Palazzo Davanti\" arriv\u00f2 a tanto potere.\nIn quegli anni l'influenza dell'impero britannico e della Francia nel sudest asiatico era cresciuta a dismisura, con la sua accorta diplomazia Rama IV fece del Siam l'unico Stato della regione a non essere colonizzato. Riusc\u00ec in questo intento con l'appoggio dei britannici ai quali per\u00f2 dovette fare diverse concessioni. Il trattato Bowring firmato nel 1855 con il rappresentante britannico, rispetto al \"trattato Burney\" firmato da Rama III, apr\u00ec ulteriormente le porte al libero commercio in Siam, da una parte le imposte statali per le importazioni e le esportazioni furono quasi azzerate, ma dall'altra il volume degli scambi divenne imponente e contribu\u00ec ad arricchire il paese. Visto il declino della Cina Rama IV cess\u00f2 di inviare rappresentanze diplomatiche alla corte imperiale.\nDall'occidente arrivarono altre scoperte scientifiche, il monarca le fece proprie e le diffuse, guadagnandosi l'epiteto di \"Padre della Scienza e della Tecnologia\" in Siam. Fu uno studioso di astronomia ed un insigne letterato e linguista: parlava perfettamente l'inglese e conosceva anche il francese ed il latino. Fu tollerante con le altre religioni favorendo la costruzione di chiese e ricevendo amabilmente a corte i prelati.\nLe esperienze vissute negli anni da monaco gli fecero maturare la decisione di riformare la religione di Stato, il Buddhismo Theravada, ed istitu\u00ec a tale scopo un nuovo ordine di monaci chiamato Dhammayuttika Nikaya.\nLe guerre durante il suo regno furono poche, sono da segnalare solo due infruttuose campagne per sottomettere a nord lo Stato Shan. Nel 1859 i francesi occuparono Saigon e proseguirono l'infiltrazione facendo del Vietnam del sud e delle province orientali cambogiane un loro protettorato. Rama IV dovette accettare la colonizzazione francese dei due terzi della Cambogia ed in cambio ottenne il riconoscimento francese del possesso siamese delle province orientali della Cambogia stessa.\nRama IV mor\u00ec il 1\u00ba ottobre 1868, dopo aver contratto la malaria. Il suo erede designato al trono, re Pinklao, mor\u00ec due anni prima, gli succedette cos\u00ec il figlio principe Chulalongkorn.\nRama V (Regno dal 1868 al 1910).\nRama V, il quinto monarca della dinastia Chakri, nacque a Bangkok il 20 settembre 1853. L'aristocrazia di corte lo nomin\u00f2 re alla morte del padre Rama IV col nome di Phra Chunla Chom Klao Chao Yu Hua, ma tutti continuarono a chiamarlo re Chulalongkorn. Sal\u00ec al trono appena quindicenne, e fino a quando raggiunse la maggiore et\u00e0 nel 1873 il regno venne affidato ad un reggente. Fu ed \u00e8 tuttora venerato dai thailandesi per il suo operato che gli valse l'epiteto di \"Phra Piya Maharat\", \"il grande ed amato re\". Al pari del padre fu molto influenzato dall'occidente e nelle sue riforme si ispir\u00f2 ai modelli europei, soprattutto a quello britannico. Furono riformati il governo, gli enti locali e l'esercito, e furono istituiti il dipartimento dell'educazione, quello della salute pubblica e quello dell'irrigazione. Nel 1896 fu inaugurata la prima ferrovia siamese che copriva la tratta Bangkok-Ayutthaya. Nel 1899 fu fondata la \"scuola per l'addestramento degli ufficiali civili\" in seguito ribattezzata universit\u00e0 Chulalongkorn, il primo ateneo siamese. Queste ed innumerevoli altre innovazioni trasformarono il Siam in uno Stato moderno.\nCon la sua investitura reale, il titolo di Palazzo Davanti, vicer\u00e9 ed erede al trono pass\u00f2 al figlio di Pinklao, il principe Vichaichan, che si trov\u00f2 tra le mani un immenso potere. Se i rapporti tra Rama IV e Pinklao furono ottimi, quelli tra Rama V e Vichaichan furono sin dall'inizio problematici. Per arginare la dilagante influenza dell'aristocrazia, Rama V cerc\u00f2 subito di accentrare i poteri nelle sue mani: la sua prima legge prevedeva che le entrate fiscali fossero tutte poste sotto il suo controllo, fino ad allora un terzo delle entrate era appannaggio del \"Palazzo Davanti\" ed il resto era controllato dal monarca e dagli aristocratici; un'altra legge prevedeva che il potere legislativo, fino ad allora controllato dal consiglio di Stato, formato da rappresentanti della monarchia e dei nobili, fosse competenza di un nuovo consiglio, i cui rappresentanti sarebbero stati nominati esclusivamente dal re, sul modello del Consiglio privato britannico. Queste leggi scatenarono le ire del \"Palazzo Davanti\" e della nobilt\u00e0, che si vedevano privati del potere e di immense entrate. Si arriv\u00f2 cos\u00ec, nel 1874 alla \"crisi del Palazzo Davanti\", che port\u00f2 alla \"de facto\" esautorazione di Vichaichan, questi e gli aristocratici dovettero piegarsi alle leggi di quello che si stava rivelando un monarca con fortissimi attributi.\nUn'altra storica riforma di Rama V nel campo della politica interna fu l'abolizione della schiavit\u00f9.\nIn politica estera Rama V dovette fare moltissime concessioni alle superpotenze francesi e britanniche, ma fu l'unico modo per salvaguardare l'indipendenza. Con la conquista di Hanoi del 1885 i francesi completarono la conquista del Vietnam ed istituirono la colonia chiamata Indocina francese, che nel 1887 comprendeva il Vietnam e le province orientali cambogiane.\nNel 1886 la Birmania, al termine della terza guerra anglo-birmana, fu assoggettata dai britannici che ne fecero una colonia.\nNel 1880 i siamesi occuparono dei territori situati in una zona a cavallo tra le frontiere settentrionali del Laos e del Vietnam, nelle vicinanze di Dien Bien Phu, dove si era asserragliata una grossa banda di cinesi chiamata l'esercito della bandiera nera che da anni compiva scorribande nel regno vassallo laosiano di Luang Prabang. Vi erano stanziati i tai dam (tai neri), un popolo di etnia thai e il possedimento fu chiamato dai siamesi \"sipsong chao thai\" (dodici municipalit\u00e0 Tai). Queste zone facevano parte del Vietnam del nord che sarebbe stato assoggettato dai francesi 5 anni dopo. Furono i primi territori che il Siam dovette cedere ai francesi; quando questi li reclamarono, nel 1888, le truppe di Bangkok si ritirarono senza combattere.\nIn seguito i francesi sostennero che il Laos era storicamente un territorio soggetto all'amministrazione vietnamita. Al termine di una lunga disputa, nel 1893 navi da guerra francesi ormeggiarono a Bangkok, minacciando di bombardarla se non fossero stati ceduti all'Indocina francese tutti i territori dei regni vassalli laosiani ad est del Mekong. Rama V si appell\u00f2 ai britannici e questi firmarono un accordo con la Francia che garantiva l'indipendenza del Siam, in cambio Rama V dovette concedere quei territori ai francesi ed i territori settentrionali Shan ai britannici per la loro intercessione nella disputa. Fu un'immensa delusione per Rama V, da sempre grande ammiratore della corona britannica. Si era illuso che l'appoggio siamese nella conquista della Birmania da parte dei britannici fosse considerato un'alleanza, ma questi dimostrarono che erano unicamente interessati a coltivare i propri interessi espansionistici. In seguito ulteriori pressioni dei francesi portarono il re nel 1904 a cedere vasti territori ad ovest del Mekong nel nord-est (nella zona di Luang Prabang) e nell'est (nella zona di Champasak) del paese. Nel 1907 dovette infine lasciare ai francesi anche le province della Cambogia occidentale, che erano tributarie del Siam. A loro volta i britannici chiesero ed ottennero nel 1909 la sovranit\u00e0 sui sultanati vassali malesi di Kedah, Kelantan, Perlis e Terengganu. Con questi trattati furono fissati i confini definitivi che tuttora delimitano la Thailandia.\nRama V, dopo aver abolito l'istituzione del Palazzo Davanti, aveva emanato una legge che prevedeva la successione al trono del primogenito maschio. Quindi alla sua morte, avvenuta il 23 ottobre 1910, sal\u00ec al trono il figlio, principe Vajiravudh.\nRama VI (Regno dal 1910 al 1925).\nIl sesto monarca della dinastia Chakri, Rama VI, nacque a Bangkok il 1\u00ba gennaio 1881, era il secondogenito di Rama V, ma il fratello maggiore mor\u00ec nel 1894. Fu cos\u00ec che alla morte del padre ascese al trono il 23 ottobre 1910 col nome regale di \"Phra Bat Somdet Phra Ramathibodi Si Sintharamaha Vajiravudh Phra Mongkut Klao Chao Yu Hua\", ma \u00e8 conosciuto con il nome di re Vajiravudh. All'et\u00e0 di 11 anni si trasfer\u00ec in Inghilterra per continuare gli studi. Torn\u00f2 in Siam nel 1902.\nIl suo regno fu all'insegna della pace, i grandi ribaltamenti occorsi durante i regni dei precedenti sovrani si erano sedimentati, la Francia e l'Impero Britannico si erano accontentati delle conquiste operate nella regione e non ci furono guerre. Rama VI continu\u00f2 la modernizzazione cominciata dal padre: tra le tante iniziative vanno ricordate la riforma dell'esercito, l'ingrandimento della rete ferroviaria, la costruzione a Bangkok dell'aeroporto \"Don Mueang\" (il primo del Siam) e il nuovo impulso dato all'educazione scolastica. Constatata una crescente corruzione nelle amministrazioni provinciali, decise di affiancare ai locali governatori dei vicer\u00e9 di sua nomina.\nIl re fu un valente letterato e pubblic\u00f2 diverse traduzioni, tra le quali opere di Shakespeare e di Agatha Christie, ma scrisse anche opere proprie nelle quali risultarono evidenti le sue idee nazionalistiche, soprattutto in funzione anti-cinese.\nI grandi sforzi degli ultimi decenni per ammodernare il paese avevano creato un grande indebitamento del Siam e molte furono le critiche per le nuove spese. Inoltre l'istituzione di un gruppo paramilitare interamente controllato dal re per il mantenimento dell'ordine pubblico provoc\u00f2 gelosie nelle alte sfere delle forze armate, si arriv\u00f2 cos\u00ec alla rivolta di palazzo del 1912, in cui giovani ufficiali dell'esercito furono scoperti poco prima di effettuare un colpo di stato. Fu questo il primo tentativo nel Siam di ribaltare la monarchia.\nAllo scoppio della prima guerra mondiale il Siam dapprima si dichiar\u00f2 neutrale, ma nel 1917 entr\u00f2 ufficialmente in guerra nel a fianco degli Alleati contro gli Imperi Centrali ed invi\u00f2 delle truppe che per\u00f2 arrivarono in Europa quando il conflitto volgeva ormai al termine. Questo permise a Rama VI di sedersi al tavolo dei vincitori ed ottenere la revisione del trattati del secolo precedente imposti dalle potenze occidentali. La partecipazione alla guerra diede slancio al nazionalismo siamese, di cui Rama VI si fece portabandiera.\nI problemi economici del gi\u00e0 indebitato Siam si acuirono con la crisi economica mondiale che segu\u00ec la guerra, per continuare la sua politica di modernizzazione Rama VI fu costretto a chiedere nuovi prestiti ai britannici e ad imporre nuove tasse ai suoi sudditi. Ci\u00f2 gener\u00f2 malcontento ed anche una rivolta a Pattani che fu soffocata dall'esercito.\nNel 1924, Vajiravudh promulg\u00f2 la \"legge di successione al trono\", che, malgrado alcune modifiche apportate, \u00e8 tuttora in vigore. Secondo la legge il trono andrebbe assegnato ai figli e ai nipoti (figli dei figli) primogeniti maschi. Nel caso non vi fossero eredi maschi spetterebbe invece al maggiore dei fratelli del sovrano (che non fosse un fratellastro).\nRama VI mor\u00ec il 25 novembre 1925, solo due ore dopo che era nata la sua unica figlia. Non avendo eredi maschi il trono pass\u00f2 quindi al fratello, il principe Prajadhipok.\nRama VII (Regno di Rattanakosin dal 1925 al 1932 e regno costituzionale del Siam dal 1932 al 1935).\nRama VII fu il settimo monarca della dinastia Chakri e il settimo ed ultimo del regno di Rattanakosin. Nacque a Bangkok l'8 novembre 1893 con il nome di principe Prajadhipok, era l'ultimo dei nove figli che re Chulalongkorn ebbe dalla regina Saovabha Bongsri e uno dei 77 figli che il re ebbe in totale. Anch'egli al pari del fratello maggiore (il re Vajiravudh) fu educato in Inghilterra dove fu mandato nel 1906. Dopo gli studi ottenne la nomina di ufficiale nella Royal Horse Artillery dell'Esercito britannico. Nel 1910 mor\u00ec suo padre e Vajiravudh sal\u00ec al trono. Allo scoppio della prima guerra mondiale, con la dichiarazione di neutralit\u00e0 del Siam e con l'entrata in guerra dei britannici, fu richiamato in patria. Una volta tornato divenne un alto ufficiale dell'esercito. Nel 1917 fu ordinato monaco secondo il costume thailandese tuttora in voga. Nel 1918 spos\u00f2 l'amica d'infanzia e cugina Rambhai Barni.\nRe Vajiravudh non aveva avuto figli maschi, erano inoltre deceduti tutti gli altri suoi fratelli, figli di Rama V e della regina Saovabha Bongsri. Alla sua morte quindi il principe Phrajadhipok si trov\u00f2 ad essere il legittimo erede al trono, al quale sal\u00ec il 25 novembre 1925 come Phra Bat Somdet Phra Poramintharamaha Prajadhipok Phra Pok Klao Chao Yu Hua, detto anche re Prajadhipok.\nSi dimostr\u00f2 subito un monarca avveduto e cerc\u00f2 di ridurre il drammatico ammontare del debito estero accumulato durante il regno del fratello. Quest'ultimo inoltre aveva dato molto spazio all'aristocrazia e la monarchia aveva perduto molti dei privilegi ottenuti durante il regno di Rama V. Rama VII volle riprendere questi poteri e il suo primo atto da monarca fu la creazione del Consiglio Supremo dello Stato del Siam, che divent\u00f2 il nuovo esecutivo soppiantando il Consiglio di stato. La nomina dei membri di questo nuovo istituto era di esclusiva competenza del monarca. Il Consiglio fu creato soprattutto per fronteggiare la crisi economica e furono decisi grandi tagli delle spese pubbliche e un aumento delle tasse. Nel 1926, prendendo spunto da analoghe amministrazioni europee e spronato dalle richieste di cambiamenti costituzionali, il re decise di concedere alle province la istituzione di nuove tasse locali e gestirle autonomamente. Fu un tentativo di aprire alla decentralizzazione del potere ed un timido abbozzo di democrazia, ma sia i nobili che la popolazione si sentirono pi\u00f9 che altro danneggiati dalle conseguenze economiche delle nuove leggi. Inoltre i membri del Consiglio elessero alle pi\u00f9 alte cariche dello Stato e dell'esercito i loro uomini pi\u00f9 fidati, licenziando personaggi potenti che presero a meditare vendetta. Comunque la nuova amministrazione ed i grandi sacrifici diedero i loro frutti, il debito pubblico fu risanato nel giro di tre anni.\nNon ci fu il tempo di gustarsi il risultato raggiunto, la grande depressione che segu\u00ec il crollo di Wall Street raggiunse e travolse l'economia siamese nei primi mesi del 1930. Il paese non era preparato e si crearono spaccature nel governo sui provvedimenti da prendere. Con l'andare del tempo la crisi si aggrav\u00f2 e nei primi mesi del 1932 il consiglio adott\u00f2 severi provvedimenti tra i quali ci furono la riduzione degli effettivi dell'esercito e delle spese militari, nonch\u00e9 il decurtamento delle paghe degli impiegati statali. La decisione non fu unanime e le fratture in seno al Consiglio si acuirono. La grave crisi finanziaria, il governo spaccato e la rabbia del popolo per i provvedimenti che erano stati presi furono le principali cause dei drammatici avvenimenti degli anni successivi.\nDa qualche anno un gruppo di studenti e di ufficiali dell'esercito stavano tramando per trasformare la monarchia da assoluta a costituzionale e avevano fondato il Khana Ratsadon (Partito del Popolo). Approfittando del generale malcontento che stava dilagando, riuscirono a crearsi un grande seguito tra gli intellettuali e tra gli alti ufficiali delle forze armate. Organizzarono quella che \u00e8 passata alla storia come la rivoluzione siamese del 1932, che in realt\u00e0 fu un colpo di stato. Ebbe luogo il 24 giugno del 1932 e si concluse senza alcuno spargimento di sangue.\nMentre il re si trovava nel Palazzo Klai Kangwon, residenza reale di Hua Hin nel sud del Paese, i rappresentanti del Partito del Popolo appoggiati da alcuni reparti delle forze armate occuparono all'alba il Grande Palazzo Reale di Bangkok. Contemporaneamente altri reparti chiusero gli uffici della posta e della radio per impedire il diffondersi della notizia. Furono messi agli arresti 40 tra i membri del Consiglio Supremo di Stato e gli ufficiali dell'esercito fedeli al monarca, vennero anche bloccate le caserme di Bangkok della guardia reale e della fanteria. Il manifesto che accompagn\u00f2 l'azione chiedeva la concessione della costituzione da parte del re o, in alternativa, minacciava la destituzione del monarca e la proclamazione della repubblica.\nIl re, subito avvisato da un ufficiale a lui fedele che era riuscito a fuggire, ritorn\u00f2 precipitosamente a Bangkok. Diede subito udienza agli organizzatori del colpo di stato e comunic\u00f2 loro che accettava la costituzione, l'idea di concedere la democrazia era infatti gi\u00e0 nei suoi piani. Pochi mesi prima una sua proposta di costituzione era stata respinta dal Consiglio Supremo che riteneva la popolazione non ancora pronta alla democrazia.\nLa prima Costituzione provvisoria fu firmata il 27 giugno del 1932 e contemplava l'accettazione della monarchia, ma il re veniva esautorato da tutti i suoi poteri che passarono al comitato popolare (l'esecutivo) e all'assemblea popolare (il parlamento), entrambi nominati dal partito unico. Terminava cos\u00ec il Regno di Rattanakosin e la monarchia assoluta ed iniziava la monarchia costituzionale. Il consiglio supremo dello Stato venne disciolto ed il nome del paese rimase semplicemente Regno del Siam. Il sovrano non approv\u00f2 la durezza di tale costituzione ma gliene fu promessa una nuova e, a garanzia di questo, il partito scelse un monarchico come primo ministro, l'avvocato Manopakorn Nititada, che fu incaricato di redigere una nuova costituzione che accontentasse tutti. Il 10 dicembre dello stesso anno fu promulgata la prima Costituzione permanente, che oltre a restituire al re alcuni poteri tra cui quello della concessione dell'indulto e quello della nomina del suo successore, tornava a definirlo sacro ed inviolabile. Le prime elezioni della storia del Siam furono programmate per l'ottobre del 1933.\nNell'aprile del 1933 una radicale riforma proposta da Pridi Banomyong, il leader dell'area liberal-socialista del partito, che tra le altre innovazioni prevedeva l'assegnazione di terre e sussidi ai contadini nonch\u00e9 l'istituzione di un ente di previdenza sociale in favore delle fasce pi\u00f9 povere, fu bollata come comunista e respinta dal re e dal primo ministro, ed avendo trovato contraria anche l'ala conservatrice del parlamento, Pridi fu costretto all'esilio, il partito e la legislatura vennero disciolti e la costituzione sospesa. Nel giugno dello stesso anno un colpo di stato organizzato dal generale Phot Phahonyothin, il leader dell'area militarista, ristabil\u00ec il partito, la legislatura e la costituzione e costrinse Manopakorn Nititada all'esilio. Pridi fu richiamato in patria. Truppe fedeli al monarca si ribellarono e marciarono su Bangkok ma dopo duri combattimenti furono disperse. Malgrado il re si fosse dichiarato estraneo a questa rivolta, i suoi rapporti con il partito del popolo si erano ormai deteriorati. Alcuni cambiamenti operati dal nuovo governo furono criticati dal re che propose di sottomettere tali cambiamenti al giudizio del popolo tramite un referendum. La proposta fu respinta ed il re fu deluso dal comportamento anti-democratico del partito. Intraprese un viaggio in Europa per curarsi e dall'Inghilterra minacci\u00f2 l'abdicazione se non fossero state accolte le sue richieste.\nAll'ennesimo rifiuto decise di stabilirsi definitivamente in Gran Bretagna, da dove il 2 marzo 1935 abdic\u00f2. Non torn\u00f2 mai pi\u00f9 in Siam e il 30 maggio 1941 mor\u00ec nella sua casa nel Surrey vicino a Londra. Nel 1939 i nazionalisti del dittatore Plaek Pibulsonggram, uno degli organizzatori del colpo di stato del 1932, imposero il nome Thailandia al posto di Siam, che era un termine di derivazione cinese malvisto dal governo nazionalista."}
{"id": "3190935", "revid": "135491", "url": "https://it.wikipedia.org/wiki?curid=3190935", "title": "L'Uomo Felice", "text": ""}
{"id": "3190936", "revid": "135491", "url": "https://it.wikipedia.org/wiki?curid=3190936", "title": "Vanilla Dunk", "text": ""}
{"id": "3190937", "revid": "135491", "url": "https://it.wikipedia.org/wiki?curid=3190937", "title": "Chiaro e il Sofferente", "text": ""}
{"id": "3190945", "revid": "301422", "url": "https://it.wikipedia.org/wiki?curid=3190945", "title": "Maria Pia Fanfani", "text": ""}
{"id": "3190952", "revid": "124123", "url": "https://it.wikipedia.org/wiki?curid=3190952", "title": "Morti nel 254 a.C.", "text": ""}
{"id": "3190957", "revid": "729019", "url": "https://it.wikipedia.org/wiki?curid=3190957", "title": "Gautier (Mississippi)", "text": "Gautier \u00e8 una citt\u00e0 (\"city\") degli Stati Uniti d'America, situata nella contea di Jackson, nello Stato del Mississippi."}
{"id": "3190959", "revid": "729019", "url": "https://it.wikipedia.org/wiki?curid=3190959", "title": "Georgetown (Mississippi)", "text": "Georgetown \u00e8 una citt\u00e0 (\"town\") degli Stati Uniti d'America, situata nella contea di Copiah, nello Stato del Mississippi."}
{"id": "3190960", "revid": "729019", "url": "https://it.wikipedia.org/wiki?curid=3190960", "title": "Glen (Mississippi)", "text": "Glen \u00e8 una citt\u00e0 (\"town\") degli Stati Uniti d'America, situata nella contea di Alcorn, nello Stato del Mississippi."}
{"id": "3190961", "revid": "729019", "url": "https://it.wikipedia.org/wiki?curid=3190961", "title": "Gloster (Mississippi)", "text": "Gloster \u00e8 una citt\u00e0 (\"town\") degli Stati Uniti d'America, situata nella contea di Amite, nello Stato del Mississippi."}
{"id": "3190962", "revid": "729019", "url": "https://it.wikipedia.org/wiki?curid=3190962", "title": "Golden (Mississippi)", "text": "Golden \u00e8 una citt\u00e0 (\"town\") degli Stati Uniti d'America, situata nella contea di Tishomingo, nello Stato del Mississippi."}
{"id": "3190963", "revid": "729019", "url": "https://it.wikipedia.org/wiki?curid=3190963", "title": "Goodman (Mississippi)", "text": "Goodman \u00e8 una citt\u00e0 (\"town\") degli Stati Uniti d'America, situata nella contea di Holmes, nello Stato del Mississippi."}
{"id": "3190965", "revid": "729019", "url": "https://it.wikipedia.org/wiki?curid=3190965", "title": "Greenville (Mississippi)", "text": "Greenville \u00e8 una citt\u00e0 (\"city\") degli Stati Uniti d'America, capoluogo della contea di Washington, nello Stato del Mississippi."}
{"id": "3190966", "revid": "287204", "url": "https://it.wikipedia.org/wiki?curid=3190966", "title": "Dusanbe", "text": ""}
{"id": "3190968", "revid": "34971", "url": "https://it.wikipedia.org/wiki?curid=3190968", "title": "Lycosa tarentula", "text": ""}
{"id": "3190975", "revid": "2091899", "url": "https://it.wikipedia.org/wiki?curid=3190975", "title": "Categorie (Aristotele)", "text": "Le Categorie (\u039a\u03b1\u03c4\u03b7\u03b3\u03bf\u03c1\u03af\u03b1\u03b9 - IV secolo a.C.) sono una sezione dell'immensa produzione di Aristotele, raggruppata da Andronico di Rodi nel complesso chiamato \"Organon\". Esse riguardano i modi e le qualit\u00e0 dell'Essere e la maniera in cui l'uomo lo vede e lo interpreta. \nContenuto.\nL'ontologia, in quanto metafisica (secondo la terminologia introdotta da Andronico di Rodi), \u00e8 la \"filosofia prima\" aristotelica, che ha come suo primario oggetto di indagine l'essere \"in quanto tale\", e solo in via subordinata l\"'ente\" (dal greco \u1f44\u03bd\u03c4\u03bf\u03c2, genitivo di \u1f44\u03bd, \"essente\"). \"In quanto tale\" significa a prescindere dai suoi aspetti accidentali, e quindi in maniera scientifica. Solo di ci\u00f2 che permane come sostrato fisso e immutabile, infatti, si pu\u00f2 avere una conoscenza sempre valida e universale, a differenza degli \"enti\" soggetti a generazione e corruzione, \"infatti abbiamo detto che le scienze hanno per oggetto l'universale.\"\nPer conoscere gli enti occorrer\u00e0 dunque fare sempre riferimento all'Essere; Aristotele intende per \"ente\" tutto ci\u00f2 che esiste, nel senso che deve ad altro la propria sussistenza, a differenza dell'Essere che invece \"\u00e8\" in s\u00e9 e per s\u00e9: mentre l'Essere \u00e8 uno, gli enti non sono tutti uguali. Per il filosofo essi hanno vari significati: l'ente \u00e8 un \"p\u00f2llachos leg\u00f2menon\" (in greco \u03c0\u03bf\u03bb\u03bb\u03b1\u03c7\u1ff6\u03c2 \u03bb\u03b5\u03b3\u03cc\u03bc\u03b5\u03bd\u03bf\u03bd), ossia si pu\u00f2 \u00abdire in molti modi\u00bb. Ente sar\u00e0 ad esempio un uomo, cos\u00ec come il colore della sua pelle.\nIntroducendo gli enti, Aristotele cerca di risolvere il problema ontologico di conciliare l'essere parmenideo col divenire di Eraclito, facendo dell'ente un \"sinolo\" indivisibile di materia e forma: come gi\u00e0 accennato, infatti, la materia possiede un suo modo specifico di evolversi, ha in s\u00e9 una possibilit\u00e0 che essa tende a mettere in atto. Ogni mutamento della natura \u00e8 quindi un passaggio dalla potenza alla realt\u00e0, in virt\u00f9 di un\"'entelechia\", di una ragione interna che struttura e fa evolvere ogni organismo secondo leggi sue proprie. Cercando di superare il dualismo di Platone in seno all'essere, Aristotele sostiene cos\u00ec l'immanenza dell'universale. La sua soluzione tuttavia risente fortemente dell'impostazione platonica, perch\u00e9, come gi\u00e0 il suo predecessore, anche lui concepisce l'essere in forma gerarchica: per cui da un lato vi \u00e8 l'Essere eterno e immutabile, identificato con la vera realt\u00e0, che basta a se stesso in quanto perfettamente realizzato; dall'altro vi \u00e8 l'essere in potenza, proprio degli \"enti\", che per costoro \u00e8 soltanto la \"possibilit\u00e0\" di attuare se stessi, di realizzare la loro forma in atto, la loro essenza. Anche il non-essere quindi in qualche modo \"\u00e8\", almeno come \"poter-essere\". E il divenire consiste propriamente in questo perenne passaggio verso l'essere in atto.\nNonostante le molteplici valenze che assumono gli enti, tutti richiamano inevitabilmente in un modo o nell'altro il concetto di sostanza, termine introdotto da Aristotele per indicare \"ci\u00f2 che \u00e8 in s\u00e9 e per s\u00e9\", e che per essere non ha bisogno di esistere. La sostanza \u00e8 uno dei dieci \"predicamenti\" dell'essere, ossia di quelle dieci categorie entro cui classificare gli enti sulla base della loro differenza. Esse sono: sostanza, qualit\u00e0, quantit\u00e0, dove, quando, relazione, agire, subire, avere, giacere."}
{"id": "3190976", "revid": "18323", "url": "https://it.wikipedia.org/wiki?curid=3190976", "title": "Autostadt", "text": "L'Autostadt \u00e8 il museo inaugurato nel maggio 2000 dalla casa automobilistica Volkswagen nei pressi della sua sede di Wolfsburg.\nFilm.\nPer la prima volta nel 2009 la Volkswagen ha aperto l'Autostadt ad una troupe cinematografica per il film \"The International\" con Clive Owen; il museo tedesco nel film \u00e8 la sfarzosa sede della banca immaginaria \"IBBC\"."}
{"id": "3190978", "revid": "287204", "url": "https://it.wikipedia.org/wiki?curid=3190978", "title": "Polidette (re di Sparta)", "text": "Secondo Pausania era figlio di Eunomo, mentre per Erodoto era figlio di Pritani e padre di Eunomo.\nSecondo la testimonianza di Pausania, durante il suo mandato a Sparta avrebbe regnato la pace."}
{"id": "3190983", "revid": "6923", "url": "https://it.wikipedia.org/wiki?curid=3190983", "title": "Alleanza nelle Alpi", "text": "Alleanza nelle Alpi \u00e8 un'associazione fondata nel 1997 che riunisce 280 comuni e regioni di sette paesi del territorio alpino. Lo scopo dell'associazione \u00e8 quello di preservare e sviluppare la natura, l'economia e la convivenza nelle Alpi. Nel corso degli anni l'associazione ha favorito la realizzazione di progetti transfrontalieri, favorendo lo scambio di informazioni tra i comuni. L'associazione, interfacciandosi con i ministeri nazionali, si pone l'obiettivo di rappresentare gli interessi delle comunit\u00e0 locali. \nMembri.\nI comuni soci della rete oggi sono 280 dislocati in sette Stati: Germania, Austria, Francia, Italia, Liechtenstein, Slovenia e Svizzera."}
{"id": "3190985", "revid": "466539", "url": "https://it.wikipedia.org/wiki?curid=3190985", "title": "Gaetano Viviani", "text": " \nBiografia.\nBaritono lirico e drammatico, ascoltando le sue registrazioni discografiche si apprezza una vocalit\u00e0 \"dal timbro chiaro, ricca di armonici, vibrante e delicata nei momenti patetici\". Emigr\u00f2 giovanissimo negli Stati Uniti. Studi\u00f2 con il baritono Alessandro Arcangeli e debutt\u00f2 nella compagnia itinerante chiamata San Carlo Opera Company, che organizzava spettacoli lirici in vari teatri del Nord America. Debutt\u00f2 nel 1921 nella parte di Enrico in \"Lucia di Lammermoor\" al Manhattan Theater di New York. Dopo una serie di recite in America, rientr\u00f2 in Italia e prosegu\u00ec gli studi con il baritono Giuseppe De Luca.\nDebutt\u00f2 in patria al Teatro Carcano di Milano nel 1923 nella parte del Conte di Luna ne \"Il trovatore\". Nella stagione 1926 del Teatro Massimo di Palermo si esib\u00ec nelle parti di Tonio in \"Pagliacci\" e di Amonasro in \"Aida\". Debutt\u00f2 al Teatro alla Scala di Milano nella stagione 1929 nella parte di Don Carlo ne \"La forza del destino\", con un cast che comprendeva alcuni dei migliori cantanti dell'epoca come Aureliano Pertile, Ebe Stignani e Bianca Scacciati. Sempre nel teatro milanese, nella stagione 1932 cant\u00f2 nella parte di Jokanaan in \"Salom\u00e8\" di Richard Strauss, diretta da Victor de Sabata. Nel 1930 al Teatro Reale di Roma gli fu affidata la parte di Scedeur nella prima rappresentazione assoluta dell'opera \"Lo straniero\" di Ildebrando Pizzetti, diretta da Gino Marinuzzi. Dopo vari successi nei principali teatri italiani, partecip\u00f2 a tounrn\u00e9e in Egitto, Argentina, Brasile, Per\u00f9 e Cile. Nel 1938, dopo aver rifiutato di prendere la tessera del partito fascista, decise di ritornare negli Stati Uniti.\nAl termine della seconda guerra mondiale rientr\u00f2 in Italia per stabilirsi a Palermo. Si ritir\u00f2 dalle scene per problemi di salute agli inizi degli anni cinquanta. Viviani aveva un repertorio vario di circa quaranta opere, che spaziavano dal repertorio del primo romanticismo come \"I puritani\" e \"Beatrice di Tenda\", passando dal repertorio verdiano e verista fino ad opere di compositori contemporanei quali Ildebrando Pizzetti, Gino Marinuzzi e Ottorino Respighi. \nDella voce del baritono siciliano rimangono alcune registrazioni realizzate negli anni trenta per la Columbia e oggi rimasterizzate in CD."}
{"id": "3190989", "revid": "938117", "url": "https://it.wikipedia.org/wiki?curid=3190989", "title": "Troupe cinematografica", "text": "La troupe cinematografica \u00e8 l'insieme delle figure professionali, tecniche, artistiche ed amministrative che realizzano un film. Si distingue dal cast, termine con cui si indica l'insieme degli attori che compaiono nel film. La composizione della troupe varia da produzione a produzione, secondo il budget e le necessit\u00e0 tecniche o artistiche del film.\nLa realizzazione del film si divide in diverse fasi, in cui la composizione della troupe \u00e8 molto diversa. Le fasi della realizzazione di un film sono la scrittura, la pre-produzione, la produzione e la post-produzione. Nei titoli di coda di un film di solito compaiono i componenti della troupe in tutte le fasi. \nLa troupe cinematografica \u00e8 un insieme di lavoratori altamente specializzati che si dividono ordinatamente un gran numero di compiti artistici, tecnici e logistici. Per questo la troupe tipicamente si divide in reparti (in inglese \"departments\"), ognuno dei quali \u00e8 guidato da un capo-reparto, responsabile delle scelte artistiche e tecniche di tutta la propria squadra.\nDimensioni della troupe.\nNel cinema professionale la dimensione della troupe pu\u00f2 variare notevolmente, secondo il tipo di film, di esigenze tecniche o di budget. Nei cortometraggi la troupe minima in fase di produzione \u00e8 di circa 10 -15 persone, a cui vanno aggiunti i professionisti che si occupano della post-produzione. \nNel caso di lungometraggi (comunemente film), la dimensione minima della troupe in fase di produzione si aggira intorno alle cinquanta persone per progetti semplici. Col crescere delle esigenze tecniche il numero pu\u00f2 salire enormemente.\nNel cinema amatoriale (principalmente cortometraggi) le dimensioni della troupe \u00e8 molto ridotta; capita spesso che in tutte le fasi di produzione, vi sia una sola persona: la/il Filmmaker. A volte questa figura pu\u00f2 essere accompagnata da un* sceneggiatrice/sceneggiatore.\nSeconda unit\u00e0 e unit\u00e0 speciali.\nNei progetti complessi \u00e8 possibile che si crei una seconda unit\u00e0. La seconda unit\u00e0 \u00e8 una seconda troupe di dimensioni ridotte che si occupa di portare avanti autonomamente una specifica parte della lavorazione, in parallelo con il lavoro della troupe principale. Spesso la seconda unit\u00e0 si occupa di riprese che non richiedono la presenza di attori (sfondi digitali, establishing shots), o non richiedono la presenza degli attori principali. La seconda unit\u00e0 ha un proprio regista che prende il nome di \"regista della seconda unit\u00e0\" (in inglese \"second unit director\") e un proprio direttore di produzione.\nIn alcune produzioni possono esistere anche ulteriori unit\u00e0 aggiuntive, che prenderanno il nome di \"terza unit\u00e0\" e cos\u00ec via.\nNelle produzioni che impiegano effetti speciali \u00e8 possibile che si creino unit\u00e0 speciali, ovvero delle mini-troupe addette a compiti specifici che riguardano gli effetti speciali. \u00c8 il caso, molto diffuso nelle grandi produzioni di ambientazione fantastica, della troupe che si occupa di filmare le scene che coinvolgono i modellini.\nFasi di lavorazione.\nLa lavorazione di un film, dal suo concepimento all'arrivo nelle sale cinematografiche (distribuzione) pu\u00f2 essere lunga e complessa. Tutti i film passano comunque attraverso quattro fasi fondamentali: la scrittura, la pre-produzione, la produzione e la post-produzione.\nScrittura.\n\u00c8 la fase in cui il film viene ideato e messo su carta. Parte di solito dalla stesura di un soggetto, che viene poi trasformato in un trattamento. Dal trattamento si passa poi alla sceneggiatura. La stesura della sceneggiatura, ovvero del testo del film in una forma divisa in scene, contenente i dialoghi e le ambientazioni del film, \u00e8 il momento pi\u00f9 importante della fase di scrittura. La sceneggiatura infatti sar\u00e0, per tutta la durata della lavorazione del film, il documento su cui si baser\u00e0 tutto il lavoro della troupe.\nAlcuni registi, o gruppi di lavoro, dalla sceneggiatura passano alla stesura dello storyboard.\nIl dialoghista, specialista della sceneggiatura, si occupa di scrivere i dialoghi.\nPre-produzione.\nLa pre-produzione \u00e8 la fase che prepara la produzione del film vero e proprio. La produzione assume le figure chiave della troupe; regista, aiuto-regista, organizzatore generale e direttore di produzione, insieme ai capi-reparto - direttore della fotografia, scenografo, costumista - cominciano lo \"spoglio della sceneggiatura\". In questa fase, dalla lettura delle scene si deducono tutti i fabbisogni del film: attori e comparse, costumi, location, scenografie, materiali di scena, effetti speciali, fabbisogni tecnici - luci, macchine da presa, materiale per i macchinisti ecc. - e permessi per girare.\nCompletato lo spoglio della sceneggiatura si passa alla fase successiva, chiamata \"preparazione\". Tutti i reparti cominciano ad acquisire i materiali necessari, noleggiandoli, comprandoli o realizzandoli. I materiali verranno accumulati in specifici locali appositamente attrezzati dove resteranno per tutta la durata del film. In questa fase i capi-reparto coinvolti si avvalgono del lavoro di assistenti e aiuti e/o di figure specializzate.\nIn questa fase si colloca il lavoro del \"location manager\", un componente della produzione addetto alla ricerca delle location del film, e del direttore casting, addetto alla ricerca degli attori.\nIl direttore di produzione e l'aiuto-regista, in base alle indicazioni del regista e del produttore, compilano il piano di lavorazione, il calendario delle riprese che far\u00e0 da riferimento per tutta la troupe in fase di produzione.\nProduzione.\nIl lavoro della troupe in questa fase \u00e8 regolato dal piano di lavorazione.\nFigure chiave.\nTutta la produzione del film \u00e8 supervisionata e diretta da due figure chiave, responsabili dei contenuti e dell'organizzazione del film attraverso tutte le sue fasi: il regista e il produttore.\nIl produttore.\nIl produttore, valuta il soggetto, la sceneggiatura o l'opera letteraria proposta dagli autori, ne acquisisce i diritti e/o ne commissiona loro la scrittura (con modalit\u00e0 diverse a seconda che si tratti di un adattamento da un'opera letteraria oppure di un'opera originale e dello stadio di sviluppo autonomamente raggiunto dagli autori). Valutato il potenziale del copione definitivo, il produttore d\u00e0 inizio alla produzione del film individuando un regista adatto al progetto per le sue peculiarit\u00e0 (se il regista fa anche parte degli autori, questo passaggio \u00e8 gi\u00e0 superato). Contrattualizzato il regista, il produttore realizza un preventivo e imposta un piano finanziario che mostri come intende coprire il costo di produzione. Il produttore avvia il \"fund raising\" (investitori privati, \"tax credit\" esterno, e pratiche di finanziamento pubblico regionali, nazionali ed europee) e contemporaneamente cerca di attrarre l'interesse di una casa di distribuzione cinematografica e di un network televisivo. Il distributore assicura la commercializzazione del film nei circuiti delle sale, il network TV, la sua messa in onda e la loro adesione al progetto \u00e8 fondamentale per coinvolgere investitori privati e \"film commission\" regionali che puntano molto sulla visibilit\u00e0 dell'opera. Il produttore fissa le date di realizzazione provvisorie del film. Le date certe saranno subordinate alla disponibilit\u00e0 del cast che sar\u00e0 individuato di concerto col regista. Il produttore si occupa anche di avviare il \"product placement\" e di cercare, all'occorrenza un co-produttore straniero. Anche una co-produzione con il distributore o con il network TV \u00e8 ipotizzabile ma \u00e8 una cosa diversa. Individuato il cast e fermatolo con contratti o lettere di intenti, di concerto col regista e con l'organizzatore generale del film, il produttore sceglie i capi reparto (Dir. Fotografia, Scenografo, Costumista, Fonico) e con loro la troupe. Il produttore partecipa alla produzione del film sempre. Finanzia con il capitale societario i gap finanziari dei contributi pubblici, finanzia con la quota societaria che la legge sul \"tax credit\" gli concede, paga tutti gli imprevisti e gli sforamenti dei costi preventivati, si assume, oltre al normale rischio d'impresa dovuto al possibile insuccesso del film, anche tutte le responsabilit\u00e0 civili e penali per tutto il tempo della lavorazione fino a copia campione (la consegna del film finalizzato).\nIl regista.\nIl regista \u00e8 il direttore artistico di tutta la produzione di un film. Oltre a dirigere gli attori e a stabilire inquadrature e movimenti di macchina, ha l'ultima parola su ogni altro aspetto artistico, come i costumi, il trucco, la scenografia, la scelta delle location e la fotografia. \nIl regista e critico cinematografico francese Fran\u00e7ois Truffaut nel suo film \"Effetto Notte\", in cui interpreta se stesso alla regia di un film, dice: \"Che cos'\u00e8 un regista? Un regista \u00e8 uno a cui vengono fatte in continuazione domande... domande su qualsiasi cosa. A volte lui sa la risposta, a volte no.\" \nMolti registi sono anche autori del soggetto del film; alcuni sono anche autori o coautori della sceneggiatura.\nIl reparto produzione.\nOrganizzatore generale.\nHa le stesse competenze del produttore esecutivo. Quando prende in mano il film:\nSpesso lavora fino alla fine delle riprese e lascia un budget integro al coordinatore dell'edizione. \nQuando lavora insieme con un produttore esecutivo pu\u00f2 intervenire anche sul preventivo.\n\u00c8 responsabile del reparto di produzione.\nDirettore di produzione.\n\u00c8 una figura di riferimento sul set che si occupa dei contratti e della supervisione\nIspettore di produzione.\nL'ispettore controlla l'autonomia della lavorazione, facendo in modo che gli ordini impartiti dal' direttore di produzione vengano eseguiti con puntualit\u00e0 ed esattezza.\nNei film di grande importanza ci sono 2 o pi\u00f9 ispettori di produzione di cui 1 sempre sul set, e l'altro in esterna per controllare l'allestimento del set successivo.\nL'ispettore di produzione collabora alla preparazione del film e segue ogni fase di lavorazione sino all' approntamento della copia campione.\nA fine giornata lavorativa l'ispettore di produzione predispone l'ordine del giorno per la lavorazione successiva, in collaborazione del regista che gli indica la necessit\u00e0 di ordine artistico.\nL'ordine del giorno , a finch\u00e9 diventi esecutivo deve essere approvato e firmato dal direttore di produzione ed ogni lavoratore ha il dovere di consultarlo, prima di lasciare il set, per conoscere la modalit\u00e0 di lavorazione del giorno successivo.\nL'ordine del giorno ha anche un valore legale, per cui una copia viene inviata alla compagnia di assicurazione con la quale il produttore ha assicurato il film ed il personale coinvolto nella realizzazione.\nOrdine del giorno.\nL'ordine del giorno \u00e8 un programma delle attivit\u00e0 previste per il giorno dopo, scritto a fine giornata.\nSegretario di produzione.\nIl segretario di produzione collabora con il direttore e l'ispettore, nell'adempimento dei propri compiti.\nEgli si occupa di mantenere la disciplina delle figurazioni (\"comparse\") delle quali compila le liste delle presenze e controlla il rispetto degli orari indicati nell'ordine del giorno, le ore di lavoro effettivamente svolte e gli eventuali straordinari.\nTutto ci\u00f2 con le collaborazioni di capogruppo, ossia di colui che si occupa del reclutamento delle figurazioni.\nRegia.\nIl reparto della regia fa capo al regista e ne supporta il lavoro, a livello artistico, tecnico e logistico.\nL'aiuto regista.\nL'aiuto-regista \u00e8 il primo assistente del regista. Si occupa degli aspetti tecnici della regia. In pre-produzione \u00e8 tipicamente responsabile dello spoglio della sceneggiatura, il processo in cui dalla lettura della sceneggiatura si desumono tutti gli aspetti pratici (materiali necessari, numero e tipologia di attori e comparse, effetti speciali, esigenze speciali di costumi, trucco e scenografia, automezzi etc.). Partecipa, con il direttore di produzione, alla stesura del piano di lavorazione.\nDurante la produzione \u00e8 sempre sul set, ascolta le esigenze del regista e d\u00e0 indicazioni ai caposquadra tecnici; detta i tempi di lavorazione e controlla che il set segua la tabella di marcia stabilita (ordine del giorno); controlla e redige l'ordine del giorno per la convocazione di troupe e cast per il giorno di lavorazione successivo; in alcuni casi dirige le comparse che si muovono sullo sfondo dell'inquadratura; fa da collegamento tra il regista e i capi-reparto.\nIn alcuni casi, se la complessit\u00e0 del film o le abitudini del regista lo richiedono, in un film possono esserci pi\u00f9 aiuto-registi.\nAssistente alla regia.\nL'assistente di regia assiste l'aiuto-regista nei suoi compiti. \nQuando la complessit\u00e0 della produzione lo richiede, possono esserci due o pi\u00f9 assistenti di regia, in genere organizzati in modo che uno di loro coordini gli altri. \nControlla, facendo riferimento all'aiuto-regista, che i reparti costumi, trucco e parrucchieri lavorino con i tempi giusti seguendo l'ordine del giorno; accompagna gli attori dai camerini al set e viceversa e provvede alle loro esigenze personali; se la lavorazione lo richiede, si occupa di bloccare il traffico di veicoli e/o passanti per evitare che vengano inquadrati per sbaglio. \nCollabora, supervisionato dall'aiuto regista, alla redazione delle convocazioni degli attori e dei generici. In alcuni casi gli assistenti alla regia possono occuparsi della direzione delle comparse.\nL'assistente di regia volontario.\nSi tratta di un apprendista a titolo gratuito che aiuta gli assistenti di regia professionisti nel loro lavoro, allo scopo di impararlo.\nSegretario di edizione.\nIl segretario di edizione si occupa di tenere il registro di tutti i dettagli del girato utili al montaggio. \nPrende nota e registra gli orari di lavorazione, le inquadrature girate e se queste ultime sono utilizzabili e per il montaggio finale del film.\nPrende nota, scena per scena, delle eventuali difformit\u00e0 tra la sceneggiatura e il dialogo effettivamente girato; annota e registra tutti i dettagli dell'inquadratura relativi a posizioni degli attori, costumi, oggetti di scena, luce, trucco e capelli, in modo che possano essere mantenuti in continuit\u00e0 con le scene successive.\n\u00c8 una figura professionale altamente specializzata, il cui lavoro richiede una profonda conoscenza del set e una costante attenzione ai minimi dettagli.\nFotografia.\nIl reparto della fotografia si occupa di tutto ci\u00f2 che \u00e8 relativo alla realizzazione dell'immagine cinematografica. Fa capo al Direttore della Fotografia. \nDirettore della fotografia.\n\u00c8 la figura pi\u00f9 importante sul set dopo il regista. Insieme a quest'ultimo crea l'immagine attraverso l'inquadratura e l'illuminazione. Di solito lavora secondo le indicazioni del regista trasformando le indicazioni di quest'ultimo in scelte tecniche come l'uso di luci, ombre, filtri fotografici, ottiche, profondit\u00e0 di campo ecc. \nOperatore alla macchina.\nL'operatore alla macchina siede dietro la macchina da presa e segue l'azione secondo le indicazioni del regista e/o del Direttore della Fotografia. Quando la macchina non \u00e8 appoggiata su appositi sostegni l'operatore la tiene appoggiata sulla propria spalla.\nAssistente operatore.\nL'assistente operatore ha il compito di preparare la macchina secondo le indicazioni del direttore della fotografia e/o dell'Operatore, aggiungendo o togliendo filtri e montando accessori (paraluce, matte box, etc.). Tiene perfettamente puliti tutti gli apparati ottici della macchina (filtri, ottiche) per evitare imperfezioni nelle immagini. Mentre si gira aziona la ghiera del fuoco o dello zoom seguendo l'immagine (focus puller).\nAiuto operatore.\nL'aiuto operatore ha il compito delicatissimo di caricare e scaricare la pellicola dai magazzini della macchina da presa, estraendo la pellicola gi\u00e0 impressionata dai magazzini, evitando l'infiltrazione di luce che la comprometterebbe, e confezionandola in modo sicuro per il trasporto allo stabilimento di sviluppo e stampa.\nVideo assist.\nIl video assist gestisce uno o pi\u00f9 monitor collegati alla macchina da presa che consentono al regista e alla segretaria di edizione di vedere in tempo reale quello che viene girato.\nData manager.\nQualora le riprese siano effettuate con macchine da presa digitali, la figura del data manager sostituisce quella dell'aiuto operatore gestendo lo scarico e il backup dei dati dalle schede della macchina da presa.\nOperatore steadycam.\nOperatore specializzato nella movimentazione della steadycam, una macchina da presa fissata all'operatore tramite una speciale imbracatura, che rende il movimento della macchina indipendente da quello dello stesso, eliminando cos\u00ec le vibrazioni e gli ondeggiamenti; consentendo grande libert\u00e0 di movimento e movimenti di macchina impossibili da realizzare con carrelli e binari.\nElettricisti.\nGli elettricisti si occupano del piazzamento e della gestione degli apparecchi di illuminazione del film, compresi gli accessori (bandiere, filtri). Stendono anche le linee elettriche per l'illuminazione e per i servizi necessari sul set.\nCaposquadra elettricisti.\n\u00c8 il caposquadra degli elettricisti. Riceve indicazioni dal direttore della fotografia e coordina di conseguenza il piazzamento degli apparecchi di illuminazione e dei relativi filtri.\nElettricista.\nSi occupa di trasportare, movimentare e piazzare gli apparecchi di illuminazione. Realizza le linee di alimentazione elettrica per le luci del film e per tutti gli apparecchi elettrici necessari sul set.\nGruppista.\n\u00c8 un elettricista specializzato, responsabile del gruppo elettrogeno sul set. \u00c8 indispensabile per le riprese in esterni. Il gruppista guida il veicolo che ospita il gruppo elettrogeno, generalmente un mezzo pesante, ed \u00e8 responsabile del funzionamento e della sua manutenzione.\nMacchinisti.\nI macchinisti montano e movimentano le strutture necessarie al piazzamento della macchina da presa, siano esse statiche (treppiedi, sostegno a colonna o bazooka) o mobili (binari, peewee, dolly, crane, ecc.), e tutte le componenti non elettriche delle luci. Provvedono inoltre all'eventuale ombreggiamento od oscuramento di specifiche zone del campo o del set qualora venga richiesto dal Direttore della Fotografia. In Italia di solito \u00e8 un macchinista che opera il ciak ad ogni inquadratura.\nCapo-macchinista.\n\u00c8 il capo squadra dei macchinisti. Riceve indicazioni dal Direttore della Fotografia e dirige il montaggio delle strutture richieste per la realizzazione dell'inquadratura.\nMacchinista.\nTrasporta e monta le strutture secondo le indicazioni del capo-macchinista. In produzioni complesse possono essere impiegati macchinisti con il compito specifico del montaggio e della movimentazione di speciali apparecchi come dolly e crane.\nCostumi.\nCostumista.\nIl/la costumista crea i costumi di tutti i personaggi del film. Il costume comprende abiti, scarpe e ogni tipo di accessorio. Nel caso di un film realistico, lo fa scegliendo tra gli abiti effettivamente in commercio. In caso di film storici sceglie abiti d'epoca o li ricrea. In caso di film con ambientazione di fantasia, crea i costumi da zero. Lavora a stretto contatto con il regista e il produttore e con gli attori. Durante la preparazione del film, \u00e8 responsabile del reperimento di tutti i costumi presso noleggiatori, case di moda che possono fungere da sponsor o direttamente sul mercato. Insieme all'assistente costumista, immagazzina e cataloga i costumi che serviranno durante il film.\nAssistente costumista.\nL'assistente costumista si occupa principalmente della logistica del reparto. Mantiene in ordine la \"sartoria\" (locale/i di appoggio dei costumi e degli accessori) o il \"camion sartoria\" (camion di produzione con analoga funzione), cataloga i costumi, mantiene il registro della continuit\u00e0 dei costumi. In alcuni casi aiuta la costumista a prendere decisioni artistiche, spesso si occupa dei costumi dei ruoli minori e/o dei generici.\nAiuto costumista.\nL'aiuto costumista si occupa di vestire gli attori e le comparse. Si prende cura degli abiti personali degli attori. Un aiuto costumista rimane generalmente sul set per controllare la continuit\u00e0 dei costumi in scena e per sistemarli tra un ciak e l'altro.\nSarto.\nSul set il sarto si occupa di adattamenti e modifiche ai costumi di scena. Si occupa della pulizia giornaliera dei costumi. Durante la preparazione, specialmente in film in costume storico o fantastico, possono essere impiegati dei sarti per confezionare costumi ex-novo.\nTrucco.\nCapo truccatore.\nIl capo truccatore \u00e8 il direttore del make-up. Legge la sceneggiatura per interpretarla e decidere il tipo di make-up che pi\u00f9 si addice alla stessa. Riceve indicazioni dal regista e dal direttore della fotografia con i quali collabora per tutto il tempo delle riprese.\nDirige il make-up da applicare sugli attori e trucca egli stesso gli attori principali. \nTruccatore.\nIl truccatore deve seguire alla lettera gli ordini del capo truccatore, deve essere veloce e rispettare l'ordine del giorno in modo da non sottrarre tempo ai colleghi sul set.\nScenografia.\nScenografo/a.\nLo scenografo (anche \"stage designer\") \u00e8 quel professionista che, in campo tecnico-artistico, cura l'allestimento delle rappresentazioni teatrali, cinematografiche, televisive e spesso museali.\nSuono.\nFonico di presa diretta.\nFonico di presa diretta, responsabile della registrazione dell'audio sul set. Collabora generalmente con un microfonista.\nPost-produzione.\nMontaggio.\nla persona che si occupa del montaggio assembla, in modo coerente con la sceneggiatura, e spesso sotto la supervisione del regista, le parti del girato per comporre il film.\nAdattatore dialoghista.\nquesta figura entra in scena nel caso di film internazionali. Durante la post-produzione si occupa di tradurre i dialoghi, adattarli al meglio alla cultura e alla lingua di arrivo e sincronizzarli con le battute del film."}
{"id": "3190991", "revid": "466539", "url": "https://it.wikipedia.org/wiki?curid=3190991", "title": "Yanez", "text": "Il termine Yanez si pu\u00f2 riferire a:"}
{"id": "3190995", "revid": "599013", "url": "https://it.wikipedia.org/wiki?curid=3190995", "title": "Pubblico ministero (ordinamento francese)", "text": "Il pubblico ministero (noto anche come parquet), in Francia, \u00e8 l'organo dello Stato, composto principalmente ma non esclusivamente da magistrati (\"procureurs g\u00e9n\u00e9raux\", \"procureurs de la R\u00e9publique\" e loro sostituti), al quale spettano una serie di attivit\u00e0 giurisdizionali.\nNell'ambito della magistratura francese \u00e8 radicalmente differenziato lo status giuridico dei \"magistrats du si\u00e9ge\", che svolgono le funzioni di giudice, da quello dei \"magistrats du parquet\" che svolgono, invece, le funzioni di pubblico ministero.\nStoria.\nLa Costituzione francese del 1958 della V Repubblica \u00e8 laconica in merito al potere giudiziario, cui riserva soltanto tre articoli, rinviando a una legge organica in materia: riserva (art. 66) soltanto alla prima la garanzia dell'indipendenza e dell'inamovibilit\u00e0, mentre sottopone la magistratura inquirente alla dipendenza gerarchica dal potere esecutivo. Inoltre, dopo la riforma con legge costituzionale del 27 luglio 1993, la Costituzione (art. 65) prevede due distinti organi di autogoverno per magistratura inquirente e giudicante, equivalenti al Consiglio Superiore della Magistratura italiano. La \"Loi Perben II\" del 1\u00ba febbraio 2010 sottopone esplicitamente la funzione inquirente al controllo del Ministero della Giustizia, ed \u00e8 stata dichiarata legittima dal \"Consiglio costituzionale\" sia rispetto agli articoli della Carta che al principio della separazione dei poteri.\nCompiti.\nAd egli compete l'esercizio dell'azione penale e la rappresentanza degli interessi generali dinnanzi a tutti gli organi giurisdizionali, nonch\u00e9 alcune funzioni amministrative. Il pubblico ministero francese dipende gerarchicamente dal governo, attraverso il Ministro della giustizia e la \"Direction des affaires criminelles et des gr\u00e2ces\" posta alle sue dipendenze."}
{"id": "3190996", "revid": "108779348", "url": "https://it.wikipedia.org/wiki?curid=3190996", "title": "Olenekiano", "text": "Nella scala dei tempi geologici l'Olenekiano \u00e8 il secondo dei due piani o stadi stratigrafici in cui viene diviso il Triassico Inferiore, la prima epoca del Triassico.\nL'Olenekiano va da 249,5 a 245,9 Milioni di anni fa (Ma); \u00e8 preceduto dall'Induano e seguito dall'Anisico.\nNell'Europa centrale durante l'Olenekiano si ebbe la deposizione dell'unit\u00e0 litostratografica nota come Buntsandstein (in tedesco: arenaria colorata).\nGli Archosauria, un gruppo che comprende coccodrilli, pterosauri, dinosauri e infine anche gli uccelli, sono rettili diapsidi che si evolsero in questo tempo a partire da forme ancestrali di Archosauriformes.\nIn Asia l'Olenekiano \u00e8 grosso modo coevo con lo stadio regionale Yongningzhenian che viene utilizzato in Cina.\nEtimologia.\nL'Olenekiano fu introdotto nella letteratura scientifica nel 1956 dagli stratigrafi russi Kiparisova e Popov, che lo denominarono in questo modo dal fiume Olen\u00ebk in Siberia.\nPrima che questa suddivisione divenisse di uso comune, l'Olenekiano e l'Induano assieme formavano lo stadio Scitico, denominazione che \u00e8 stata in seguito abbandonata nella suddivisione ufficiale della scala dei tempi geologici.\nDefinizioni stratigrafiche e GSSP.\nLa base dell'Olenekiano \u00e8 posta alla prima comparsa di ammoniti delle specie \"Hedenstroemia\" o \"Meekoceras gracilitatis\" e dei conodonti \"Neospathodus waageni\".\nIl limite superiore \u00e8 posto in corrispondenza della comparsa dei generi ammonitici \"Japonites\", \"Paradanubites\" e \"Paracrochordiceras\" e dei conodonti \"Chiosella timorensis\".\nL'Olenekiano \u00e8 talvolta suddiviso nei due sottostadi Smithiano e Spathiano.\nGSSP.\nIl GSSP, cio\u00e8 il profilo stratigrafico ufficiale della Commissione Internazionale di Stratigrafia, non \u00e8 ancora stato definito nel 2009."}
{"id": "3190999", "revid": "1543377", "url": "https://it.wikipedia.org/wiki?curid=3190999", "title": "Francesco Villa (motociclista)", "text": "Carriera.\nSecondo di sei fratelli di una famiglia di agricoltori residenti nella localit\u00e0 Cavidole, Francesco cominci\u00f2 a lavorare nel 1955 alla Ducati a Bologna in qualit\u00e0 di meccanico all'interno del reparto corse diretto da Fabio Taglioni, ma gi\u00e0 l'anno precedente aveva partecipato anche ad alcune gare motociclistiche con moto della MI-VAL con buoni risultati, facendo il suo esordio nella gara in salita Maranello-Serramazzoni, dove arriv\u00f2 secondo in 125.\nIn breve tempo pass\u00f2 allora al ruolo di pilota della Ducati, guidando nella categoria riservata alle 100 cm\u00b3 di cilindrata, partecipando al Motogiro d'Italia e alla Milano-Taranto del 1955, in entrambe le competizioni classificandosi secondo di categoria.\nSempre nel 1955 e poi nel 1956 si aggiudic\u00f2 due titoli nazionali juniores; il primo nella classe 100 e il secondo in 125 guidando oltretutto anche tre mezzi diversi, la MV Agusta 125 Bialbero, la Ducati 125 Monoalbero e la Mondial 125 Bialbero.\nNel 1957 pass\u00f2 alla squadra FB Mondial ottenendo vari successi ma, al termine di quell'anno, la casa stessa, insieme a Gilera e Moto Guzzi firm\u00f2 il Patto di astensione e Villa ritorn\u00f2 in sede alla Ducati.\nNel 1958 fece la sua prima apparizione nelle classifiche del motomondiale grazie al terzo posto ottenuto al Gran Premio motociclistico delle Nazioni a Monza in classe 125 con una bicilindrica sperimentale, oltre ad ottenere altre affermazioni in campo nazionale. Anche nel motomondiale 1959 appare nelle classifiche della stessa classe grazie al quarto posto ottenuto nel Gran Premio motociclistico di Germania.\nNel 1960 venne incaricato dalla Ducati di effettuare una trasferta negli Stati Uniti d'America allorch\u00e9 l'importatore statunitense aveva deciso di richiamare tutte le Ducati Elite 200 vendute per un difetto alla frizione; quasi casualmente venne coinvolto in diverse gare in territorio statunitense e, grazie ai risultati acquisiti, aiut\u00f2 a diffondere in terra americana l'immagine dalla Ducati. Tornato in Italia, in coppia con Balboni, si classifica primo assoluto nella gara di resistenza della \"24 Ore del Montjuch\", in Spagna (successo che replicher\u00e0 alcuni anni dopo con la Montesa).\nIl 1961 ha segnato il ritorno di Francesco alla Mondial e con la \"vecchia\" 125 Bialbero ha conquistato il Campionato Italiano Seniores classe 125, replicando poi lo stesso successo anche nel 1962 e nel 1963. Nel 1964 ha portato al debutto la prima Mondial dotata di motore a due tempi in occasione del G.P. di Modena, dovendo per\u00f2 ritirarsi quando era in testa, per la rottura del cavo elettrico al condensatore.\nNel 1965 Francesco conquista un altro titolo nazionale sulla Mondial 2 tempi di sua costruzione e ne abbozza subito una versione aggiornata, con un motore pi\u00f9 snello e leggero, che per\u00f2 non viene avallata dai vertice Mondial che non ne avvertono la necessit\u00e0. \nQuesto esemplare, denominato \"Beccaccino\", verr\u00e0 utilizzato nel G.P. di Vallelunga dal fratello di Francesco, Walter, in forma privata, dopo aver ottenuto il permesso di partecipare dalla MV Agusta sua squadra ufficiale quell'anno. La gara, ultima prova valida per il Campionato Italiano, si risolse proprio con la vittoria di Walter.\nCon la Beccaccino Francesco partecip\u00f2 ancora ad alcune gare minori fino al febbraio del 1966, quando ad una gara sul circuito di Alicante in Spagna, si \u00e8 classificato secondo dietro alla Honda di Ralph Bryans ed \u00e8 stato notato da alcuni funzionari della Montesa presenti alla gara. \u00c8 iniziata cos\u00ec la sua collaborazione con la casa motociclistica spagnola per la realizzazione di una 125\u00a0cm\u00b3 con motore due tempi monocilindrico frontemarcia e di una 250\u00a0cm\u00b3 due tempi a due cilindri appaiati frontemarcia, entrambe con raffreddamento misto aria-acqua; queste realizzazioni verranno utilizzate dai fratelli Villa e da altri piloti in diverse competizioni di quegli anni conquistando importanti affermazioni. \nFrancesco vincer\u00e0 con la 125 a Madrid e Jerez de la Frontera, mentre Walter nel 1967 vincer\u00e0 il Campionato Italiano Seniores 125. Il 1968 ha segnato la fine dell'accordo con la Montesa (di cui mantenne il ruolo di importatore per l'Italia) e l'inizio dell'attivit\u00e0 di costruttore in proprio con la fondazione della Moto Villa; Francesco aiutato da Walter realizza una moto con motore monocilindrico 125\u00a0cm\u00b3 con valvola rotante a cilindro verticale e raffreddamento ad acqua, denominato PR e con una potenza di circa 30 CV a 11.500 giri al minuto.\nIl 1969 sar\u00e0 un anno molto importante per la neonata Moto Villa che conquista il Campionato Italiano Marche 125\u00a0cm\u00b3 Seniores mentre Francesco si piazz\u00f2 terzo nel Campionato Italiano 50\u00a0cm\u00b3 (grazie anche alla vittoria del G.P. di Modena sulla Honda 50\u00a0cm\u00b3 e il terzo posto a Riccione sulla Suzuki 50 cc) e Walter quarto nel Campionato Italiano Seniores 125. Il 1972, con la partecipazione al solo GP di Modena, segna il ritiro di Francesco Villa dalle competizioni.\nLa sua occupazione principale era ormai protesa alla realizzazione di motociclette da fuoristrada (cross e regolarit\u00e0), giacch\u00e9 il susseguirsi di continue novit\u00e0 nei regolamenti dei campionati velocit\u00e0 era divenuto insostenibile per una casa costruttrice artigianale come la Moto Villa. Francesco ha anche collaborato con la Oral Engineering di Mauro Forghieri ed \u00e8 stato motorista alla Lamborghini Engineering nella realizzazione dei motori 12 cilindri per la Formula 1.\n\u00c8 morto il 19 febbraio 2020, all'et\u00e0 di 87 anni."}
{"id": "3191003", "revid": "110157", "url": "https://it.wikipedia.org/wiki?curid=3191003", "title": "Football League One 2010-2011", "text": "La Football League One 2010-2011, conosciuta anche con il nome di Npower Football League One per motivi di sponsorizzazione, \u00e8 stato l'84\u00ba campionato inglese di calcio di terza divisione, nonch\u00e9 il 7\u00ba con la denominazione di \"League One\".\nStagione.\nNovit\u00e0.\nA causa del mancato rinnovo del contratto con la Coca Cola, il nuovo sponsor della Football League divenne la Npower, azienda britannica operante nel settore energetico.\nLe rose delle squadre partecipanti potevano essere composte al massimo da 25 tesserati, di cui almeno 10 provenienti dal settore giovanile. Nessuna restrizione, invece, per l'ingaggio dei calciatori Under-21.\nLe nuove regole finanziarie stabilirono il blocco del mercato per i club insolventi nei confronti della Football League.\nClassifica finale.\nLegenda:\nRegolamento:\nNote:\nStatistiche.\nSquadre.\nPrimati stagionali.\nSquadre\nPartite"}
{"id": "3191005", "revid": "1318658", "url": "https://it.wikipedia.org/wiki?curid=3191005", "title": "Alkersum", "text": "Alkersum \u00e8 un comune di 415 abitanti dello Schleswig-Holstein, in Germania. Si trova sull'isola di F\u00f6hr.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di F\u00f6hr-Amrum.\nLuoghi d'interesse.\nNel paese si trova il \"Museum Kunst der Westk\u00fcste\" (Museo dell'arte della costa occidentale) che contiene una piccola collezione di opere pittoriche di artisti regionali. Si ricordano le opere del norvegese Edvard Munch e dei tedeschi Emil Nolde e Max Liebermann."}
{"id": "3191008", "revid": "119180911", "url": "https://it.wikipedia.org/wiki?curid=3191008", "title": "Borgsum", "text": "Borgsum \u00e8 un comune di 362 abitanti dello Schleswig-Holstein, in Germania. Si trova sull'isola di F\u00f6hr.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di F\u00f6hr-Amrum.\nLuoghi d'interesse.\nDi notevole interesse culturale sono le rovine del forte di \"Lembecksberg\". Si tratta di una fortificazione medievale con ogni probabilit\u00e0 di origine vichinga, databile al X secolo. La fortificazione doveva essere organizzata come una motta castrale. La struttura \u00e8 caratterizzata da un grande terrapieno di forma anulare che circonda una corte interna. Il terrapieno \u00e8 alto circa 10 metri ed ha una circonferenza di 95 metri. Sul versante meridionale si ha un'apertura che funzionava da ingresso. All'esterno doveva trovarsi un fossato a protezione e al di sopra del terrapieno si innalzava una palizzata in legno. All'interno, in quella che doveva essere la corte, sono state trovate tracce di capanne. \nIl forte di Lembecksberg ha analogie con strutture simili che si ritrovano nella zona d'influenza dei vichinghi danesi.\nQuesta fortificazione, che venne eretta dai vichinghi, prende nome dal cavaliere Claus Lembeck, il governatore dell'isola quando questa faceva parte del regno danese di Valdemaro IV."}
{"id": "3191010", "revid": "1793900", "url": "https://it.wikipedia.org/wiki?curid=3191010", "title": "Circo romano di Aquileia", "text": "Il circo romano di \"Aquileia\" era un'antica struttura collegata alla vicina residenza imperiale (posizionata ad est dell'impianto), presso la quale risiedette Massimiano (a partire dal 293 fino almeno al 305), che ne ordin\u00f2 la costruzione sulla base di un progetto tetrarchico.\nStoria.\nIl circo venne edificato attorno al 293 da Massimiano, il quale, una volta divenuto \"Augusto\" d'Occidente, prefer\u00ec avere due capitali: Aquileia, pi\u00f9 ad est (utilizzata sia come porto fluviale-marittimo, sia come base militare, vista la sua vicinanza al \"limes\" dei \"Claustra Alpium Iuliarum\") e \"Mediolanum\", pi\u00f9 ad ovest. Entrambe queste due \"capitali\" furono poi dotate di una zecca, e nel caso di Aquileia a partire dal 294. Il circo era ancora attivo nel 425, quando Valentiniano III vi fece uccidere Giovanni Primicerio.\nStruttura.\nIl \"Circus\" era posizionato al di fuori dell'antico tracciato delle mura repubblicane di \"Aquileia\", nell'angolo nord-ovest della citt\u00e0. La struttura misurava 450 metri di lunghezza e 85 metri di larghezza (con 75-65 metri di larghezza dell'arena e 15-20 metri della \"cavea\"), molto simile a quella della struttura \"gemella\" di \"Mediolanum\". La distanza tra i \"carceres\" (che si trovavano nella parte nord del circo) e la balaustra centrale (o \"spina\") non \u00e8 al momento identificabile, come neppure la lunghezza dell'intera \"spina\" centrale. La capienza complessiva dell'intera struttura era molto similare a quella del circo romano di Milano. Certamente fu nell'ordine di alcune decine di migliaia di spettatori.\nArcheologia dell'antico circo.\nLa prima importante campagna di scavi inizi\u00f2 nel 1873-1876, mentre nel 1975 fu indagata l'area della \"curva\". La datazione della maggior parte delle costruzioni secondo le indagini archeologiche risalirebbe agli inizi del IV secolo."}
{"id": "3191011", "revid": "287204", "url": "https://it.wikipedia.org/wiki?curid=3191011", "title": "Dunsum", "text": "Dunsum \u00e8 un comune di 64 abitanti dello Schleswig-Holstein, in Germania. Si trova sull'isola di F\u00f6hr.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di F\u00f6hr-Amrum."}
{"id": "3191013", "revid": "200568", "url": "https://it.wikipedia.org/wiki?curid=3191013", "title": "Midlum (Schleswig-Holstein)", "text": "Midlum \u00e8 un comune di 381 abitanti dello Schleswig-Holstein, in Germania. Si trova sull'isola di F\u00f6hr.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di F\u00f6hr-Amrum."}
{"id": "3191014", "revid": "247933", "url": "https://it.wikipedia.org/wiki?curid=3191014", "title": "Midlum (F\u00f6hr)", "text": ""}
{"id": "3191018", "revid": "439868", "url": "https://it.wikipedia.org/wiki?curid=3191018", "title": "Nebel", "text": "Nebel \u00e8 un comune di 932 abitanti dello Schleswig-Holstein, in Germania. Si trova sull'isola di Amrum.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di F\u00f6hr-Amrum."}
{"id": "3191020", "revid": "686936", "url": "https://it.wikipedia.org/wiki?curid=3191020", "title": "Reggie White", "text": "Al college all'Universit\u00e0 del Tennessee, venendo premiato come All-American. Dopo avere disputato due stagioni professionistiche con i Memphis Showboats della United States Football League (USFL), fu scelto nel primo giro del Draft supplementare della National Football League del 1984 e gioc\u00f2 nella NFL per i Philadelphia Eagles, Green Bay Packers e Carolina Panthers, diventando uno dei giocatori pi\u00f9 decorati della storia della NFL.\nPremiato per due volte come miglior difensore dell'anno della NFL, convocato per 13 Pro Bowl e inserito per 12 volte nella formazione ideale della stagione All-Pro, \u00e8 al secondo posto di tutti i tempi per sack in carriera con 198,5 (dietro a Bruce Smith primo con 200). \u00c8 stato inoltre inserito nella formazione ideale del 75\u00ba anniversario della National Football League e nella formazione ideale della lega sia degli anni ottanta che degli anni novanta. Durante la sua carriera professionista, divenne altres\u00ec noto per essere un Ministro cristiano, ordinato ministro di culto evangelico, contribuendo al suo soprannome di \"Ministro della difesa\". White \u00e8 membro sia della College Football Hall of Fame che della Pro Football Hall of Fame.\nBiografia.\nWhite nacque nel 1961 a Chattanooga, nel Tennessee. Frequent\u00f2 la Howard School of Academics and Technology nella cui squadra di football gioc\u00f2 prima di entrare nel 1980 all'Universit\u00e0 del Tennessee.\nSi spos\u00f2 con Sara Copeland, dalla quale ebbe due figli: Jeremy e Jecolia.\nDurante il periodo del football professionistico, White partecip\u00f2 a due eventi di wrestling, il primo WrestleMania XI nell'aprile del 1995 assieme a Lawrence Taylor, contro Bam Bam Bigelow e, successivamente, il 18 maggio 1997 durante WCW Slamboree quando affront\u00f2 l'altro giocatore di football Steve McMichael.\nDopo il ritiro White approfond\u00ec gli studi religiosi, in particolare sulla Torah. La mattina del 26 dicembre 2004 White venne trasportato d'urgenza dalla propria casa di Cornelius al vicino ospedale di Huntersville dove se ne accert\u00f2 il decesso per un grave episodio di aritmia cardiaca probabilmente provocato dalla sarcoidosi di cui soffriva da anni. Si \u00e8 inoltre affermato che una concausa della morte sarebbe potuta essere l'apnea del sonno di cui il giocatore soffriva.\nLa tomba di Reggie White si trova al Glenwood Memorial Park di Mooresville, in Carolina del Nord.\nCarriera universitaria.\nWhite gioc\u00f2 nel college football coi Tennessee Volunteers dal 1980 al 1983. Riusc\u00ec ad entrare nel novero dei titolari sul finire della sua prima annata, in cui mise a segno 51 tackle, 2 sack e recuper\u00f2 2 fumble, oltre a bloccare un punt nella vittoria per 23-10 su Georgia Tech dove, nell'azione che ne segu\u00ec, i Vols segnarono un touchdown). Fu premiato con l'\"Andy Spiva Award\", assegnato annualmente al giocatore pi\u00f9 migliorato della squadra.\nNella sua seconda stagione, nel 1981, White totalizz\u00f2 95 tackle e guid\u00f2 la squadra con 8 sack, oltre a bloccare tre tentativi di extra point. Mise a segno 10 tackle e due sack, di cui uno che diede luogo a una safety, contro Memphis State, venendo premiato come miglior difensore dell'incontro. White ebbe otto tackle nella vittoria di Tennessee per 28-21 sui Wisconsin nel Garden State Bowl 1984, venendo premiato come miglior difensore della partita.\nRallentato da un problema cronico a una caviglia, le cifre di White calarono nella sua terza annata, terminata con 47 tackle, riuscendo tuttavia a guidare la squadra con 7 sack. La sua miglior partita della stagione la disput\u00f2 nel pareggio contro LSU, in cui termin\u00f2 con 8 tackle, un sack e ferm\u00f2 gli avversari in una situazione di quarto down. Mise a segno 8 tackle, 2 sacks e un fumble forzato nella sconfitta di Tennessee per 28-22 contro Iowa nel Peach Bowl 1982.\nDeterminato a riscattare la stagione precedente, White esplose nella sua ultima stagione nel 1983, facendo registrare 100 tackle, un record dell'istituto di 15 sack e un intercetto. Un altro primato dei Vols, che resistette fino al 2013, lo stabil\u00ec con 4 sack nella gara contro The Citadel. A fine anno fu premiato come All-American, difensore dell'anno della Southeastern Conference e fu finalista del Lombardi Award.\nCarriera professionistica.\nWhite debutt\u00f2 come professionista nel 1984 nella United States Football League, firmando un contratto con i Memphis Showboats nei quali gioc\u00f2 per due stagioni, scendendo in campo sempre come titolare in 36 partite. Durante questa esperienza collezion\u00f2 23,5 sack, 198 placcaggi, e forz\u00f2 sette fumble.\nDopo il fallimento della USFL, White venne ingaggiato dai Philadelphia Eagles (che ne detenevano i diritti per la NFL) per i quali gioc\u00f2 per otto stagioni (-) durante le quali ottenne 124 sack divenendo cos\u00ec il leader nella categoria per la squadra di Filadelfia. Stabil\u00ec inoltre il record di sack di franchigia per sack in una singola stagione (21 nel , quando venne premiato per la prima volta come difensore dell'anno della lega). White fu anche l'unico giocatore ad aver accumulato pi\u00f9 di 20 sack in sole 12 partite. Sempre nel 1987 stabil\u00ec anche il record di media di sack per partita (1,75). Nel 1991, White stabil\u00ec anche un record NFL per il maggior numero di passaggi deviati in una stagione da un defensive lineman (in seguito superato da J.J. Watt). Al termine della sua carriera con gli Eagles, White aveva fatto registrare un numero di sack superiore al totale delle partite giocate. ESPN Sportsnation lo vot\u00f2 come il pi\u00f9 grande giocatore nella storia degli Eagles.\nDivenuto nel 1993 il free agent pi\u00f9 ambito del mercato, White fin\u00ec col firmare coi Green Bay Packers, in cui milito per sei stagioni (-). Con quella firma, in quello che fu il primo anno in cui la lega adott\u00f2 il sistema dei free agent, rese anche Green Bay una destinazione pi\u00f9 desiderabile per i futuri giocatori liberi da contratti. In particolare, l'arrivo di White neg\u00f2 la percezione che Green Bay fosse una citt\u00e0 dove i giocatori afroamericani non erano i benvenuti.\nCon la squadra del Wisconsin, White mise a segno 68,5 sack, allora il massimo della storia della franchigia (superato in seguito solo da Kabeer Gbaja-Biamila e Clay Matthews). Fu proprio durante la sua militanza nei Packers che White ottenne l'unico titolo di squadra della sua carriera, vincendo il Super Bowl XXXI nel 1996 contro i New England Patriots. Green Bay raggiunse il Super Bowl anche l'anno successivo, ma fu sconfitta dai Denver Broncos. Nel 1998 White venne nominato per la seconda volta miglior difensore dell'anno della NFL, dopo avere messo a segno 16 sack.\nDopo un anno sabbatico nel 1999, White torno a giocare nel nei Carolina Panthers, squadra con cui disput\u00f2 tutte le 16 partite della stagione e in cui realizz\u00f2 5,5 sack e forz\u00f2 un fumble. Al termine della stagione, si ritir\u00f2 definitivamente dalla vita agonistica. Al 2017, White \u00e8 al secondo posto nella storia della NFL per sack in carriera con 198, dietro a Bruce Smith con 200. Da questo conteggio sono per\u00f2 esclusi i 23,5 che mise a segno durante i suoi due anni nella USFL, con cui giungerebbe a quota 221,5, nettamente il primo assoluto."}
{"id": "3191021", "revid": "20090", "url": "https://it.wikipedia.org/wiki?curid=3191021", "title": "Gavacheti", "text": ""}
{"id": "3191032", "revid": "287204", "url": "https://it.wikipedia.org/wiki?curid=3191032", "title": "Eunomo", "text": "Biografia.\nSecondo Erodoto era figlio di Polidette e padre di Carilao. Pausania lo considera invece figlio di Pritani e padre di Polidette.\nLa tradizione lo considera fratello o, pi\u00f9 frequentemente, padre di Licurgo Probabilmente si tratta di un personaggio immaginario, nato come ipostasi dell'eunomia attribuita a Licurgo.\nIl suo regno sarebbe stato interamente pacifico."}
{"id": "3191033", "revid": "729019", "url": "https://it.wikipedia.org/wiki?curid=3191033", "title": "Nordstrand", "text": "Nordstrand (nella variante locale del frisone: \"Noordstr\u00f6\u00f6n\") \u00e8 una delle isole Frisone Settentrionali sulla costa tedesca del Mare del Nord. L'isola fa parte del distretto della Frisia Settentrionale nel Bundesland (stato federale) dello Schleswig-Holstein. Copre un'area di e conta una popolazione di circa persone.\nTra 1906 e 1907 Nordstrand fu collegata alla terraferma mediante una diga a fior d'acqua di circa 2,6 chilometri di lunghezza a scopo di protezione del litorale. Il passaggio era pedonabile in condizioni di bassa marea. \nNel 1933 iniziarono i lavori di ampliamento della diga di Nordstrand che venne rinforzata realizzando una strada lunga circa 4,3 chilometri, compresi gli innesti, collegando stabilmente la spiaggia nord con il continente a partire dal 1936. "}
{"id": "3191041", "revid": "729019", "url": "https://it.wikipedia.org/wiki?curid=3191041", "title": "Mellum", "text": "Mellum \u00e8 una delle isole Frisone Orientali sulla costa tedesca del Mare del Nord. L'isola fa parte del Bundesland (stato federale) della Bassa Sassonia. Copre un'area di 3 km\u00b2."}
{"id": "3191046", "revid": "210951", "url": "https://it.wikipedia.org/wiki?curid=3191046", "title": "Macalda Scaletta", "text": ""}
{"id": "3191051", "revid": "155634", "url": "https://it.wikipedia.org/wiki?curid=3191051", "title": "Serie A 1982-1983 (pallamano maschile)", "text": "La Serie A 1982-1983 \u00e8 stata la 14\u00aa edizione del torneo di primo livello del campionato italiano di pallamano maschile.\nEsso venne organizzato dalla Federazione Italiana Giuoco Handball.\nIl torneo fu vinto dalla Pallamano Trieste per la 6\u00aa volta nella sua storia.\nA retrocedere in serie B furono la Pallamano Follonica, la Pallamano Reggio Emilia e i'Handball Club Neapolis.\nFormula.\nRispetto alla stagione precedente venne rivista completamente la formula del campionato; infatti per la prima volta furono disputati, dopo la stagione regolare tra le dodici squadre partecipanti, i play off scudetto.\nI 12 club furono ripartiti in base al loro piazzamento come segue:"}
{"id": "3191068", "revid": "287204", "url": "https://it.wikipedia.org/wiki?curid=3191068", "title": "Carilao", "text": "Biografia.\nDetto anche Carillo (), secondo Erodoto Carilao era figlio di Eunomo, mentre Pausania e Plutarco lo considerano figlio di Polidette. Le fonti sono in ogni caso concordi nel considerarlo padre di Nicandro.\nSecondo Plutarco sarebbe divenuto re alla nascita, succedendo al padre Polidette di cui era figlio postumo. Il suo tutore e reggente sarebbe stato lo zio Licurgo, il mitico legislatore di Sparta.\nDurante il suo regno sarebbero iniziate le ostilit\u00e0 con Argo e con Tegea. Carilao avrebbe infatti invaso l'Argolide e guidato una spedizione contro Tegea.\nPlutarco lo descrive con un'indole estremamente buona e mite, tanto da testimoniare che il suo collega Archelao un giorno disse a dei concittadini che ne stavano tessendo l'elogio:\nAlla sua morte, il trono euripontide pass\u00f2 al figlio Nicandro."}
{"id": "3191070", "revid": "901389", "url": "https://it.wikipedia.org/wiki?curid=3191070", "title": "Dualit\u00e0 (matematica)", "text": "In matematica il tema della dualit\u00e0 \u00e8 importante e pervasivo,\nma non vi \u00e8 una definizione universalmente accettata in grado di unificare\ntutte le sue accezioni. \nIn linea generale si pu\u00f2 dire che una dualit\u00e0 \u00e8 una endofunzione che agisce su\nuna teoria matematica, da intendersi come un sistema logicamente coerente di definizioni,\nteoremi e strutture, in modo da trasformare tali componenti in altre definizioni, teoremi \ne strutture. \nIn gran parte dei casi una dualit\u00e0 consiste in una involuzione, ma non sempre. Si possono quindi distinguere le dualit\u00e0 involutorie dalle non involutorie. Nel seguito di questo articolo, dato che esaminiamo soprattutto le involutorie, le chiameremo semplicemente dualit\u00e0. \nNei casi pi\u00f9 semplicemente definiti una dualit\u00e0 \u00e8 una involuzione entro un insieme di formule (ad esempio entro l'insieme delle uguaglianze per i sottoinsiemi di un insieme ambiente) o entro un insieme di strutture (ad esempio l'insieme dei poliedri convessi). \nIl trasformato \"B\" di una nozione \"A\" da parte di una dualit\u00e0 involutoria d, \"B\":=d(\"A\"), si dice duale di \"A\"; per il carattere involutorio della endofunzione d(d(\"A\")) = \"A\". In taluni contesti una tale nozione \"A\" viene detta primale della \"B\". \nUna nozione che coincide con la propria duale viene detta autoduale: ad esempio sono autoduali l'operazione della complementazione dei sottoinsiemi di un dato insieme e la classe dei tetraedri rispetto alla trasformazione di un poliedro nel suo duale.\nL'importanza di una dualit\u00e0 entro una teoria riguarda il fatto che facendo riferimento ad essa la teoria stessa pu\u00f2 essere sviluppata pi\u00f9 economicamente (si possono risparmiare dimostrazioni di teoremi duali) e pu\u00f2 essere esposta pi\u00f9 organicamente.\nDualit\u00e0 per inversione di un ordine.\nUn'ampia gamma di dualit\u00e0 riguarda insiemi ordinati e si basa sul passaggio da un ordine originario al suo inverso.\nLa dualit\u00e0 per la teoria generale degli insiemi ordinati si pu\u00f2 definire come l'involuzione che ad un poset formula_1 fa corrispondere come suo duale il poset formula_2 nel quale la relazione formula_3 \u00e8 definita come l'insieme delle coppie riflesse di quelle che costituiscono formula_4. Per questa dualit\u00e0 si scambiano tra di loro le relazioni \nformula_5 e formula_6, le nozioni di maggiorante e minorante, le nozioni di supremo e di infimo, le nozioni di massimo e minimo, le nozioni di ideale e di filtro. Una relazione autoduale \u00e8 la non confrontabilit\u00e0 tra elementi dell'insieme sostegno formula_7. \nEsaminiamo ora le caratteristiche di questo genere di dualit\u00e0 in casi specifici di insiemi ordinati.\nMolti situazioni concrete sono schematizzate da digrafi ordinati per i quali pu\u00f2 essere utile individuare la dualit\u00e0 per inversione dell'ordine. Un tale digrafo riguarda l'insieme degli uomini collegati dalla relazione \"discendente di\" e questa per dualit\u00e0 diventa la \"ascendente di\". \nL'insieme degli interi positivi risulta ordinato dalla relazione di divisibilit\u00e0; per dualit\u00e0 questa diviene la relazione \"essere multiplo di\".\nDi notevole importanza \u00e8 la dualit\u00e0 per i sottoinsiemi di un dato insieme \"S\" \nderivante dallo scambio fra le relazioni formula_8 formula_9. Questa involuzione si pu\u00f2 far discendere dalla \ntrasformazione di un sottoinsieme formula_10 nel suo complementare\nformula_11.\nAlla precedente \"dualit\u00e0 insiemistica\" si riconducono varie dualit\u00e0 di particolari collezioni di sottoinsiemi di un insieme dato. \nIn topologia generale si ha la dualit\u00e0 per uno spazio topologico basata sullo scambio per passaggio al complementare fra i suoi insiemi aperti ed i suoi insiemi chiusi.\nIn teoria delle matroidi la complementazione fa passare dagli insiemi indipendenti di una data matroide \"M\" agli insiemi indipendenti di una matroide chiamata duale della \"M\"."}
{"id": "3191072", "revid": "729019", "url": "https://it.wikipedia.org/wiki?curid=3191072", "title": "Vittoria Ronchey", "text": "Moglie del giornalista e scrittore Alberto Ronchey e madre della bizantinista Silvia, Vittoria Ronchey, insegnante per decenni di Storia e Filosofia nel Licei, \u00e8 autrice di romanzi e saggi, tra i quali, il noto \"Figlioli miei, marxisti immaginari\", sottotitolo \"Morte e trasfigurazione del professore\", sui ragazzi e il mondo della scuola negli anni del \"Sessantotto\".\nHa tradotto il romanzo \"La piccola Fadette\" della scrittrice francese George Sand.\nNel 1992, per il romanzo \"1944\", \u00e8 stata inserita nella cinquina dei finalisti del Premio Strega.\nNel 1996 ha vinto il Premio Hemingway Lignano Sabbiadoro, sezione Narrativa, per \"La fontana di Bachcisaray\"."}
{"id": "3191073", "revid": "2022787", "url": "https://it.wikipedia.org/wiki?curid=3191073", "title": "Comunit\u00e0 Rotaliana-K\u00f6nigsberg", "text": "La Comunit\u00e0 Rotaliana-K\u00f6nigsberg (C13) \u00e8 una comunit\u00e0 di valle della Provincia autonoma di Trento.\nStoria.\n\u00c8 stata istituita con la legge provinciale n\u00b03 del 16 giugno 2006 ed era composta inizialmente da 8 comuni, prima facenti parte del comprensorio Valle dell'Adige.\nNel 2019 il comune di Terre d'Adige nato dalla fusione dei comuni di Zambana e Nave San Rocco \u00e8 entrato a far parte della Comunit\u00e0 Rotaliana-K\u00f6nigsberg che cont\u00f2 sette comuni.\nNel 2020 il comune di Faedo viene annesso al comune di San Michele all'Adige, la Comunit\u00e0 Rotaliana-K\u00f6nigsberg conta da allora sei comuni.\nGeografia fisica.\nLa comunit\u00e0 rotaliana confina ad est con la Comunit\u00e0 della Valle di Cembra (5), a nord con la Provincia autonoma di Bolzano, ad ovest con la Comunit\u00e0 della Val di Non (6) e con la Comunit\u00e0 della Paganella (14) e a sud con la Comunit\u00e0 della Valle dei Laghi (16) e con il Territorio della Val d'Adige (15).\nComuni appartenenti.\nIl comune di Giovo \u00e8 storicamente legato alla zona Rotaliana-K\u00f6nigsberg (\"Comitatus Zovi et Faedi\"), ma fa parte della Comunit\u00e0 della Valle di Cembra."}
{"id": "3191082", "revid": "1987609", "url": "https://it.wikipedia.org/wiki?curid=3191082", "title": "Nieblum", "text": "Nieblum \u00e8 un comune di 630 abitanti dello Schleswig-Holstein, in Germania. Si trova sull'isola di F\u00f6hr.\nAppartiene al circondario (\"Kreis\") della Frisia Settentrionale (targa FN) ed \u00e8 parte della comunit\u00e0 amministrativa (\"Amt\") di F\u00f6hr-Amrum.\nGeografia.\nIl villaggio di Nieblum si trova nella parte meridionale nella met\u00e0 circa dell'isola di F\u00f6hr. Dal 1970 il vicino villaggio di Goting fa parte della circoscrizione amministrativa di Nieblum.\nStoria.\nIl centro storico di Nieblum \u00e8 costituito da molte tipiche case frisoni in mattoni con tetti di paglia, in passato appartenenti a capitani di nave e marinari che fecero fortuna con la caccia alle balene fra il XVI e il XVIII secolo. Il centro storico si sviluppa intorno la chiesa di San Giovanni del XIII secolo."}
{"id": "3191083", "revid": "125224216", "url": "https://it.wikipedia.org/wiki?curid=3191083", "title": "Handball Scafati", "text": "La Handball Scafati \u00e8 stata una societ\u00e0 di pallamano di Scafati (SA).\nStoria.\nLa societ\u00e0 ha partecipato a 6 campionati di Serie A (dal 1982 al 1988) vincendo uno scudetto nella stagione 1983-84 ed arrivando seconda nella stagione 1985-86. Inoltre ha partecipato alla Coppa Dei Campioni 1984-1985 dove \u00e8 stata eliminata al primo turno dai francesi del lo SMUC Marsiglia. Nella stagione 1985-86 ha preso parte anche alla IHF Cup (la seconda competizione europea di pallamano) dove dopo aver battuto al primo turno gli israeliani del Maccabi Petah Tikva \u00e8 stata eliminata dai danesi del Virum.\nHa militato per l'ultima volta nella sua storia nella stagione 2016-2017 in Serie B."}
{"id": "3191085", "revid": "110157", "url": "https://it.wikipedia.org/wiki?curid=3191085", "title": "Norddorf", "text": "Norddorf \u00e8 un comune di 626 abitanti dello Schleswig-Holstein, in Germania. Si trova nella parte settentrionale dell'isola di Amrum.\nAppartiene al circondario (\"Kreis\") della Frisia Settentrionale (targa FN) ed \u00e8 parte della comunit\u00e0 amministrativa (\"Amt\") di F\u00f6hr-Amrum."}
{"id": "3191086", "revid": "287204", "url": "https://it.wikipedia.org/wiki?curid=3191086", "title": "Oevenum", "text": "Oevenum \u00e8 un comune di 478 abitanti dello Schleswig-Holstein, in Germania. Si trova sull'isola di F\u00f6hr.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di F\u00f6hr-Amrum."}
{"id": "3191087", "revid": "767487", "url": "https://it.wikipedia.org/wiki?curid=3191087", "title": "Oldsum", "text": "Oldsum \u00e8 un comune di 553 abitanti dello Schleswig-Holstein, in Germania. Si trova sull'isola di F\u00f6hr.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di F\u00f6hr-Amrum."}
{"id": "3191088", "revid": "1987609", "url": "https://it.wikipedia.org/wiki?curid=3191088", "title": "S\u00fcderende", "text": "S\u00fcderende \u00e8 un comune di 178 abitanti dello Schleswig-Holstein, in Germania. Si trova sull'isola di F\u00f6hr.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di F\u00f6hr-Amrum.\nQui, come in gran parte dell'area occidentale di F\u00f6hr viene parlato il fering, una variante locale della lingua frisone.\nLuoghi d'interesse.\nNel paese di S\u00fcderende sorge la chiesa di San Lorenzo (in tedesco \"St. Laurentii\") del XII secolo. L'edificio \u00e8 in mattoni e in parte in pietre, tipico esempio del Gotico baltico. All'interno ci sono affreschi rinascimentali. La chiesa \u00e8 circondata dal cimitero, caratterizzato dalle cosiddette \"tombe parlanti\", dove sulla stele \u00e8 riassunta la vita del defunto. Spesso si tratta di tombe risalenti al XVII secolo, appartenenti a marinai e capitani attivi durante la caccia alle balene."}
{"id": "3191089", "revid": "1987609", "url": "https://it.wikipedia.org/wiki?curid=3191089", "title": "Utersum", "text": "Utersum \u00e8 un comune di 424 abitanti dello Schleswig-Holstein, in Germania. Si trova sull'isola di F\u00f6hr.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di F\u00f6hr-Amrum.\nStoria.\nL'area in cui sorge Utersum presenta tracce antiche della presenza umana che risalgono all'Et\u00e0 del Bronzo. Infatti poco prima della costa si trovano\n3 tumuli, i cosiddetti \"Triibergem\", ed un po' pi\u00f9 distante, presso l'argine, una tomba megalitica, quella di \"Sunberig\"."}
{"id": "3191091", "revid": "287204", "url": "https://it.wikipedia.org/wiki?curid=3191091", "title": "Witsum", "text": "Witsum \u00e8 un comune di 49 abitanti dello Schleswig-Holstein, in Germania. Si trova sull'isola di F\u00f6hr.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di F\u00f6hr-Amrum."}
{"id": "3191096", "revid": "21880", "url": "https://it.wikipedia.org/wiki?curid=3191096", "title": "Symmetrocapuloidea", "text": ""}
{"id": "3191097", "revid": "110157", "url": "https://it.wikipedia.org/wiki?curid=3191097", "title": "Wittd\u00fcn", "text": "Wittd\u00fcn \u00e8 un comune di 718 abitanti dello Schleswig-Holstein, in Germania. Si trova nella parte meridionale dell'isola di Amrum.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di F\u00f6hr-Amrum."}
{"id": "3191098", "revid": "110157", "url": "https://it.wikipedia.org/wiki?curid=3191098", "title": "Wrixum", "text": "Wrixum \u00e8 un comune di 688 abitanti dello Schleswig-Holstein, in Germania. Si trova sull'isola di F\u00f6hr.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di F\u00f6hr-Amrum."}
{"id": "3191105", "revid": "2519", "url": "https://it.wikipedia.org/wiki?curid=3191105", "title": "Bredstedt", "text": "Bredstedt (in danese \"Bredsted\", in frisone settentrionale \"Br\u00e4ist\", in basso-tedesco \"Breedsteed\", in jutlandico meridionale \"Br\u00e4jst\") \u00e8 una citt\u00e0 di 4.937 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di Mittleres Nordfriesland."}
{"id": "3191106", "revid": "110157", "url": "https://it.wikipedia.org/wiki?curid=3191106", "title": "Struckum", "text": "Struckum \u00e8 un comune di 980 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di Mittleres Nordfriesland."}
{"id": "3191109", "revid": "110157", "url": "https://it.wikipedia.org/wiki?curid=3191109", "title": "Bordelum", "text": "Bordelum \u00e8 un comune di 2002 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di Mittleres Nordfriesland."}
{"id": "3191111", "revid": "112606502", "url": "https://it.wikipedia.org/wiki?curid=3191111", "title": "Ahrensh\u00f6ft", "text": "Ahrensh\u00f6ft \u00e8 un comune di 524 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di Mittleres Nordfriesland."}
{"id": "3191113", "revid": "110157", "url": "https://it.wikipedia.org/wiki?curid=3191113", "title": "Serie A2 2010-2011 (pallanuoto maschile)", "text": "La Serie A2 2010-2011 \u00e8 stata la 27\u00aa edizione di questo torneo, che dal 1985 rappresenta il secondo livello del campionato italiano maschile di pallanuoto.\nLa stagione regolare \u00e8 cominciata il 27 novembre 2010 per poi concludersi il 21 maggio 2011, dopodich\u00e9 sono iniziate le fasi di Play-off e Play-out.\nDue delle neopromosse, Payton Bari e Promogest Quartu, hanno fatto il loro esordio assoluto nella categoria.\nLe finali Play-off hanno premiato l'Acquachiara, che ha conquistato la promozione in A1 per la prima volta nella sua storia, e il Catania."}
{"id": "3191114", "revid": "767487", "url": "https://it.wikipedia.org/wiki?curid=3191114", "title": "Otto Hardwick", "text": "Biografia.\nNativo di Washingtom, Hardwick aveva cominciato a suonando il basso, passando poi al C-melody sax e infine al sax contralto, ma nei suoi primi tempi con l'orchestra di Ellington comparve anche sporadicamente al clarinetto e al violino, oltre che al basso e agli altri sassofoni. Amico d'infanzia di Ellington Hardwick era gi\u00e0 nella prima formazione di Ellington (1919). In seguito, Hardwick lavor\u00f2 anche con il banjoista Elmer Snowden al Murray's Casino.\nNel 1923, sotto la direzione di Snowden, Ellington, Hardwick, il trombettista Arthur Whetsol, e il batterista Sonny Greer si trasferirono a New York sotto il nome di \"The Washingtonians\". Dopo che un disaccordo finanziario con Snowden facesse s\u00ec che quest'ultimo uscisse dal gruppo, Duke Ellington divenne il nuovo direttore. Dopo quest'episodio la fama del gruppo continu\u00f2 a crescere, con un ingaggio al Kentucky Club (vicino a Times Square) dove conobbero Irving Mills, che sarebbe diventato il produttore di Ellington.\nHardwick, che era considerato uno dei buontemponi del gruppo originale, abbandon\u00f2 l'orchestra nel 1928 per andare in Europa, dove suon\u00f2 con Noble Sissle, Sidney Bechet e l'orchestra di Nekka Shaw, fondando anche un proprio gruppo prima di tornare a New York nel 1929.\nDopo un breve incarico con Chick Webb (1929), Hardwick diresse un proprio gruppo, con Chu Berry e Fats Waller, all'Hot Feet Club(1930) e allo Small's Paradise. Questo era un ottimo gruppo che si dice abbia battuto anche l'orchestra di Ellington nel corso di un confronto. Dopo un breve ingaggio con Elmer Snowden, Hardwick torn\u00f2 con Ellington nel 1932.\nJames Lincoln Collier nella sua biografia di Duke Ellington sostiene che i brani \u201cIn a Sentimental Mood\u201d, \u201cSophisticated Lady\u201d (con Lawrence Brown), e \u201cPrelude to a Kiss\u201d provengano da adattamenti di melodie di Hardwick. Come si sa, molte composizioni di Ellington prendevano spunto da temi composti da membri dell'orchestra.\nHardwick, che aveva un suono dolce e cremoso, fu il primo contralto in quasi tutti i pezzi di Ellington tra il 1932 e il 1946, tranne per i pochi pezzi in cui Duke richiedeva il suono pi\u00f9 asciutto di Hodges. La situazione era rovesciata per quello che riguardava gli assoli, che erano quasi tutti assegnati a Johnny Hodges. Tra i pezzi in cui Hardwick era il solista, i pi\u00f9 famosi erano \"Black And Tan Fantasy\", In a Sentimental Mood e Sophisticated Lady. Dopo l'abbandono di Hardwick's (e la sua sostituzione con Russell Procope) Hodges si afferm\u00f2 rapidamente sia come primo contralto sia come solista principale per lo strumento.\nHardwick rimase con Ellington fino al maggio del 1946, quando disaccordi in cui era implicata la ragazza di Hardwick fecero s\u00ec che abbandonasse l'orchestra. Hardwick lavor\u00f2 come freelance ancora un paio d'anni, per poi ritirarsi dal mondo della musica."}
{"id": "3191116", "revid": "287204", "url": "https://it.wikipedia.org/wiki?curid=3191116", "title": "Almdorf", "text": "Almdorf \u00e8 un comune di 547 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di Mittleres Nordfriesland."}
{"id": "3191117", "revid": "1700", "url": "https://it.wikipedia.org/wiki?curid=3191117", "title": "Toby Hardwick", "text": ""}
{"id": "3191121", "revid": "287204", "url": "https://it.wikipedia.org/wiki?curid=3191121", "title": "Bargum", "text": "Bargum \u00e8 un comune di 595 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di Mittleres Nordfriesland."}
{"id": "3191124", "revid": "110157", "url": "https://it.wikipedia.org/wiki?curid=3191124", "title": "Bohmstedt", "text": "Bohmstedt \u00e8 un comune di 718 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di Mittleres Nordfriesland."}
{"id": "3191128", "revid": "110157", "url": "https://it.wikipedia.org/wiki?curid=3191128", "title": "Breklum", "text": "Breklum \u00e8 un comune di 2.311 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di Mittleres Nordfriesland."}
{"id": "3191130", "revid": "1573940", "url": "https://it.wikipedia.org/wiki?curid=3191130", "title": "Neritopsina", "text": "Neritopsina era un taxon considerato come ordine di molluschi gasteropodi nella classificazione originaria di questa classe di Ponder &amp; Lindberg (1997).. Nella classificazione pi\u00f9 recente dei gasteropodi di Bouchet &amp; Rocroi rivista nel 2017, il taxon \u00e8 considerato non pi\u00f9 valido.\nTassonomia.\nComprende le seguenti famiglie:\nCollegamenti esterni.\nhttps://web.archive.org/web/20100201060636/http://zipcodezoo.com/Key/Animalia/Neritopsina_Order.asp"}
{"id": "3191132", "revid": "110157", "url": "https://it.wikipedia.org/wiki?curid=3191132", "title": "Drelsdorf", "text": "Drelsdorf \u00e8 un comune di 1.290 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di Mittleres Nordfriesland."}
{"id": "3191135", "revid": "110157", "url": "https://it.wikipedia.org/wiki?curid=3191135", "title": "Langenhorn", "text": "Langenhorn \u00e8 un comune di 3.075 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di Mittleres Nordfriesland."}
{"id": "3191136", "revid": "71814", "url": "https://it.wikipedia.org/wiki?curid=3191136", "title": "Sostituzione fedecommissaria", "text": ""}
{"id": "3191137", "revid": "1700", "url": "https://it.wikipedia.org/wiki?curid=3191137", "title": "Otto Hardwicke", "text": ""}
{"id": "3191139", "revid": "110157", "url": "https://it.wikipedia.org/wiki?curid=3191139", "title": "Mildstedt", "text": "Mildstedt \u00e8 un comune di 3.807 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di Nordsee-Treene."}
{"id": "3191153", "revid": "585241", "url": "https://it.wikipedia.org/wiki?curid=3191153", "title": "Santuario di Santa Maria Mater Domini", "text": "Il santuario di Santa Maria Mater Domini si trova a Fraine, in provincia di Chieti, presso localit\u00e0 Bosco delle Vicenne.\nStoria.\nIl complesso nacque con l'erezione di un impianto monastico accanto alla chiesetta dell'Apparizione, di fondazione benedettina. Esso infatti \u00e8 documentato nel 1056 sotto la sovrintendenza dell'abate Alberto di Cassino. Nel 1324-25 pass\u00f2 sotto l'abate di Sant'Angelo di Cornaclano di Fresagrandinaria, per poi essere affidata con una bolla dell'arcivescovo di Chieti al marchese Caracciolo di Bucchianico. Nel 1856 venne aggiunto un ampliamento sulla struttura romanica. Tra il 1950 e il 1960 furono operati massicci lavori di ristrutturazione con l'abbattimento del soffitto, la costruzione di un nuovo tetto e la realizzazione di un intonaco in cemento tinteggiato ai muri perimetrali, alterandone l'aspetto originale. Con il sostegno economico dei fedeli di Fraine e dei compaesani in Italia e nel mondo (principalmente nello stato americano del New Jersey), in santuario venne restaurato sotto la direzione degli architetti Fernando Colonna e Marisa Iannone e riportato all'antica struttura dell'XI secolo, con il tetto in legno a capriate, le pareti, il pavimento e l'altare in pietra originaria. Venne poi realizzato un piccolo monastero benedettino con due campanili a vela, una scalinata e una foresteria.\nL'apparizione.\nL'evento miracoloso commemorato dal santuario avvenne intorno all'anno 1000, quando una giovane pastorella povera e sordomuta dalla nascita si trovava in questo luogo al pascolo con il suo gregge. Un giorno la sua attenzione fu attirata da un bagliore presso una quercia, da cui proveniva inoltre una strana voce. Accorsa alla pianta, vi trov\u00f2 una Signora vestita di bianco con in braccio un Bambino. La Vergine rassicurandola la invit\u00f2 a chiamare i genitori, i quali, non riconoscendola mentre gridava, non furono distolti dal loro lavoro nei campi. La fanciulla allora torn\u00f2 dalla Vergine, che le disse di tornare da loro, farsi riconoscere e condurli da lei. Una volta raggiunti, essi la seguirono. Giunti alla quercia anche i genitori furono sorpresi nel vedere la Madonna, la quale annunci\u00f2 loro di essere Maria, la madre del Signore. Continu\u00f2 dicendo di andare dal parroco del paese, mostrargli la bambina e riferirgli di costruire in quel luogo una cappella, dove i devoti si possano recare a pregare. I genitori, una volta giunti dal parroco di Fraine adempirono a ci\u00f2 che gli aveva chiesto la Madre del Signore. L'evento \u00e8 ricordato da una festa che ha luogo tutti gli anni il 31 maggio."}
{"id": "3191155", "revid": "547034", "url": "https://it.wikipedia.org/wiki?curid=3191155", "title": "Umbra krameri", "text": "Umbra krameri, conosciuta comunemente come umbra europea, \u00e8 un piccolo pesce d'acqua dolce appartenente alla famiglia Umbridae.\nDistribuzione e habitat.\nQuesta specie \u00e8 diffusa nelle acque dolci fredde del bacino idrografico del Danubio, da Vienna fino alla foce (Europa centro-orientale). Nel corso del XX secolo \u00e8 stata introdotta in altri paesi europei (Germania, Gran Bretagna e Polonia) con risultati d'acclimatazione non accertati da studi. Abita acque lente e basse (stagni, paludi, canali e ruscelli) densamente vegetate.\nDescrizione.\n\"Umbra krameri\" presenta un corpo allungato ma robusto, dai profili dorsale e ventrale arrotondati, e un peduncolo caudale pi\u00f9 snello. Le pinne robuste e arrotondate.La livrea \u00e8 bruna, pi\u00f9 scura sul dorso e chiara al ventre. Una linea chiara orizzontale attraversa i fianchi, mentre chiazze e linee sottili scure decorano il corpo. Le pinne, trasparenti, presentano linee orizzontali di puntini bruni. Raggiunge una lunghezza massima di 17\u00a0cm, ma comunemente ha taglie pi\u00f9 piccole.\nRiproduzione.\nLa fecondazione \u00e8 esterna ed avviene tra febbraio ed aprile: la femmina custodisce uova e nidiata.\nAlimentazione.\nSi nutre prevalentemente di larve d'insetti e crostacei e di piccoli invertebrati.\nPericoli.\nQuesta specie \u00e8 minacciata dalla distruzione dell'habitat originario a causa dell'agricoltura e dell'imbrigliamento degli argini dei corsi d'acqua, nonch\u00e9 dai cambiamenti chimici dovuti allo sversamento di sostanze inquinanti nei fiumi.\nAcquariofilia.\n\"U. krameri\" \u00e8 allevata dagli appassionati dell'acquario d'acqua fredda."}
{"id": "3191166", "revid": "767487", "url": "https://it.wikipedia.org/wiki?curid=3191166", "title": "The Golden Louis", "text": "The Golden Louis \u00e8 un cortometraggio muto del 1909 diretto da David W. Griffith che ne firma anche la sceneggiatura.\nTrama.\nUn signore che passa, lascia cadere una moneta d'oro nella scarpa di una ragazza senza dimora che sta dormendo. Un giocatore, convinto di avere una combinazione vincente, prende il denaro che va a puntare al gioco, vincendo una fortuna. Quando per\u00f2 torna per restituire il denaro alla ragazza, non riesce pi\u00f9 a trovarla.\nProduzione.\nIl film fu prodotto dall'American Mutoscope &amp; Biograph. Venne girato a Bleecker Street a Manhattan.\nDistribuzione.\nIl copyright del film, richiesto dall'American Mutoscope and Biograph Co., fu registrato il 17 febbraio 1909 con il numero H123059.\nDistribuito dall'American Mutoscope &amp; Biograph, il film usc\u00ec il 22 febbraio 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Biograph, diretto da Griffith, \"The Politician's Love Story\".\nCopia della pellicola (un positivo in 35\u00a0mm) \u00e8 conservata negli archivi della Library of Congress.\nIl film \u00e8 distribuito in video dalla Grapevine Video."}
{"id": "3191167", "revid": "486946", "url": "https://it.wikipedia.org/wiki?curid=3191167", "title": "Glitazoni", "text": ""}
{"id": "3191168", "revid": "767487", "url": "https://it.wikipedia.org/wiki?curid=3191168", "title": "Jo\u00e3o Domingos Pinto", "text": ""}
{"id": "3191174", "revid": "986213", "url": "https://it.wikipedia.org/wiki?curid=3191174", "title": "Filippina di Brandeburgo-Schwedt", "text": "Biografia.\nGiovinezza.\nFilippina inizialmente crebbe a Schwedt liberamente e senza molte restrizioni. Dopo la morte della madre, s'assunse il compito di supervisionarne l'educazione, su sua esplicita richiesta, lo zio materno, Federico il Grande affidandola ad una delle sue sorelle, Luisa. Sino alla sua morte Federico dimostr\u00f2 interesse verso la nipote.\nDapprima diversi progetti matrimoniali concernenti Filippina fallirono, in particolare con il cugino Gustavo III di Svezia: la madre del principe ereditario, la regina Luisa Ulrica di Prussia era la sorella pi\u00f9 legata alla madre di Filippina, Sofia Dorotea, ed avrebbe perci\u00f2 fortemente desiderato quest'unione, alla quale tuttavia si oppose il Partito dei Cappelli svedese. La regina progett\u00f2 allora di dare in moglie la nipote al suo secondogenito, il principe Carlo, ma Gustavo decise che il fratello avrebbe dovuto sposare la principessa Carlotta di Holstein-Oldenburg.\nAlla fine del 1772 il re organizz\u00f2 infine, d'accordo con Filippina, un matrimonio politico con il langravio Federico II d'Assia-Kassel (1720-1785), che cos\u00ec sperava di avere dalla Prussia un maggiore appoggio per le sue mire. Filippina era di 25 anni pi\u00f9 giovane del futuro marito, al tempo delle nozze. Per motivi medici ebbe il permesso, per non incorrere mai in pericoli legati al parto, di non rimanere incinta.\nLangravia consorte di Assia-Kassel.\nA Kassel Filippina condusse una vita in gran parte indipendente dal consorte, creando una propria corte, la cosiddetta \"Giovane corte\". Facevano parte di questa, ad esempio, il filosofo Adolph Freiherr Knigge, il giramondo e poliedrico Georg Forster ed il futuro statista del W\u00fcrttemberg Georg Ernst Levin von Wintzingerode. Da quest'ultimo la langravia ebbe nel 1777 un figlio, che partor\u00ec di nascosto a M\u00f6mpelgard, residenza di sua sorella Federica e che venne chiamato Georg Philippson.\nLa langravia comp\u00ec una serie di viaggi in Francia ed in Germania, e venne celebrata come una delle pi\u00f9 belle principesse d'Europa.\nNel 1782 Filippina organizz\u00f2 la riconciliazione tra il marito ed i figli da lui avuti dal suo primo matrimonio, che egli non aveva pi\u00f9 visto fin dal 1754, anno della sua separazione dalla prima moglie, la principessa Maria di Hannover.\nLangravia vedova.\nDivenuta vedova nel 1785, Filippina scelse quale reisdenza vedovile la citt\u00e0 di Hanau. Ebbe discussioni all'inizio aspre con il figliastro Guglielmo e cre\u00f2 complicazioni diplomatiche tra l'Assia-Kassel, la Prussia e la Russia.\nGeorg Ernst Levin von Wintzingerode venne nominato sovrintendente della sua corte, ed ella ottenne il suo innalzamento al rango di conte imperiale nel 1794. Dopo la morte della prima moglie di von Wintzingerode, avvenuta in quello stesso anno, i due si unirono in un matrimonio morganatico. Nel 1792, decise di abbandonare la sua dimora contro il volere di Guglielmo per trasferirsi definitivamente a Berlino, a causa della conquista di Magonza da parte delle truppe rivoluzionarie francesi, e dopo aver trascorso pochi mesi con il marito nel castello di Bodenstein, residenza avita della famiglia von Wintzingerode, nella regione di Eichsfeld.\nA Berlino Filippina visse in un primo momento con la sorella Luisa nello Schloss Bellevue, poi si trasfer\u00ec in un grande palazzo, situato nella Behrenstra\u00dfe 66 che suo cugino, il re Federico Guglielmo II le don\u00f2 nel 1795. Il suo secondo marito le pagava le spese e Filippina stabil\u00ec a Berlino una corte in miniatura. Gi\u00e0 nel 1796 ella si fece raggiungere dal marito nel palazzo, nominandolo suo unico erede nel 1798. Dal 1788 la casata di Brandeburgo-Schwedt s'era estinta in linea maschile, cosicch\u00e9 Filippina, insieme alle sue sorelle ed alle due cugine Luisa e Federica Carlotta era erede dei beni allodiali della sua famiglia. Di tali beni un quinto fin\u00ec cos\u00ec per essere attribuito a von Wintzingerode.\nFilippina mor\u00ec nel 1800, a causa di un ictus, ed il marito la fece seppellire nella cripta del Duomo di Berlino. Il suo sarcofago \u00e8 stato restaurato e pu\u00f2 essere visto nella cripta degli Hohenzollern."}
{"id": "3191177", "revid": "438678", "url": "https://it.wikipedia.org/wiki?curid=3191177", "title": "Sex appeal", "text": ""}
{"id": "3191179", "revid": "767487", "url": "https://it.wikipedia.org/wiki?curid=3191179", "title": "Lanugo", "text": "Il lanugo \u00e8 una fine peluria che ricopre il feto, si sviluppa a partire dal quinto mese e cade in genere fra il settimo e l'ottavo mese di gravidanza. In alcuni casi permane anche dopo la nascita ma non costituisce un problema in quanto \u00e8 destinata a cadere nel giro di pochi giorni."}
{"id": "3191181", "revid": "253269", "url": "https://it.wikipedia.org/wiki?curid=3191181", "title": "Ian Hunter (attore)", "text": "Biografia.\nNativo di Citt\u00e0 del Capo (Sudafrica), Ian Hunter debutt\u00f2 nel cinema britannico nel 1924, trovando i primi ruoli significativi in tre film muti di Alfred Hitchcock, \"Il declino\" (1927), \"Vinci per me!\" (1927), in cui imperson\u00f2 un pugile coinvolto in un triangolo amoroso, e \"Fragile virt\u00f9\" (1928), tratto da un testo teatrale di No\u00ebl Coward. Nel 1935 raggiunse gli Stati Uniti e arriv\u00f2 a Hollywood, dove si specializz\u00f2 in ruoli di caratterista, solitamente di distinto marito o amante comprensivo e idealista, ma non troppo fortunato con le donne. In \"La moglie riconquistata\" (1936) di John Cromwell, al fianco di Myrna Loy, interpret\u00f2 un innamorato che ripercorre la storia del matrimonio della sua amata con un altro uomo, ricordando come egli stesso contribu\u00ec a saldare quel legame.\nTra i molti ruoli interpretati da Hunter nella seconda met\u00e0 degli anni trenta, sono da ricordare quello di Teseo, duca di Atene, nella commedia shakespeariana \"Sogno di una notte di mezza estate\" (1935), al fianco di James Cagney, quello di Riccardo Cuor di Leone nell'avventura in costume \"La leggenda di Robin Hood\" (1938), al fianco di Errol Flynn, e quello del capitano Reginald Crewe nella commedia \"La piccola principessa\" (1939), accanto alla piccola diva Shirley Temple. Nel 1940 affront\u00f2 un ruolo per lui insolito in \"L'isola del diavolo\" (1940), interpretando Cambreau, uno strano predicatore che induce al pentimento Clark Gable, il capo di un gruppo di forzati evasi da una colonia penale della Nuova Guinea. Il personaggio ritratto da Hunter \u00e8 una figura misteriosa, quasi un'immagine di Ges\u00f9 Cristo, che si unisce ai fuggiaschi e li spinge alla redenzione, uno dopo l'altro, compreso Gable, che torna alla colonia per scontare la sua pena. La pellicola \u00e8 una strana mescolanza di melodramma d'azione e spiritualit\u00e0, che venne bandita da diverse comunit\u00e0 religiose poich\u00e9 alcuni moralisti considerarono blasfema l'idea di una reincarnazione del figlio di Dio nel personaggio interpretato da Hunter. Il film ebbe comunque un grande successo, grazie anche alla solida e appassionata regia di Frank Borzage, un maestro nelle storie d'azione con significati allegorici.\nDopo alcuni altri ruoli significativi, come quello del dottor John Lanyon ne \"Il dottor Jekyll e Mr. Hyde\" (1941) e di Eric Keating nel western \"Terra selvaggia\" (1941), Hunter rientr\u00f2 in Inghilterra nel 1943 e vi continu\u00f2 la carriera tra teatro e cinema, iniziando poi a lavorare per la televisione negli anni cinquanta. Proprio sul piccolo schermo incontr\u00f2 un rinnovato successo, grazie alla riproposizione del personaggio di Re Riccardo Cuor di Leone nella serie televisiva inglese \"The Adventures of Robin Hood\", di cui interpret\u00f2 sette episodi dal 1955 al 1958, al fianco di Richard Greene (Robin Hood). Si ritir\u00f2 dalle scene nel 1963, dopo aver girato \"Kali Yug, la dea della vendetta\" (1963) e \"Il mistero del tempio indiano\" (1963), due modesti film d'avventura diretti da Mario Camerini, in cui interpret\u00f2 il personaggio di Robert Talbot.\nVita privata.\nSposato dal 1917 con Catherine Casha Pringle, da cui ebbe due figli, Hunter mor\u00ec a Londra nel 1975, all'et\u00e0 di 75 anni.\nDoppiatori italiani.\nNelle versioni in italiano dei suoi film, Ian Hunter \u00e8 stato doppiato da: "}
{"id": "3191182", "revid": "1522738", "url": "https://it.wikipedia.org/wiki?curid=3191182", "title": "Terry Kimple", "text": ""}
{"id": "3191183", "revid": "767487", "url": "https://it.wikipedia.org/wiki?curid=3191183", "title": "At the Altar", "text": "At the Altar \u00e8 un cortometraggio muto del 1909 diretto da David W. Griffith che ne firma anche la sceneggiatura. Tra gli interpreti, Marion Leonard, David Miles, Charles Inslee, Herbert Yost, Anita Hendrie.\nGriffith fu il primo regista a dedicare una serie di cortometraggi alla vita degli italoamericani. In questo filmato, ad essere posto in primo piano \u00e8 il tema delle forti passioni e gelosie amorose che il pregiudizio comune individuava come tratti caratteristici del maschio italiano.\nTrama.\nUn pretendente respinto progetta un congegno per uccidere la sposa e il suo futuro marito sull'altare durante la cerimonia di nozze. La tragedia verr\u00e0 evitata perch\u00e9, dopo aver predisposto la trappola infernale vicino all'altare, nella chiesa dove deve celebrarsi la cerimonia, l'uomo si uccide lasciando una lettera che spiega il suo suicidio. La cameriera, che la legge, avvisa un poliziotto che si precipita per fermare gli sposi e, nella foga, cade rompendosi la caviglia. Soccorso da un ragazzo che vende i giornali, riuscir\u00e0 ad arrivare in chiesa giusto in tempo.\nProduzione.\nProdotto dall'American Mutoscope &amp; Biograph, il film fu girato a Edgewater nel New Jersey il 30 gennaio e l'8 febbraio 1909. Le riprese in interni furono fatte negli studi della Biograph.\nDistribuzione.\nIl copyright del film, richiesto dall'American Mutoscope and Biograph Co., fu registrato il 26 febbraio 1909 con il numero H123389.\nDistribuito negli Stati Uniti dall'American Mutoscope &amp; Biograph, il film - un cortometraggio in una bobina - usc\u00ec nelle sale il 25 febbraio 1909.\nCopia della pellicola (un positivo in 35\u00a0mm) viene conservata negli archivi della Library of Congress. Il film fu distribuito nel 2005 in DVD dalla Grapevine Video, compreso in un'antologia dal titolo \"D.W. Griffith, Director - Volume 2 (1909)\", comprendente undici cortometraggi di Griffith per un totale complessivo di 112 minuti. I film sono stati masterizzati da una copia in 16\u00a0mm"}
{"id": "3191186", "revid": "116944", "url": "https://it.wikipedia.org/wiki?curid=3191186", "title": "Carlo Calvi di Bergolo", "text": ""}
{"id": "3191190", "revid": "1442080", "url": "https://it.wikipedia.org/wiki?curid=3191190", "title": "Davidoff Swiss Indoors 1999 - Singolare", "text": "Il singolare del torneo di tennis Davidoff Swiss Indoors 1999, facente parte dell'ATP Tour, ha avuto come vincitore Karol Ku\u010dera che ha battuto in finale Tim Henman 6-4, 7-6(10), 4-6, 4-6, 7-6(2)."}
{"id": "3191191", "revid": "287204", "url": "https://it.wikipedia.org/wiki?curid=3191191", "title": "Basketbol'nyj klub Krasnye Kryl'ja Samara", "text": "Il B.K. Krasnye Kryl'ja Samara \u00e8 stata una societ\u00e0 cestistica avente sede nella citt\u00e0 di Samara, in Russia. Fondata nel 2009, sulle ceneri del CSK VVS Samara, scioltosi per bancarotta, ha giocato nel campionato russo e nella VTB United League."}
{"id": "3191192", "revid": "647919", "url": "https://it.wikipedia.org/wiki?curid=3191192", "title": "Krasnye Krylya Samara", "text": ""}
{"id": "3191193", "revid": "647919", "url": "https://it.wikipedia.org/wiki?curid=3191193", "title": "Krasnie Krylia", "text": ""}
{"id": "3191194", "revid": "1543377", "url": "https://it.wikipedia.org/wiki?curid=3191194", "title": "Gulf Hills", "text": "Gulf Hills \u00e8 un centro abitato e un census-designated place (CDP) degli Stati Uniti d'America, situato nella contea di Jackson, nello stato del Mississippi."}
{"id": "3191196", "revid": "647919", "url": "https://it.wikipedia.org/wiki?curid=3191196", "title": "Krasnye Krylia", "text": ""}
{"id": "3191199", "revid": "422722", "url": "https://it.wikipedia.org/wiki?curid=3191199", "title": "Campionato sudamericano di calcio a 5 Under-20 2010", "text": "Il Campionato sudamericano di calcio a 5 Under-20 2010 (ufficialmente \"Sudamericano de Futsal Sub-20 2010\") \u00e8 la 4\u00aa edizione del torneo. La competizione \u00e8 iniziata il 29 ottobre 2010 per finire il 6 novembre.\nCampione.\nCampione del Sud America 2010\nBRASILE(4\u00ba titolo)"}
{"id": "3191203", "revid": "1543377", "url": "https://it.wikipedia.org/wiki?curid=3191203", "title": "Gulf Park Estates", "text": "Gulf Park Estates \u00e8 un centro abitato e un census-designated place (CDP) degli Stati Uniti d'America, situato nella contea di Jackson, nello stato del Mississippi."}
{"id": "3191206", "revid": "729019", "url": "https://it.wikipedia.org/wiki?curid=3191206", "title": "Gunnison (Mississippi)", "text": "Gunnison \u00e8 una citt\u00e0 (\"town\") degli Stati Uniti d'America, situata nella contea di Bolivar, nello Stato del Mississippi."}
{"id": "3191207", "revid": "729019", "url": "https://it.wikipedia.org/wiki?curid=3191207", "title": "Guntown", "text": "Guntown \u00e8 una citt\u00e0 (\"town\") degli Stati Uniti d'America, situata nella contea di Lee, nello Stato del Mississippi."}
{"id": "3191211", "revid": "729019", "url": "https://it.wikipedia.org/wiki?curid=3191211", "title": "Hatley (Mississippi)", "text": "Hatley \u00e8 una citt\u00e0 (\"town\") degli Stati Uniti d'America, situata nella contea di Monroe, nello Stato del Mississippi."}
{"id": "3191218", "revid": "1305772", "url": "https://it.wikipedia.org/wiki?curid=3191218", "title": "Langwedel", "text": ""}
{"id": "3191219", "revid": "1305772", "url": "https://it.wikipedia.org/wiki?curid=3191219", "title": "Lauben", "text": ""}
{"id": "3191220", "revid": "1305772", "url": "https://it.wikipedia.org/wiki?curid=3191220", "title": "L\u00f6bnitz", "text": ""}
{"id": "3191221", "revid": "1305772", "url": "https://it.wikipedia.org/wiki?curid=3191221", "title": "Lohmen", "text": ""}
{"id": "3191222", "revid": "1305772", "url": "https://it.wikipedia.org/wiki?curid=3191222", "title": "Ludgershall", "text": ""}
{"id": "3191223", "revid": "287204", "url": "https://it.wikipedia.org/wiki?curid=3191223", "title": "Lyle", "text": ""}
{"id": "3191224", "revid": "682118", "url": "https://it.wikipedia.org/wiki?curid=3191224", "title": "Lynch", "text": ""}
{"id": "3191226", "revid": "1728", "url": "https://it.wikipedia.org/wiki?curid=3191226", "title": "Quinto Labieno Partico", "text": ""}
{"id": "3191228", "revid": "1305772", "url": "https://it.wikipedia.org/wiki?curid=3191228", "title": "Lynwood", "text": ""}
{"id": "3191230", "revid": "74801", "url": "https://it.wikipedia.org/wiki?curid=3191230", "title": "Hazlehurst (Mississippi)", "text": "Hazlehurst \u00e8 una citt\u00e0 (\"city\") degli Stati Uniti d'America, capoluogo della contea di Copiah, nello Stato del Mississippi.\n\u00c8 nota principalmente per aver dato i natali al noto bluesman Robert Johnson."}
{"id": "3191231", "revid": "729019", "url": "https://it.wikipedia.org/wiki?curid=3191231", "title": "Heidelberg (Mississippi)", "text": "Heidelberg \u00e8 una citt\u00e0 (\"town\") degli Stati Uniti d'America di 798 abitanti, situata nella contea di Jasper, nello Stato del Mississippi."}
{"id": "3191232", "revid": "88740", "url": "https://it.wikipedia.org/wiki?curid=3191232", "title": "Lewisburg", "text": ""}
{"id": "3191234", "revid": "767487", "url": "https://it.wikipedia.org/wiki?curid=3191234", "title": "Hrafnkell Birgisson", "text": "Formazione.\nIl designer si \u00e8 formato tra la Scuola d'Arte di Reykjav\u00edk, l'Istituto islandese di Arte e Artigianato e il Politecnico Hafnarfjordur, tra il 1991 e il 1994. Successivamente nel 1995 \u00e8 andato a studiare design del prodotto alla Hochschule der Bildenden Kunste di Saarbr\u00fccken, in Germania.\nAttivit\u00e0.\nSi occupa di progettazione grafica, furniture design, design del prodotto e design degli interni..\nHa vinto numerosi premi come il Derag Design Award nel 1997.\nContributo e opere.\nTra la sua eclettica produzione ci sono da ricordare l\"'hotel-guscio\" \"Sleep &amp; Go\", il progetto pi\u00f9 importante legato al concetto di stili di vita alternativi, nomadi e che prevedono architettura a basso costo, l'unit\u00e0 sedile-custodia \"Homobile\", un progetto multifunzionale, e gli eccentrici bicchieri da t\u00e8 \"Habolli\".."}
{"id": "3191237", "revid": "1149807", "url": "https://it.wikipedia.org/wiki?curid=3191237", "title": "Kazu Shioda", "text": ""}
{"id": "3191241", "revid": "149727", "url": "https://it.wikipedia.org/wiki?curid=3191241", "title": "Kregoli\u0161\u010de", "text": ""}
{"id": "3191243", "revid": "149727", "url": "https://it.wikipedia.org/wiki?curid=3191243", "title": "\u0160kofi", "text": ""}
{"id": "3191245", "revid": "228587", "url": "https://it.wikipedia.org/wiki?curid=3191245", "title": "Tublje", "text": ""}
{"id": "3191246", "revid": "1543377", "url": "https://it.wikipedia.org/wiki?curid=3191246", "title": "Galliera Veneta", "text": "Galliera Veneta (\"Gali\u00e8ra\" in veneto) \u00e8 un comune italiano di abitanti della provincia di Padova in Veneto.\nLa parrocchia, dedicata a santa Maria Maddalena, ricade sotto la giurisdizione della diocesi di Treviso.\nStoria.\nIn epoca romana, il territorio di Galliera faceva parte della \"X Regio Venetia et Histria\" e si trovava tra l'agro centuriato di Cittadella ad Ovest e la Via Postumia a nord.\nLa prima vera testimonianza storica del dominio della Serenissima nel territorio gallierano si ha nel 1518, quando Pietro Cappello fu Zuanne denuncia la sua abitazione e una \"\"casa da stazio con stalla, teza, colombara, orto e brolo di campi nove\". Si tratta della villa di Galliera, detta l'\"imperiale\"\".\nAlla morte dell'ultimo dei discendenti Cappello, la propriet\u00e0 della villa passa al Regio Demanio.\nNel 1858 l'Imperatrice Maria Anna di Savoia, moglie di Ferdinando I d'Austria, acquista l'intera propriet\u00e0 che, nel corso degli anni, passer\u00e0 a varie famiglie fino ad essere messa all'asta nel 1929.\nLa propriet\u00e0 venne acquisita dall'Inps che l'adib\u00ec a sanatorio per malati di tubercolosi. Durante la seconda guerra mondiale venne requisita dall'autorit\u00e0 militare tedesca. Oggigiorno la struttura \u00e8 in gran parte adibita a casa di cura.\nSociet\u00e0.\nEtnie e minoranze straniere.\nAl 31 dicembre 2015 gli stranieri residenti nel comune sono 694, ovvero il 9,71% della popolazione. Di seguito sono riportati i gruppi pi\u00f9 consistenti:\nGeografia antropica.\nFrazioni.\nSi suddivide in Mottinello Vecchio e in Mottinello Nuovo. Quest'ultima \u00e8 la parte pi\u00f9 popolosa ed \u00e8 divisa fra i comuni di Galliera e Rossano Veneto (il confine si muove lungo la centrale via Mottinello). Tra i luoghi d'interesse, villa Comello (in comune di Rossano), grande palazzo signorile con parco, acquisito dai padri Camilliani nel 1926 che ne fecero sino alla fine degli anni settanta istituto seminariale per la formazione dei giovani preti e dalla fine degli anni ottanta luogo di incontri e formazione per gruppi famiglia, associazioni e comunit\u00e0.\nSport.\nCiclismo.\nGalliera Veneta \u00e8 sede d'arrivo dell\"'Alta Padovana Tour\", corsa in linea maschile di ciclismo su strada riservata alla categoria Under 23 e vinta da giovani dilettanti divenuti in seguito professionisti come Mattia Gavazzi, Elia Viviani e Paolo Simion.\nLa pallavolista azzurra Paola Egonu, nata a Cittadella, \u00e8 cresciuta proprio a Galliera Veneta."}
{"id": "3191248", "revid": "116966634", "url": "https://it.wikipedia.org/wiki?curid=3191248", "title": "Motore a getto preraffreddato", "text": "Il motore a getto preraffreddato \u00e8 una soluzione studiata per raggiungere alte velocit\u00e0 con motori turbogetto che sfrutta il preraffreddamento dell'aria in ingresso immediatamente a valle della presa d'aria mediante uno scambiatore di calore raffreddato dal combustibile criogenico. Dopo aver sottratto calore all'aria mediante l'evaporazione nello scambiatore, il combustibile (in genere H2) viene bruciato in camera di combustione. Motori a getto preraffreddati non hanno ancora volato, ma, sulla carta, hanno una migliore efficienza e potrebbero raggiungere velocit\u00e0 pari a Mach 5,5. Uno dei primi progetti \u00e8 stato descritto da Robert P. Carmichael nel 1955.\nA differenza di un motore con ciclo ad aria liquefatta (\"LACE\"), il motore preraffreddato non liquef\u00e0 l'aria ingerita, ma la raffredda solamente. Possibili applicazioni di turbojet preraffreddato sono il lanciatore ATREX, l'aereo ipersonico A2 o lo spazioplano Skylon con i suoi motori SABRE (\"Synergetic Air-Breathing Rocket Engine\").\nStoria.\nNegli Stati Uniti un motore basato sul preraffreddamento dell'aria \u00e8 stato proposto come parte del Project Suntan, un aereo alimentato ad idrogeno liquido . \nNel 1955 Robert P. Carmichael ipotizz\u00f2 diversi cicli termodinamici utilizzando l'idrogeno come combustibile.\nL'interesse verso i motori preraffreddati riemerse negli anni ottanta quando Alan Bond disegn\u00f2 un motore tipo LACE (il \"SATAN\") che per\u00f2 non mirava a liquefare l'aria, ma solo a raffreddarla per sfruttare il miglioramento del ciclo termodinamico senza aumentare troppo la quantit\u00e0 di idrogeno necessario al raffreddamento.\nContemporaneamente, John Scott e Bob Parkinson della British Aerospace iniziavano a studiare un sistema di lancio riutilizzabile. I due gruppi di lavoro si incontrarono e nacque \"HOTOL\" che avrebbe dovuto usare la cellula disegnata dalla BAe con una versione del motore di Bond, nota come RB545, sviluppata dalla Rolls Royce. Nel 1986 viene dato il via libera al progetto con un finanziamento di 2 milioni di sterline. Nel 1989, per\u00f2, il Governo tagli\u00f2 i finanziamenti ed il progetto venne chiuso.\nI principali progettisti continuarono lo sviluppo a loro spese, ma l'RB545 era stato nel frattempo classificato come \"Top-secret\" e di conseguenza non poteva essere pi\u00f9 usato. A quel punto Bond svilupp\u00f2 una nuova versione pi\u00f9 avanzata, il SABRE. Nonostante le potenziali ricadute commerciali del progetto (la possibilit\u00e0 di avere un lanciatore SSTO riutilizzabile), non riuscirono ad attrarre grossi finanziatori. Pur se a velocit\u00e0 ridotta e con un parziale finanziamento da parte dell'Unione Europea il progetto LAPCAT continua per un velivolo ipersonico intercontinentale che permetta, ad esempio, di compiere la tratta Bruxelles-Sydney in 2-4 ore non-stop.\nCaratteristiche tecniche.\nIn un turbogetto convenzionale, l'aria in ingresso viene rallentata (a velocit\u00e0 relativamente basse) da una presa d'aria in modo da permettere il funzionamento regolare del compressore. L'energia cinetica del flusso viene quindi trasformata in aumento di pressione (statica) e temperatura. Maggiore \u00e8 la velocit\u00e0 di volo e maggiore sar\u00e0 quindi il salto di temperatura secondo la relazione:\ndove\nIl primo significativo vantaggio dell'introduzione di uno scambiatore di calore a valle della presa d'aria \u00e8 che, per una data temperatura totale, c'\u00e8 una significativa riduzione di temperatura di ingresso in camera di combustione. Dal momento che la temperatura massima in camera di combustione \u00e8 fissata dai parametri costruttivi e propriet\u00e0 del combustibile, una minore temperatura di ingresso significa maggior salto entalpico e quindi maggior energia a disposizione del flusso per l'espansione in turbina e nell'ugello.\nUn altro vantaggio \u00e8 che il compressore ed il condotto a valle sono soggetti a temperature inferiori e possono quindi essere costruiti con leghe leggere. Ci\u00f2 riduce di molto il peso del motore, con beneficio del rapporto spinta/peso.\nIl preraffreddamento dell'aria permette anche una portata massica maggiore che, combinata con l'uso dell'idrogeno come combustibile, permette pressioni in camera di combustione maggiori a quote di servizio pi\u00f9 elevate con camere di combustione pi\u00f9 compatte rispetto ai motori che utilizzano idrocarburi convenzionali\nIl combustibile tipicamente proposto per questi motori \u00e8 l'idrogeno, dal momento che \u00e8 liquido (a temperature criogeniche) ed ha un alto calore specifico e calore latente di evaporazione, superiore a quello dell'acqua.\nNel motore SABRE invece di usare direttamente l'idrogeno nello scambiatore viene interposto un ciclo chiuso con elio che, raffreddato dall'idrogeno diretto alla camera di combustione, a sua volta raffredda l'aria passando nello scambiatore. Questo consente di ridurre i problemi di infragilimento da idrogeno.\nLa bassa densit\u00e0 dell'idrogeno liquido ha anche effetti negativi sul resto del velivolo, aumentandone le dimensioni, pur se con pesi inferiori.\nUn altro problema \u00e8 che la quantit\u00e0 di idrogeno necessaria a raffreddare l'aria \u00e8 superiore a quella necessaria in camera di combustione. Questo comporta la necessit\u00e0 di utilizzare l'eccesso di idrogeno in bruciatori ramjet intorno al motore preraffreddato centrale.\nMotore Scimitar.\nNessun motore a getto preraffreddato \u00e8 mai stato provato in volo. Attualmente uno dei progetti pi\u00f9 avanzati \u00e8 quello che riguarda il motore \"Scimitar\", derivato concettualmente dal motore SABRE e sviluppato dall'azienda britannica Reaction Engines Limited. Lo Scimitar \u00e8 un turboramjet preraffreddato disegnato per il velivolo da trasporto ipersonico A2. Lo scambiatore di calore \u00e8 composto da sei segmenti ognuno composto di circa 70 moduli che, in condizioni di progetto, abbassano la temperatura di ingresso al compressore a 635 K. Condivide con il SABRE il ciclo ad elio che provvede al raffreddamento dello scambiatore e all'azionamento della turbina necessaria a muovere il compressore."}
{"id": "3191249", "revid": "149727", "url": "https://it.wikipedia.org/wiki?curid=3191249", "title": "Klanc", "text": ""}
{"id": "3191251", "revid": "123358147", "url": "https://it.wikipedia.org/wiki?curid=3191251", "title": "Diaspro (sommergibile)", "text": "Il Diaspro \u00e8 stato un sommergibile della Regia Marina.\nStoria.\nDopo il completamento entr\u00f2 a far parte della XVII Squadriglia e dal 1938 della XXXV Squadriglia Sommergibili, con base a Messina.\nFu impiegato per un certo periodo nell'addestramento, dopo di che si decise di impiegarlo nella guerra di Spagna.\nIl 5 agosto 1937, al comando del capitano di corvetta Giuseppe Mellina, part\u00ec per la sua prima missione di questo tipo, da svolgersi nel Canale di Sicilia, al largo di Capo Bon; il 13 attacc\u00f2 un trasporto con il lancio di un siluro, andato a vuoto, cos\u00ec come fu infruttuoso un attacco ad un altro mercantile. Svolse in tutto 25 manovre d'attacco con per\u00f2 due soli ed inutili lanci, rientrando alla base il 15 agosto.\nIl 25 agosto salp\u00f2 per la seconda (e ultima) missione spagnola, da effettuarsi al largo di Capo Oropesa. Il 1\u00ba settembre, al sorgere del sole, individu\u00f2 la nave cisterna britannica \"Woodford\" da 6987 tsl (secondo altre fonti tale nave sarebbe stata in realt\u00e0 spagnola repubblicana, ed il nome \"Woodford\" un nominativo di copertura) e la attacc\u00f2 con il lancio di due siluri. La petroliera schiv\u00f2 le armi e diresse contro il \"Diaspro\" per speronarlo, ma quest'ultimo, eluso l'attacco, lanci\u00f2 altri due siluri, che questa volta andarono a segno provocando l'affondamento del bersaglio. Il sommergibile fece ritorno in porto il 5 settembre.\nNel luglio del 1939 fu impiegato, agli ordini del TV Giuseppe Roselli Lorenzini, nella rada di Napoli, per verificare l'efficacia di un sistema di lancio dei siluri \u00absenza bolla\u00bb (che evitasse, cio\u00e8, la fuoriuscita di grosse bolle d'aria durante il lancio dei siluri: questo problema facilitava l'individuazione del sommergibile e poteva anche provocare problemi di assetto), ideato dal TV Giuseppe Aicardi, con esito soddisfacente.\nAll'ingresso dell'Italia nel secondo conflitto mondiale era di stanza a Cagliari, in seno alla 72\u00aa Squadriglia Sommergibili (VII Grupsom).\nNel primo periodo della guerra fu impiegato in funzione offensiva in Mar Tirreno.\nNel luglio 1940 fu inviato in agguato dapprima a nordovest dell'Asinara e poi al largo dell'isola La Galite.\nIn agosto oper\u00f2 al largo di Capo Bougaroni.\nIl 1\u00ba settembre, durante l'operazione britannica \u00abHats\u00bb, il \"Diaspro\", in missione tra Capo Spartivento e l'isola La Galite, si venne a trovare ad una decina di miglia dalla Forza H britannica ma non pot\u00e9 attaccare perch\u00e9 individuato e ripetutamente attaccato da velivoli della portaerei \"Ark Royal\", uno dei quali lo mitragli\u00f2 venendo poi respinto dalla contraerea del battello.\nIl 9 novembre 1940 lasci\u00f2 Cagliari e fu inviato al largo dell'isola La Galite insieme ad altri quattro sommergibili in opposizione all'operazione britannica \u00abCoat\u00bb (con vari obiettivi, tra i quali l'invio di navi da guerra da Gibilterra ad Alessandria, di un convoglio a Malta e in Grecia, l'attacco aerosilurante contro Taranto e l'attacco a convogli italiani nel Basso Adriatico), ma rientr\u00f2 senza aver individuato unit\u00e0 nemiche.\nIl 14 novembre usc\u00ec nuovamente in mare (insieme ai sommergibili \"Alagi\" ed \"Aradam\") a contrasto di un'altra operazione britannica, la \u00abWhite\u00bb: l'invio a Malta, da parte delle portaerei della Forza H, di 14 aerei. Inviato a 315 miglia da La Galite, fu l'unico sommergibile ad avvistare una sola unit\u00e0 minore fra quelle appartenenti alla formazione britannica\u00a0\u2013 composta due portaerei, un incrociatore da battaglia, due incrociatori ed otto cacciatorpediniere \u2013, non riuscendo peraltro ad attaccarla.\nNel gennaio 1941, partito per una missione, dovette rientrare poco dopo causa guasti.\nSvolse altre tre missioni di agguato in febbraio, maggio e giugno, rispettivamente a est di La Galite, una ventina di miglia a nord di Capo Blanc e a meridione della Sardegna, tutte prive di risultati.\nIl 21 luglio, al comando del tenente di vascello Antonio Dotta, salp\u00f2 da Cagliari nel primo pomeriggio per portarsi al largo di Capo Bougaroni, 55 miglia al largo della costa, e pattugliare l'area compresa tra i meridiani 5\u00b0 e 6\u00b0 Est, a contrasto dell'operazione britannica \u00abSubstance\u00bb (consistente nell'invio di un convoglio a Malta). Il giorno seguente arriv\u00f2 nella sua zona d'agguato, iniziando a pattugliarla in superficie immergendosi di tanto in tanto per effettuare rilevamenti idrofonici; ascoltati all'idrofono rumori di turbine, si mise sulle tracce delle navi avversarie riuscendo ad avvistarle alle 22.58, dopo sette ore di ricerca e 45 miglia di navigazione verso nord. Il \"Diaspro\" si venne a trovare nelle vicinanze della formazione, mentre questa stava effettuando un cambio di rotta: alle 23.07, giunto a 1000-1300 metri, lanci\u00f2 i quattro siluri prodieri contro alcuni incrociatori, e due minuti pi\u00f9 tardi lanci\u00f2 una coppiola di siluri contro una nave da battaglia ed una portaerei. Il cacciatorpediniere avvist\u00f2 le prime quattro armi e ne inform\u00f2 le altre navi, che accostarono a sinistra, mentre i due siluri poppieri transitarono sotto il suo scafo senza scoppiare (si trovavano infatti troppo in profondit\u00e0, essendo stati regolati per colpire una nave di grandi dimensioni); subito dopo il caccia si mise alla ricerca del \"Diaspro\", gettando parecchie bombe di profondit\u00e0 per un breve lasso di tempo, non causando comunque che danni lievi al sommergibile. Dal \"Diaspro\" furono avvertiti due scoppi e lo stesso comandante della formazione inglese, ammiraglio J. F. Somerville, menzion\u00f2 nel rapporto il rumore di quattro scoppi, senza tuttavia denunciare danneggiamenti (\u00e8 probabile che i siluri siano esplosi una volta giunti a fine corsa, o che le esplosioni siano state quelle delle bombe di profondit\u00e0 del \"Nestor\").\nTra fine luglio ed inizio agosto il sommergibile fu inviato, con altri tre, a sudovest delle coste sarde per contrastare l'operazione britannica \u00abStyle\u00bb (consistente ancora nel rifornimento di Malta), ma non avvist\u00f2 alcuna nave; fu quindi spostato al largo di La Galite.\nIn settembre fu inizialmente posto in agguato al largo di La Galite. Il 18, essendo in corso l'operazione britannica \u00abHalberd\u00bb (si trattava di una missione di rifornimento di Malta, ma i comandi italiani pensarono potesse trattarsi di un'azione di bombardamento navale contro le coste italiane) fu dislocato in agguato difensivo a levante delle Baleari, a sudest di Minorca, in funzione difensiva (insieme ad altri tre sommergibili), ma la formazione britannica non pass\u00f2 in quelle acque. Ricevette poi l'ordine di spostarsi verso sud, e infatti, alle 6.17 del 29 settembre, individu\u00f2 le navi avversarie una quarantina di miglia a nordovest di Philippeville (nel punto 37\u00b032' N e 6\u00b045' E), passando quindi all'attacco con il lancio di due siluri: bersaglio fu il cacciatorpediniere , che per\u00f2 avvist\u00f2 le armi e accost\u00f2 rapidamente, evitando i siluri di pochi metri.\nIl 20 ottobre 1941, in missione al largo di Capo Fer, avvist\u00f2 le navi della Forza K (una formazione leggera britannica specializzata negli attacchi ai convogli italiani per la Libia) ma non pot\u00e9 attaccarle per la distanza troppo elevata.\nDal 1\u00ba aprile al 10 settembre 1942 oper\u00f2 per la Scuola Sommergibili di Pola, per la quale svolse 32 missioni di addestramento. Fu poi ridislocato a Cagliari.\nL'8 novembre 1942 fu coinvolto in una collisione in immersione con un altro sommergibile italiano, l'\"Alagi\", nei pressi di Capo Bougaroni, durante la navigazione d'avvicinamento al proprio settore d'agguato; l'\"Alagi\" sub\u00ec danni gravi, mentre il \"Diaspro\" non ebbe che avarie lievi che non gli impedirono la prosecuzione della missione. Quattro giorni dopo, durante la medesima missione, il sommergibile forz\u00f2 la rada di Bougie e da 1000 metri, avvistato un trasporto, gli lanci\u00f2 quattro siluri: la nave li schiv\u00f2 contromanovrando. Fu quindi lanciato un quinto siluro di cui fu avvertita la detonazione, ma non risulta che siano state colpite navi (probabilmente l'arma impatt\u00f2 contro la riva o contro un ostacolo).\nIn dicembre oper\u00f2 al largo di Bona penetrando anche, il giorno 14, a Bona, senza conseguire risultati.\nIl comandante Dotta pass\u00f2 poi le consegne al tenente di vascello Alberto Donato.\nNel maggio 1943 fu inviato ad ovest delle coste sarde.\nIn luglio fu inviato al largo sudovest di Sant'Antioco ed il 13 luglio, di mattino, avvist\u00f2 un mercantile di grandi dimensioni in navigazione nei pressi di Cap de Fer con la scorta di due corvette, e lo attacc\u00f2 lanciando quattro siluri (ripartiti in due coppiole): furono avvertiti due violenti scoppi, ma non risultano danneggiamenti. Il \"Diaspro\" sub\u00ec poi caccia con cariche di profondit\u00e0 da parte di una delle corvette, ma ne usc\u00ec indenne.\nIl 18 agosto, al largo di Stromboli, attacc\u00f2 due cacciatorpediniere inglesi con il lancio di altrettanti siluri, che non andarono a segno. L'indomani, di sera, mentre faceva ritorno a Napoli, individu\u00f2 due cacciatorpediniere e alle 23.23 lanci\u00f2 quattro siluri, a breve distanza l'uno dall'altro, contro una delle due navi: furono avvertiti due scoppi, segno di un possibile danneggiamento (ipotesi rafforzata dal fatto che il sommergibile, venuto a galla un'ora dopo l'attacco, vide un cacciatorpediniere apparentemente immobilizzato, anche se non lo pot\u00e9 attaccare perch\u00e9 era terminata la riserva di siluri) ma non vi sono riscontri.\nIl 7 settembre 1943, nell'ambito del Piano \u00abZeta\u00bb di contrasto al previsto sbarco anglo-americano nell'Italia meridionale, fu disposto in agguato (unitamente ad altri dieci sommergibili) nel Basso Tirreno, prima nel Golfo di Salerno e poi al largo di Gaeta.\nDopo l'annuncio dell'armistizio trascorse tre giorni in mare, nel dubbio se obbedire o meno all'ordine di consegnarsi agli Alleati a Bona; il comandante Donato decise infine di eseguire gli ordini, dopo essersi consultato con i comandanti di altri due sommergibili. Il \"Diaspro\" dovette comunque riparare su Cagliari, e non su Bona, causa problemi ai motori.\nFino ad allora aveva svolto 53 missioni di guerra (30 offensivo-esplorative, 32 addestrative e 23 di trasferimento), con 25.402 miglia percorse (21.345 in superficie e 3057).\nNel marzo 1944, terminate le riparazioni, fu dislocato a Taranto, venendo impiegato per l'addestramento delle navi scorta italiane.\nIl 17 luglio 1944 (al comando del tenente di vascello Emilio Botta) fu impiegato per una missione di trasporto e sbarco di incursori: li sbarc\u00f2 in due gruppi, il primo a Zante ed il secondo a Cefalonia, facendo poi ritorno a Brindisi il 22 luglio.\nDall'aprile-maggio all'agosto 1945 fu adibito all'addestramento antisommergibile delle navi alleate, con base a Malta.\nDurante la cobelligeranza effettu\u00f2 in tutto 59 missioni, di cui 48 addestrative, con 4030 miglia nautiche percorse.\nDisarmato a Taranto al termine del conflitto, fu radiato il 1\u00ba febbraio 1948 e demolito."}
{"id": "3191253", "revid": "149727", "url": "https://it.wikipedia.org/wiki?curid=3191253", "title": "Vol\u010dji Grad", "text": ""}
{"id": "3191263", "revid": "149727", "url": "https://it.wikipedia.org/wiki?curid=3191263", "title": "Vi\u017eovlje", "text": ""}
{"id": "3191268", "revid": "1494169", "url": "https://it.wikipedia.org/wiki?curid=3191268", "title": "Cerovlje", "text": ""}
{"id": "3191270", "revid": "1702319", "url": "https://it.wikipedia.org/wiki?curid=3191270", "title": "Effetto domino", "text": "L'effetto domino \u00e8 una reazione a catena che si verifica quando un piccolo cambiamento \u00e8 in grado di produrne a propria volta uno analogo dando origine a una sequenza lineare.\nIl termine deriva dalla caduta delle tessere del domino messe in fila: spingendo la prima, questa urta la seconda che, a sua volta, urta la terza e cos\u00ec via.\nGeneralmente l'espressione \u00e8 usata in riferimento a serie di eventi correlati che si verificano a breve distanza l'uno dall'altro, sia meccanicamente (in senso letterale dell'espressione) sia in senso figurato, ad esempio in campo finanziario o politico.\nDescrizione.\nUn pratico esempio dell'effetto domino si ha schierando una fila di tessere del domino a breve distanza l'una dall'altra poggiate su una delle basi pi\u00f9 piccole.\nSpingendo la prima tessera verso quella che la segue, essa ne causer\u00e0 la caduta innescando la catena lineare nella quale ogni tessera fa cadere quella immediatamente successiva.\nL'effetto \u00e8 indipendente dalla lunghezza della catena in quanto l'energia potenziale gravitazionale della tessera in posizione metastabile \u00e8, al momento della caduta, superiore all'energia necessaria a far cadere la tessera che la segue.\nL'effetto domino \u00e8 alla base del funzionamento delle cosiddette macchine di Rube Goldberg, ovvero meccanismi complessi ideati per compiere operazioni irrilevanti e/o di semplice esecuzione."}
{"id": "3191274", "revid": "149727", "url": "https://it.wikipedia.org/wiki?curid=3191274", "title": "Praprot", "text": ""}
{"id": "3191277", "revid": "125731985", "url": "https://it.wikipedia.org/wiki?curid=3191277", "title": "Serie A1 2010-2011 (pallamano maschile)", "text": "La Serie A1 \u00e8 stata la seconda divisione del campionato italiano di pallamano maschile per la stagione sportiva 2010-2011."}
{"id": "3191285", "revid": "287204", "url": "https://it.wikipedia.org/wiki?curid=3191285", "title": "Madonna Medici (Michelangelo)", "text": "La Madonna Medici \u00e8 una scultura marmorea (h 226\u00a0cm) di Michelangelo Buonarroti, databile al 1521-1534 e facente parte della decorazione della Sagrestia Nuova in San Lorenzo a Firenze.\nStoria.\nDal carteggio michelangiolesco e altri documenti si apprende che la \"Madonna col Bambino\", detta \"Madonna Medici\", fu tra le prime statue ad essere iniziate per il complesso della Sagrestia Nuova gi\u00e0 nel 1521. Nel 1526 risultava ancora in lavorazione e nel 1534, quando Michelangelo part\u00ec definitivamente per Roma, venne lasciata nel presente stato incompiuto e trasportata in Sagrestia dal Tribolo, che mont\u00f2 anche le altre statue sui sarcofagi.\nEsistono alcuni disegni preparatori databili al 1524 circa (British Museum n. 1859-6-25-570 e Graphische Sammlung Albertina n. 152), che mostrano un gruppo meno compatto, con le gambe della Madonna parallele tra loro.\nDescrizione e stile.\nLo schema compositivo ha diverse analogie col bassorilievo giovanile della \"Madonna della Scala\". La Vergine si trova seduta su un blocco di marmo pi\u00f9 o meno cubico e allatta il Bambino che si gira verso di lei con una pronunciata torsione, nascondendo il volto allo spettatore. Questo movimento, insieme con le gambe intrecciate di Maria, genera un vorticoso dinamismo, che \u00e8 bilanciato dalla testa inclinata della Vergine, analogamente a quanto avviene anche nel \"Genio della Vittoria\" pi\u00f9 o meno coevo."}
{"id": "3191289", "revid": "729019", "url": "https://it.wikipedia.org/wiki?curid=3191289", "title": "Lehel (metropolitana di Monaco di Baviera)", "text": "Lehel \u00e8 una stazione della Metropolitana di Monaco di Baviera, che serve le linee U4 e U5.\nSi trova nel quartiere di Lehel, che fa parte della \"Altstadt\" (Citt\u00e0 Vecchia) di Monaco di Baviera. La stazione \u00e8 servita anche dalla linea di .\n\u00c8 stata inaugurata il 27 ottobre 1988."}
{"id": "3191295", "revid": "125830068", "url": "https://it.wikipedia.org/wiki?curid=3191295", "title": "Serie A2 (pallamano maschile)", "text": "La Serie A2 \u00e8 il torneo di secondo livello del campionato italiano di pallamano maschile. Organizzato dalla Federazione Italiana Giuoco Handball, esso si svolge dalla stagione 1970-1971 e da allora si \u00e8 sempre svolto senza interruzioni. Storicamente parlando, nei primi sedici anni (1970-1986) consisteva con la denominazione di Serie B nel secondo livello nazionale assoluto, tale da permettere il passaggio diretto dalla Seconda alla Prima Divisione Nazionale od, al tempo semplicemente Serie A; indi, in un balance continuo di denominazioni non sempre facile da interpretare, si \u00e8 attestato a terzo livello come Serie B ed al secondo come A2, come lo \u00e8 tutt'oggi.\nAttualmente al di sotto della Serie A2 vi \u00e8 la Serie B, terza e ultima serie del campionato, divenuta tale dopo la soppressione della Serie C (2010) e della Serie D (1994) , organizzata con \"raggruppamenti\" su gironi geografici non pi\u00f9 nazionali bens\u00ec, quasi sempre regionali. La vittoria nel campionato d\u00e0 diritto alle squadre vincitrici di partecipare nella stagione seguente alla Serie A - 1\u00aa Divisione Nazionale.\nA tutto il 2021 le edizioni del torneo disputate sono 50.\nDenominazione.\nNel corso delle varie stagioni il torneo ha assunto le seguenti denominazioni:\nFormula.\nStagione regolare.\nA partire dalla stagione 2017-2018 il campionato si svolge tra 36 squadre divise in tre gironi che si affrontano, in una fase iniziale, con la formula del girone all'italiana con partite di andata e ritorno.\nPer ogni incontro i punti assegnati in classifica sono cos\u00ec determinati:\nFinal6 Promozione e Coppa Italia.\nAlle Final6 Promozione si qualificano le squadre classificate al 1\u00ba e 2\u00ba dei rispettivi gironi.\nAl termine delle Final6 le prime due squadre qualificate vengono promosse in Serie A - 1\u00aa Divisione Nazionale, mentre la prima classificata viene proclamata vincitrice della Coppa Italia di Serie A2.\nRetrocessioni.\nLe squadre classificate all'ultimo e penultimo posto dei tre gironi vengono retrocesse in Serie B.\nAlbo d'oro.\nL'albo d'oro della categoria viene registrato a partire dalla stagione 1997-1998 con la pubblicazione dell'annuario della FIGH."}
{"id": "3191298", "revid": "466539", "url": "https://it.wikipedia.org/wiki?curid=3191298", "title": "Nostra sorella Carrie", "text": "Nostra sorella Carrie (\"Sister Carrie\") \u00e8 il primo romanzo dello scrittore statunitense Theodore Dreiser: parla di una giovane di campagna che si trasferisce nella metropoli di Chicago per realizzare il proprio sogno americano. Disposta a concedere il proprio corpo agli uomini che considera superiori pur di raggiungere l'agognata promozione sociale, diventa poi una grande attrice di musical. Tramite la cruda narrazione del fallimento e della caduta della donna, perduta nel suo tentativo di ascesa sociale in una grande citt\u00e0, ha creato quello che \u00e8 stato definito il \u00abpi\u00f9 grande di tutti i romanzi urbani\u00bb, influenzando col suo stile gli autori successivi.\nUn libro scandaloso.\nL'opera fu scritta dall'artista su invito del suo amico editorialista e scrittore, Henry Mills Alden, a partire dal 1899, ed ebbe una gestazione abbastanza tormentata. Il titolo del libro avrebbe dovuto essere \"The Flesh and Spirit\" ma venne cambiato in \"Carrie\" poco prima della pubblicazione. L'autore ebbe notevoli difficolt\u00e0 a trovare un editore per il libro, che venne inizialmente accettato dalla casa editrice Doubleday &amp; McClure Company, la quale, su giudizio della moglie dell'editore che ebbe modo di prenderne visione giudicandolo sordido, decise di rifiutarne la pubblicazione. A seguito di una controversia legale vinta dall'autore del libro, l'8 novembre 1900 uscirono le prime 1008 copie fortemente osteggiate dall'editore, delle quali solo 456 vennero effettivamente vendute.\nLa pubblicazione fu fatta nei minimi termini, con una edizione scarna e senza alcuna iniziativa pubblicitaria col preciso scopo di boicottarne la diffusione. Tuttavia, lo scrittore Frank Norris, allora collaboratore della societ\u00e0 editrice, ne invi\u00f2 alcune copie a diverse riviste letterarie per promuovere il valore artistico del libro. Per nulla scoraggiato, Dreiser promosse una nuova edizione del libro nel 1907, dando prova di grandi capacit\u00e0 imprenditoriali e di comunicazione. Grazie all'aiuto di amici come l'editorialista e scrittore Henry Louis Mencken, Dreiser aggiunse nella seconda edizione una storia controversa delle sue vicissitudini e la vendette alla casa editrice \"B.W. Dodge\", dopo aver censurato e modificato alcune parti della prima edizione. La versione del 1907 dell'opera \u00e8 quella che fu sempre ristampata fino a quando, nel 1981, apparve una nuova edizione, dopo un attento studio di importanti critici letterari, che riprende la versione originale del 1900, per i tipi della \"Pennsylvania Dreiser Edition\", nota appunto come \"Pennsylvania Sister Carrie\".\nNel 2013 la \"Black Balloon Publishing\" ha pubblicato una nuova edizione annotata da Clementine The Hedgehog, critico letterario di Tumblr.\nGenesi del romanzo.\nSecondo molti studiosi di critica letteraria le origini dei personaggi di Carrie e di Hurstwood sono da ricercarsi nell'ispirazione di Dreiser dalle vicende reali della pi\u00f9 piccola delle sue sorelle, Emma, e del suo compagno L.A. Hopkins, un uomo pi\u00f9 anziano di lei e sposato con figli. Cos\u00ec come Carrie anche Emma si trasfer\u00ec a Chicago in cerca di fortuna e di successo, e aveva intrapreso una relazione extraconiugale con Hopkins, il quale, scoperto dalla moglie proprio grazie ad un investigatore privato, si era impossessato in maniera illecita di una forte somma di denaro con la quale era fuggito in treno con Emma a Montreal. Lo scrittore ebbe modo di far visita ai due nel 1894 dopo che avevano fatto ritorno in patria e si erano stabiliti a New York e la loro relazione sentimentale era ormai alla deriva, con l'uomo in perenne stato di disoccupazione e in cerca di avventure galanti. Decisa a interrompere questa storia Emma chiese esplicitamente a Dreiser di aiutarla a fuggire da Hopkins, cosa che tuttavia riusc\u00ec a fare da sola dopo che il fratello, con l'intento di trovare lavoro anche per lei, si era trasferito a Pittsburgh, da dove cerc\u00f2 di aiutare almeno economicamente la sfortunata sorella.\nTrama.\nIl libro narra la storia di una ragazza di campagna, Caroline Meeber, che stanca della sua vita monotona nel Wisconsin decide di partire per Chicago dove va a vivere insieme a sua sorella Minnie e a suo marito Sven Hanson. Durante il viaggio la ragazza attrae le attenzioni di un commesso viaggiatore, Charles Drouet, dal quale resta affascinata. Giunta a Chicago, per contribuire alle spese d'affitto in casa della sorella, Carrie trova lavoro come operaia in una fabbrica di scarpe. Qui inizia a scontrarsi con le dure condizioni della vita di fabbrica a cui si aggiunge la eccessiva severit\u00e0 con cui sua sorella ed il cognato giudicano la sua propensione per gli svaghi offerti dalla grande metropoli, soprattutto la sua passione per il teatro. Dopo aver perso il lavoro per una malattia, Carrie incontra nuovamente Drouet, deciso a sedurre quella ragazza cos\u00ec ingenua e avvenente, cerca di convincerla a seguirlo e ad abbandonare la casa dei suoi familiari. Sedotta dalle promesse di benessere fatte dal suo corteggiatore, la giovane scrive una lettera d'addio alla sorella e segue Drouet. Quest'ultimo porta Carrie in un grande appartamento, molto diverso dallo squallido ambiente dove viveva con sua sorella, e la colma di un vasto e lussuoso guardaroba. Intento a farle conoscere la vita notturna della citt\u00e0, Drouet porta Carrie in un famoso locale, \"Hannah and Hogg's\", di cui \u00e8 proprietario George Hurstwood, un uomo di gran fascino e molto sofisticato che si innamora subito della giovane da cui viene ricambiato all'istante. Tra i due nasce subito una relazione che per\u00f2 deve restare segreta perch\u00e9 Hurstwood \u00e8 sposato con Julia, una donna molto materiale e ossessionata dall'idea di ottenere uno status sociale sempre pi\u00f9 alto. \nUn giorno Drouet ha l'occasione di offrire a Carrie la possibilit\u00e0 di recitare alla prima di uno spettacolo teatrale amatoriale, che mette in scena il dramma di Augustin Daly \"Under The Gaslight\". La giovane Carrie accetta di buon grado poich\u00e9, all'insaputa di Drouet, \u00e8 sempre stata attratta dall'idea di recitare ed \u00e8 anche dotata di un discreto talento. La notte della prima sia Drouet che Hurstwood assistono alla rappresentazione e alla prova di recitazione della ragazza, per la quale rimangono entrambi estasiati. Tuttavia il giorno successivo sar\u00e0 traumatico per tutti, Carrie infatti, viene a conoscenza del fatto che l'uomo di cui \u00e8 innamorata \u00e8 sposato, cos\u00ec come Drouet viene a conoscenza della relazione tra Carrie e Hurstwood, il quale, a sua volta viene smascherato dalla moglie. Sconvolto dalla reazione di Carrie che lo rifiuta e dalle minacce di divorzio della moglie, quest'ultimo, ubriaco, si appropria indebitamente di una forte somma di denaro, approfittando di una situazione favorevole. Con il pretesto di una presunta malattia di Drouet, induce Carrie a salire su un treno diretto in Canada con la reale intenzione di portarla via con lui oltre confine. Una volta giunti a Montr\u00e9al, l'uomo, pentitosi della sua condotta, ma anche perch\u00e9 rintracciato da un investigatore privato, decide di restituire parte del bottino e promette di sposare Carrie, impegnandosi a fare ritorno negli Stati Uniti, ed i due partono cos\u00ec per New York.\nA New York i due sembrano riuscire a costruirsi una nuova vita, fingendosi di essere i coniugi Wheeler. Tuttavia, dopo un iniziale periodo di tranquillit\u00e0 nel quale Hurstwood riprende la sua attivit\u00e0 di gestore di un locale grazie al quale riesce a soddisfare i bisogni materiali della ragazza, i due si allontanano sentimentalmente sempre pi\u00f9, fino a quando Carrie non conosce un giovane studente proveniente dall'Indiana, Robert Ames, il quale la convince del valore dell'arte rispetto al denaro.\nPochi anni dopo, Hurstwood si ritrova in ristrettezze economiche a causa della chiusura del locale di cui \u00e8 gestore, e per questo la situazione gi\u00e0 difficile con Carrie, sempre pi\u00f9 insoddisfatta ed inquieta, peggiora ulteriormente. Stanca della sua relazione ormai agli sgoccioli, decide di abbandonare Hurstwood e di darsi nuovamente al teatro, diventando una corista. Il talento della ragazza ancora una volta le fa fare una rapida carriera e le fa stringere amicizia con una ragazza della compagnia teatrale, Lola Osborne, che la convince ad andare a vivere con lei. Deciso a riconquistare Carrie, Hurstwood \u00e8 disposto a tutto pur di guadagnare denaro e diventa un crumiro, ma quest'ultima esperienza gli coster\u00e0 cara, in quanto sar\u00e0 il gesto che far\u00e0 decidere a Carrie di lasciarlo per sempre. Ormai devastato e depresso, l'uomo si lascia andare e diventa presto un senza-tetto, costretto a chiedere l'elemosina per sopravvivere; deciso a non proseguire in questa fase di declino, si suicida. Nel frattempo Carrie, diventata ormai una celebrit\u00e0 dello spettacolo, nonostante abbia raggiunto una posizione di prestigio e la ricchezza materiale, scopre di essere una persona profondamente infelice ed insoddisfatta.\nAl cinema.\nWilliam Wyler nel 1952 gir\u00f2 la versione cinematografica \"Gli occhi che non sorrisero\" (\"Carrie\") con Jennifer Jones. "}
{"id": "3191303", "revid": "729019", "url": "https://it.wikipedia.org/wiki?curid=3191303", "title": "Max-Weber-Platz (metropolitana di Monaco di Baviera)", "text": "Max-Weber-Platz \u00e8 una stazione della Metropolitana di Monaco di Baviera, che serve le linee U4 e U5 ed \u00e8 situata nel quartiere di Haidhausen; prende il nome dalla piazza dedicata a Max Weber, sotto cui si trova la stazione. \u00c8 stata inaugurata il 27 ottobre 1988.\nFino al 1998 la piazza era intitolata ad un politico locale; oggi invece \u00e8 dedicata al pi\u00f9 famoso sociologo.\nOltre all'interscambio tra le linee U4 e U5, \u00e8 possibile anche l'interscambio con i tram 15, 16, 19 e 25 e con le linee di autobus X30, 190 e 191.\nNel primo mezzanino \u00e8 mostrato un fac-simile di una tram storico trainato a cavalli \"(geschlossener Pferdebahnwagen Nr. 87 Typ a 1.41)\" che \u00e8 stato in uso a Monaco dal 1876 al 1895.\nMax-Weber-Platz \u00e8 una delle due stazioni che delimitano il percorso comune linee U4 e U5 viene condiviso; da l\u00ec in avanti, infatti, le due linee si separano: la U4 prosegue verso Arabellapark, mentre la U5 verso Neuperlach S\u00fcd. L'altra stazione che delimita il percorso comune \u00e8 Westendstra\u00dfe."}
{"id": "3191304", "revid": "110665413", "url": "https://it.wikipedia.org/wiki?curid=3191304", "title": "Actor's Center", "text": "L'Actor's Center \u00e8 un'associazione \"no-profit\" che si occupa della formazione di attori, registi e scrittori. Fondata nel 2001, ha sede a Roma.\nStoria.\nFondata nell'inverno del 2001 da Michael Margotta il quale ne \u00e8 anche direttore artistico e da Vincenzo Attingenti, Sandra Ceccarelli, Pierfrancesco Favino, Sabrina Impacciatore, Maddalena Maggi, Carlotta Natoli, Margherita Peruzzo, Franco Carella e Claudio Santamaria l\"'Actor's Center\" si occupa dello sviluppo artistico di professionisti dello spettacolo con l'obiettivo principale di ottenere il massimo realismo psicologico.\nOltre ai gi\u00e0 menzionati, durante gli anni l\"'Actor's Center\" ha avuto come membri ed \u00e8 stata scuola per molti altri personaggi famosi quali: Moran Atias, Ettore Bassi, Carolina Crescentini, Abel Ferrara, Claudia Gerini, Elizabeth Kemp, Denny M\u00e9ndez, Stefano Pesce, Violante Placido, Vincent Schiavelli, Francesco Scianna, Natasha Stefanenko e molti altri."}
{"id": "3191310", "revid": "834", "url": "https://it.wikipedia.org/wiki?curid=3191310", "title": "Niederr\u00f6blingen (Helme)", "text": ""}
{"id": "3191317", "revid": "729019", "url": "https://it.wikipedia.org/wiki?curid=3191317", "title": "Castello di Caltignaga", "text": "Il castello di Caltignaga \u00e8 un'importante struttura fortificata che sorge nell'omonimo comune in provincia di Novara, pochi chilometri a nord del capoluogo.\nStoria.\nLe prime testimonianze sull'esistenza qui di un castello risalgono a poco dopo l'anno mille. Intorno agli anni 1362-63 l'edificio fu danneggiato quando venne espugnato dalle truppe della Compagnia Bianca di Alberto Sterz, sorte simile a quella subita da molti centri abitati del novarese. Nel 1449 Francesco Sforza assegn\u00f2 il feudo di Caltignaga alla nobile famiglia novarese dei Caccia che lo dominarono, salvo alcune interruzioni, fino al 1724.\nI Caccia si occuparono subito di ampliare e rimaneggiare il castello facendogli assumere pressappoco l'aspetto attuale.\nImportanti interventi di restauro si resero necessari a seguito del 1524, quando, dopo una fallita spedizione contro Novara, l'esercito francese del generale Bonnivet espugn\u00f2 la rocca e, dopo averla saccheggiata, la incendi\u00f2.\nNel secolo XVI, persa la funzione militare, la costruzione fu adattata ad abitazione signorile.\nNel 1774 fu acquistato con i circostanti terreni agricoli dalla famiglia novarese Fa\u00e0, estinta nel secolo scorso, ed ora appartiene ai suoi discendenti, le famiglie Ferrari-Ardicini e Sella..\nDescrizione.\nL'impianto si presenta sostanzialmente a quadrilatero con la presenza di un'unica massiccia torre che sovrasta l'ingresso principale, sopraelevata probabilmente dopo l'incendio del 1524. Il fossato, che in passato circondava l'intero edificio, \u00e8 ancora presente su due lati: quello occidentale dove si trova il ponte e il portale d'ingresso e quello meridionale che separa il castello da una sua vecchia dipendenza del XV secolo; sugli altri lati l'edificio \u00e8 circondata da un vasto giardino all'italiana.\nLa struttura appare interamente in mattoni, coronata da una merlatura alla ghibellina collegata verso l'interno da archetti ribassati pi\u00f9 sottili sui quali poggia il tetto."}
{"id": "3191318", "revid": "729019", "url": "https://it.wikipedia.org/wiki?curid=3191318", "title": "Neuperlach S\u00fcd (metropolitana di Monaco di Baviera)", "text": "Neuperlach S\u00fcd \u00e8 una stazione della Metropolitana di Monaco di Baviera, che serve la linea U5; funge anche da interscambio con la rete ferroviaria. \u00c8 stata inaugurata il 18 ottobre 1980.\nLa linea S7 della S-Bahn di Monaco di Baviera ferma anche a questa stazione, e continua poi verso sud. La stazione conta tre banchine: due per la U-Bahn (Metropolitana) e una per la S-Bahn, permettendo l'interscambio tra i treni.\nLa stazione si trova su di un ponte che sovrasta Carl-Wery-Stra\u00dfe ed \u00e8 una delle poche stazioni della Metropolitana di Monaco di Baviera che si trova sopra il livello del suolo. Le due entrate si trovano ad est e ad ovest di Carl-Wery-Stra\u00dfe. L'uscita est porta verso il Centro di Ricerca e Sviluppo della Siemens, che \u00e8 stato il maggiore contro di ricerca in Europa, con 14.000 dipendenti agli inizi degli anni novanta. La stessa uscita conduce anche verso un grande parcheggio, mentre l'uscita ovest porta verso i capolinea degli autobus."}
{"id": "3191319", "revid": "36001864", "url": "https://it.wikipedia.org/wiki?curid=3191319", "title": "Merapi", "text": ""}
{"id": "3191322", "revid": "767487", "url": "https://it.wikipedia.org/wiki?curid=3191322", "title": "Sole negli occhi (film)", "text": "Sole negli occhi \u00e8 un film italiano del 2001, scritto e diretto da Andrea Porporati, qui al suo esordio registico dopo una lunga esperienza come sceneggiatore. Il regista, per la realizzazione di questa pellicola, si \u00e8 ispirato al romanzo \"Delitto e castigo\" di F\u00ebdor Dostoevskij.\nIl film, presentato al Torino Film Festival nel 2001, \u00e8 ambientato ed \u00e8 stato girato a Rimini.\nTrama.\nMarco arriva a Rimini per incontrare il padre che odia sin da quando era piccolo, a causa di un episodio spiacevole accaduto molti anni prima; il padre gli rivela di voler assolutamente vendere la casa di famiglia, a causa dei suoi debiti. Marco lo uccide, accoltellandolo a morte. Da quel momento, per Marco inizia un allucinante vagabondaggio per le vie della citt\u00e0, in preda ai sensi di colpa e a malori improvvisi, incontrando la madre e la sorella, senza per\u00f2 rivelare loro la verit\u00e0 sui fatti. Intanto la polizia, guidata dall'agente Rinaldi, che sin dal primo momento intuisce la colpevolezza di Marco, verte inevitabilmente i suoi sospetti verso di lui, senza per\u00f2 trovare le prove che lo inchiodino; per\u00f2 Marco, dopo l'incontro con una ragazzina depressa a causa di una delusione amorosa, si convincer\u00e0 a costituirsi, liberandosi dal peso del suo tragico gesto.\nDistribuzione.\nIl film \u00e8 stato distribuito al cinema il 23 novembre 2001 da 01 Distribution"}
{"id": "3191329", "revid": "2183875", "url": "https://it.wikipedia.org/wiki?curid=3191329", "title": "Filippo Pacelli", "text": "Biografia.\nFilippo Pacelli nacque a Roma nel 1837, figlio secondogenito di Marcantonio Pacelli e Giuseppa Veccia Scavalli.\nDa giovane, grazie alla posizione politica acquisita dal padre presso la Santa Sede al servizio di Pio IX, intraprese la carriera forense divenendo avvocato concistoriale e venendo successivamente assunto presso il tribunale della Sacra Rota. Si conquist\u00f2 in seguito la posizione di decano degli avvocati della Santa Sede e peror\u00f2 la causa di canonizzazione del passionista Gabriele dell'Addolorata che per\u00f2 venne portata a termine solo nel 1920, quattro anni dopo la sua morte.\nA differenza del padre, intransigente cattolico, egli si dimostr\u00f2 pi\u00f9 aperto anche verso le istituzioni non religiose e come tale fece parte, previo permesso del pontefice, del consiglio comunale della citt\u00e0 di Roma.\nMor\u00ec a Roma nel 1916.\nMatrimonio e figli.\nIl 1\u00ba ottobre 1871 Filippo spos\u00f2 Virginia Graziosi (1844-1920) e la coppia ebbe quattro figli: "}
{"id": "3191332", "revid": "125014376", "url": "https://it.wikipedia.org/wiki?curid=3191332", "title": "Serie A2 2010-2011 (pallamano maschile)", "text": "La Serie A2 2010-2011 \u00e8 stata la terza divisione del campionato italiano di pallamano maschile per la stagione sportiva 2010-2011."}
{"id": "3191335", "revid": "466539", "url": "https://it.wikipedia.org/wiki?curid=3191335", "title": "Bomber Command", "text": "Il Bomber Command (in italiano \"Comando Bombardieri\") della Royal Air Force (RAF - l'aeronautica militare britannica) fu formato nel 1936 per prendersi carico di tutte le attivit\u00e0 di bombardamento della forza aerea di cui faceva parte. Acquist\u00f2 particolare fama durante la seconda guerra mondiale, quando i suoi bombardieri colpirono in 389.809 voli totali, prevalentemente notturni, citt\u00e0, fabbriche e obiettivi militari della Germania, dell'Italia e dei territori occupati dalla Wehrmacht o dai suoi alleati.\nIl Bomber Command inaugur\u00f2 l'era dei bombardamenti aerei durante la seconda guerra mondiale, colpendo Berlino l'11 maggio 1940; dopo alcune difficolt\u00e0 iniziali, dal febbraio 1942 pass\u00f2 alla inesorabile strategia del \"Area bombing\" e del \"maximum use of fire\" approvata personalmente da Winston Churchill, con la creazione dei famosi \"vortici di fuoco\" sulle citt\u00e0 tedesche, che distrussero quasi totalmente i centri storici e causarono la morte di almeno 500.000 civili. Pur a costo di pesanti perdite di aerei ed equipaggi, il Bomber Command continu\u00f2 tenacemente per quattro anni, sotto la guida del suo comandante in capo, maresciallo dell'aria Arthur Harris, la devastante campagna di bombardamenti notturni che contribuirono al crollo materiale e morale della Germania la stessa tattica usata poi anche in Corea.\nLe missioni non si limitarono ai soli bombardamenti notturni: alcuni bombardieri leggeri volarono in versione da caccia nella battaglia d'Inghilterra; altri compirono raid diurni a bassa quota; vennero sganciate migliaia di mine navali in mare e furono affondate centinaia di navi. In alcune occasioni i bombardieri del Bomber Command furono anche in grado di completare con pieno successo audaci missioni di attacco di precisione contro obiettivi selezionati della Germania nazista come le dighe della Ruhr e i centri di sviluppo delle armi segrete tedesche per la Germania.\nNel 1968, in seguito ad una riforma delle forze della Royal Air Force, fu unito insieme al Fighter Command per formare lo Strike Command, in cui poco tempo dopo fu inglobato anche il Coastal Command.\nStoria.\nGenesi.\nNel Regno Unito una figura centrale della RAF fu il maresciallo Hugh Trenchard, capo di stato maggiore della forza aerea dal 1919 al 1929. Egli, in linea con il pensiero del generale italiano Giulio Douhet, sostenne che l'offensiva aerea globale sarebbe stata l'elemento decisivo di un eventuale prossimo conflitto in Europa. In precedenza, durante la prima guerra mondiale, gi\u00e0 il maresciallo Jan Smuts aveva teorizzato la necessit\u00e0 di una forza aerea indipendente con un proprio stato maggiore, incaricata soprattutto di costituire una forza da bombardamento imponente in grado di colpire la Germania. Anche se contrari alle leggi umanitarie, i bombardamenti sulle citt\u00e0, centri della produzione industriale e della manodopera, sarebbero stati estremamente efficaci ai fini della vittoria, dato che avrebbero comportato, oltre ai danni materiali, sfiducia, stanchezza e caos, minando alla base il consenso della popolazione nemica verso il proprio governo. Resistenze da parte della Royal Navy e del British Army (gi\u00e0 invisi alla RAF in quanto arma da loro indipendente), oltre che l'arrivo della crisi del 1929, fecero s\u00ec che le tesi di Trenchard venissero sostanzialmente rigettate.\nCon questa teoria scartata, la RAF rispose al riarmo di Adolf Hitler riorganizzando, per mezzo del nuovo capo di stato maggiore Edward Ellington, le sue forze dando vita, il 14 luglio 1936, al Fighter Command (comando caccia), Coastal Command (comando costiero), Flying Training Command (comando addestramento al volo), Army Cooperation Command (comando cooperazione con l'esercito) e Bomber Command.\nI tempi per lo sviluppo di nuovi aerei furono molto lunghi. I bombardieri Vickers Wellington, iniziati ad essere progettati nel 1932, eseguirono il primo volo nel 1936 e raggiunsero gli squadroni solo due anni dopo; allo stesso modo i bombardieri Vickers Wellesley, disegnati nel 1931 e inaugurati nel giugno 1935, entrarono nelle linee della RAF solo nel 1937, per venirne radiati nel settembre 1939. Il risultato fu che quando Edgar Ludlow-Hewitt divenne capo del Bomber Command nel settembre 1937, questo constat\u00f2 che i suoi aerei erano totalmente inadatti alla guerra, cos\u00ec come i loro equipaggi, troppo esposti sia agli attacchi da terra sia a quelli dall'aria, in grado di volare solo in condizioni meteo favorevoli. Hewitt pertanto diede disposizioni per aumentare la sicurezza sugli aerei, ordin\u00f2 la messa in opera di ausili per la navigazione e riform\u00f2 le tecniche di addestramento del personale di volo (di cui si parler\u00e0 pi\u00f9 avanti).\nLe mire espansionistiche di Hitler, in particolare la sua volont\u00e0 di annettere i Sudeti, preoccuparono la RAF, che, per precauzione, elabor\u00f2 tramite l'Air Staff un piano (\"Western Air Plans\") di attacco consistente in sedici punti ognuno dei quali rappresentava un obiettivo in Germania, dalle industrie alle strutture della Luftwaffe (l'aeronautica militare guidata da Hermann G\u00f6ring). Il Bomber Command tuttavia si mostr\u00f2 scettico nei confronti di alcuni punti dei \"Western Air Plans\", come il WA1 (distruzione delle forze di attacco al suolo della Luftwaffe) che implicava colpire obiettivi piccoli e difficili da individuare, mentre accolse favorevolmente il punto WA5, che dava disposizioni su come bombardare le estese zone industriali della Ruhr.\nSeconda guerra mondiale.\nQuando, nel settembre 1939, inizi\u00f2 la seconda guerra mondiale, la prima linea del Bomber Command consisteva in aerei lenti e poco protetti, dotati di ausili di navigazione primitivi. Non sorprende quindi che le primissime missioni consistettero, per la maggior parte, in lanci di volantini propagandistici sulla Germania. Comunque, il 2 settembre il ministero dell'aria distacc\u00f2 in Francia l'intero 1\u00ba gruppo, montato sui Fairey Battle, per formare l'embrione della futura Advanced Air Striking Force (AASF), con compiti di bombardamento tattico a supporto delle truppe anglo-francesi.\nNel giugno 1940, a seguito della resa della Francia, il Regno Unito rimase la sola potenza a confrontarsi con la Germania e la sua forza aerea, la Luftwaffe. In quel periodo quindi, il Bomber Command fu l'unica unit\u00e0 britannica in grado di attaccare i territori occupati dalla Wehrmacht e cominci\u00f2, nonostante l'inadeguatezza dei mezzi, compiendo le sue missioni di notte cercando di evitare la potente contraerea tedesca.\nNel luglio del 1940, dopo che Churchill respinse le proposte di un accordo di pace da parte tedesca, la Germania cominci\u00f2 ad accumulare mezzi da sbarco nelle coste francesi e olandesi per intraprendere l'operazione Seel\u00f6we, la prevista invasione dell'Inghilterra. Il Bomber Command attacc\u00f2 ripetutamente questi natanti coadiuvando le operazioni di caccia aerea del Fighter Command, pesantemente impegnato nella battaglia d'Inghilterra. In questo scontro aereo per ottenere il predominio dei cieli britannici, nonostante la caccia britannica fece da protagonista, fu il Bomber Command a patire pi\u00f9 perdite. Nel marzo 1941 Churchill ordin\u00f2 di intensificare gli attacchi contro l'attivit\u00e0 della Kriegsmarine, la marina militare tedesca. L'ordine invest\u00ec in pieno il Bomber Command e il Coastal Command che, unendo le forze, incrementarono la posa di mine navali e danneggiarono le corazzate \"Scharnhorst\" e \"Gneisenau\".\nNell'estate 1941 il cosiddetto \"rapporto Butt\" (dal nome del suo sviluppatore David Bensusan-Butt, segretario del gabinetto di guerra) mostr\u00f2 che solo il 30% dei bombardieri riusciva a far cadere le bombe in un raggio di 8,05\u00a0km dall'obiettivo, e proprio questo fu uno dei principali fattori che favor\u00ec l'adozione del bombardamento a tappeto, indiscriminato ma con pi\u00f9 probabilit\u00e0 di colpire qualcosa. In inverno vennero risparmiate le forze per l'anno successivo, un anno che si rivel\u00f2 pieno di novit\u00e0 per il Bomber Command: cominciarono infatti ad arrivare i primi bombardieri Avro 683 Lancaster e, dal 22 febbraio, poco dopo l'uscita della direttiva che ufficializz\u00f2 i bombardamenti a tappeto, Arthur Harris successe a Jack Baldwin come comandante in capo. L'intento, fortemente appoggiato da Churchill e dal suo consigliere, il fisico Frederick Lindemann, era quello di distruggere il morale della popolazione e polverizzare le strutture produttive dei 58 principali centri industriali tedeschi. Conscio della crisi in cui stava versando il Bomber Command, Harris predispose un massiccio attacco contro tre citt\u00e0 tedesche (Colonia, Essen e Brema) effettuato ogni volta con circa 1.000 bombardieri (operazione Millennium). Il 30 maggio 1942 vennero radunati tutti gli aerei e gli equipaggi disponibili che in tarda serata devastarono Colonia, mentre le altre due citt\u00e0 subirono danni minori.\nNonostante i risultati incoraggianti dell'operazione Millennium, i problemi circa la scarsa precisione dei bombardamenti continuarono ad assillare Harris. Nel 1942 sorsero, per uscire definitivamente dalla crisi, le figure dei \"Pathfinder\" e dei \"Master Bomber\" (di cui si parler\u00e0 in seguito), un'unit\u00e0 la prima e una nuova figura di aviatore la seconda, incaricate di aiutare la forza d'attacco segnalando con apposite tecniche e indicazioni il luogo preciso da bombardare. Il maggio 1943 vide i migliori uomini del Bomber Command distruggere in un ardito raid a bassa quota compiuto con bombe e strumenti di bordo speciali, le dighe dei fiumi M\u00f6hne ed Eder (operazione Chastise). Nell'agosto dello stesso anno l'azione principale fu l'operazione Hydra su Peenem\u00fcnde, un'offensiva diretta alla distruzione dei centri di sviluppo dei missili V1 e V2 tedeschi, che ebbe per\u00f2 un esito mediocre.\nDal novembre 1943 alla fine del marzo 1944 il Bomber Command si impegn\u00f2 nella battaglia aerea di Berlino, subendo il pi\u00f9 alto tasso di perdite in tutta la guerra, dando adito a dubbi nelle alte sfere della RAF circa il modo di procedere di Harris, che peraltro, nel caso specifico di Berlino, non dette i risultati sperati nonostante le gravi devastazioni inflitte alla capitale tedesca. Di pari passo continuarono sempre gli attacchi alle basi e ai cantieri di U-Boot e al naviglio della Kriegsmarine, che nel 1944 vide affondata da una bomba \"Tallboy\", sganciata da un Lancaster, la corazzata \"Tirpitz\". In vista dello sbarco in Normandia del giugno 1944, i comandi del Bomber Command e dell'USAAF (le forze aeree dell'esercito statunitense) vennero unificati nella persona di Dwight D. Eisenhower, comandante supremo Alleato in Europa, che obblig\u00f2 Harris e il comandante dell'USAAF Carl Spaatz, ad alleggerire la pressione sulle citt\u00e0 tedesche concentrandosi invece sulle basi della Luftwaffe e sulle vie di comunicazione della Francia settentrionale. Dopo lo sbarco, col procedere dell'avanzata Alleata, il Bomber Command vol\u00f2 via via sempre pi\u00f9 in missioni di appoggio tattico alle truppe di terra. Un ultimo e controverso bombardamento strategico, anche per gli stessi ufficiali della RAF, si verific\u00f2 nel febbraio 1945 con il devastante bombardamento su Dresda che distrusse quasi completamente la citt\u00e0.\nDurante tutta la guerra il Bomber Command lanci\u00f2 un totale di 970.369 tonnellate di bombe e 47.307 mine, cifre superate da nessun'altra forza aerea impegnata nel conflitto. Le perdite vennero quantificate in 8.655 aerei (2,22%) dei quali 6.440 precipitati in Germania, che portarono con s\u00e9 un totale globale di 55.573 uomini (la RAF, nel suo complesso, ne perse 79.281) dei quali 47.268 deceduti nel corso di operazioni offensive; tra loro vi erano circa 10.000 canadesi, 4.000 australiani, pi\u00f9 di 1.500 neozelandesi, quasi 1.000 polacchi e circa 500 provenienti da altri paesi. I caduti sono ricordati da un monumento inaugurato nel 2012 a Green Park.\nEspansione nella seconda guerra mondiale.\nI numeri non includono le unit\u00e0 addestrative.\nAlcuni aerei (gi\u00e0 inclusi nei numeri della tabella) erano alle dirette dipendenze dei comandi superiori della RAF. Nello specifico, il 3 luglio 1941 il \"Director of Plans\" del ministero dell'aria controllava due squadroni per complessivi diciotto velivoli, numero sceso a dodici il 2 gennaio 1942 e ritornato a diciotto il 20 febbraio dello stesso anno; il 10 luglio 1942 l'\"Assistant Chief of the Air Staff\" contava cinquantasei velivoli, cinquantatr\u00e9 il 7 gennaio 1943. Dopo questa data non risultano aerei sotto il diretto controllo dei comandi superiori.\n1946-1968: l'epoca della guerra fredda.\nPer espandere le proprie capacit\u00e0 di carico il Bomber Command si dot\u00f2 nel luglio 1948 dei bombardieri statunitensi Boeing B-29 Superfortress (che us\u00f2 poi nel ponte aereo per Berlino) e li rinomin\u00f2 \"Boeing Washington B.1\", che andarono cos\u00ec ad affiancare gli Avro 694 Lincoln e gli altri aerei usati durante la seconda guerra mondiale, in seguito esso prese parte anche al conflitto in Corea. Il primo bombardiere a reazione che entr\u00f2 nelle file del Bomber Command fu l'English Electric Canberra, qualcuno dei quali rimase in servizio fino al 2006 come aereo da ricognizione; venne poi il Vickers Valiant nel 1955, il primo dei \"V-Bomber\" arrivati per rimpiazzare gli ormai obsoleti Lancaster e Halifax e progettati per essere capaci di trasportare ordigni nucleari. Nel 1956 entr\u00f2 in servizio l'Avro 698 Vulcan e due anni dopo l'Handley Page HP.80 Victor.\nNel 1956 il Bomber Command ritorn\u00f2 sul piede di guerra a causa dell'occupazione militare egiziana del canale di Suez, a cui il governo di Anthony Eden rispose con azioni di guerra. I Canberra del Bomber Command vennero inviati a Cipro e Malta, isola in cui atterrarono anche i Valiant, e in totale pi\u00f9 di cento bombardieri parteciparono alle azioni militari. Nel corso degli anni cinquanta i vecchi Lancaster del 407\u00ba squadrone, basati nella Columbia Britannica, fecero dei continui voli per individuare, con appositi congegni, radiazioni nucleari nell'aria e mappare cos\u00ec, con l'aiuto degli statunitensi, le basi atomiche sovietiche. Dal 1959 al 1963 al Bomber Command vennero assegnati, nell'ambito del progetto angloamericano \"Emily\", anche 60 missili balistici nucleari PGM-17 Thor ripartiti in venti basi della RAF.\nNei vent'anni a seguire il Bomber Command venne sovente dispiegato nel medio ed estremo Oriente, specialmente per sorvegliare i moti indipendentisti dell'indonesiano Sukarno. Alcuni Canberra stazionarono in maniera permanente nell'aeroporto di Akrotiri a supporto del trattato CENTO. Alla fine degli anni cinquanta l'operazione Grapple vide i Valiant lanciare bombe all'idrogeno nell'Isola Christmas. L'apice della guerra fredda venne toccato nel 1962 con la crisi dei missili di Cuba; in questo periodo il Bomber Command tenne al massimo lo stato di allerta e impost\u00f2 i missili Thor pronti al lancio, ma non venne mai delocalizzato in numerosi aeroporti dato che la mossa avrebbe potuto essere interpretata come eccessivamente aggressiva dall'Unione Sovietica.\nAltro ambito operativo del Bomber Command era il rifornimento in volo, di cui prove erano gi\u00e0 state eseguite con i Lincoln e i Gloster Meteor ma che venne inaugurato con i bombardieri Valiant, presto prodotti in una speciale versione e rimpiazzati nel tempo dalla versione B.2 dell'Handley Page Victor.\nIl 30 aprile 1968 il Bomber Command, nell'ambito di una riorganizzazione dei quadri della RAF, venne sciolto e inglobato dallo Strike Command con il nome di No 1 (Strike) Group.\nOrganizzazione ed equipaggiamento.\nStruttura di comando.\nLe unit\u00e0 della Royal Air Force hanno una struttura gerarchica utilizzata da altre forze aeree del Commonwealth, ma difforme da quelle di altre nazioni.\nAlla base vi \u00e8 il \"flight\", unit\u00e0 di base costituita in genere da quattro velivoli e la cui definizione risale agli inizi della storia dell'aeronautica, intorno al 1912. Winston Churchill sosteneva di aver inventato il termine mentre stava imparando a volare nei ranghi della embrionale sezione aerea della Royal Navy. \u00c8 stato anche ipotizzato che il termine fosse stato creato dal Committee of Imperial Defence, incaricato di riformare le forze armate britanniche dopo la seconda guerra boera.\nTre o quattro \"flight\", costituiscono uno \"squadron\". Comandato da un \"squadron leader\", un grado equiparato a quello di maggiore in Italia, \u00e8 un reparto che utilizza velivoli dello stesso modello e della stessa specialit\u00e0. Insieme a un altro, o altri due \"squadron\", costituisce un \"wing\", l'unit\u00e0 aerea operativa e logistica di stanza su di un aeroporto, in Italia chiamata stormo.\nLe unit\u00e0 maggiori che raggruppano i \"wing\", prendono il nome di \"group\", entit\u00e0 di dimensioni paragonabili alle divisioni aeree in Italia.\nGruppi.\nNel momento di sua massima espansione il Bomber Command contava sette \"group\" in cui inquadrare tutte le unit\u00e0 minori, uno in pi\u00f9 rispetto a quelli presenti al momento della creazione, nel luglio 1936. Questi sette gruppi erano:\nIl 1\u00ba gruppo nacque nel 1918 e accompagn\u00f2 il Bomber Command durante tutta la sua esistenza; anche il 2\u00ba gruppo si form\u00f2 nel 1918, e rest\u00f2 nelle file del Bomber Command fino al 1\u00ba giugno 1943, quando pass\u00f2 alla 2nd Tactical Air Force; nel 1918 presero vita anche i gruppi numero 3, 4 (col Bomber Command dal 1937 e dismesso nel febbraio 1948), 5 (col Bomber Command dal 1937 e dismesso nel dicembre 1945) e 6 (sciolto nell'agosto 1945). Il 7\u00ba gruppo, anch'esso sorto nel 1918, venne riformato nel luglio 1940 entrando a far parte del Bomber Command come unit\u00e0 addestrativa, venendo sciolto nel dicembre 1945. L'8\u00ba gruppo sorse nel settembre 1941 e, dopo essere stato sciolto agli inizi del 1942, incamer\u00f2 le unit\u00e0 \"Pathfinder\" dal 13 gennaio 1943, venendo sciolto nel dicembre 1945. Il 100\u00ba gruppo invece nacque nel dicembre 1943 e venne dismesso nel dicembre 1945.\nAusili per la navigazione.\nDal 1942 il Bomber Command si dot\u00f2 di sistemi di radionavigazione per facilitare i navigatori nel calcolare la loro posizione e la rotta da seguire. Il primo di questi ausili alla navigazione fu GEE, pienamente operativo dagli inizi del 1942, consistente nella ricezione in volo delle trasmissioni inviate da tre stazioni nel Regno Unito: due stazioni secondarie inviavano a quella principale degli impulsi a loro volta dirottati sull'aereo in volo fornito di appositi apparecchi riceventi e di un tubo a raggi catodici. Il suo margine d'errore variava da un minimo di 800 m a pi\u00f9 di 8\u00a0km; la sua portata, soggetta a fattori come la quota di volo, le condizioni meteo e il magnetismo, arrivava a 480\u2013640\u00a0km dalla stazione principale. Altra pecca del GEE fu il fatto che poteva essere disturbato dalle contromisure elettroniche tedesche, che avevano la capacit\u00e0 di dirottare l'aereo su false rotte.\nOboe fu pronto nel dicembre 1942, rivelandosi pi\u00f9 preciso almeno per quello che riguardava le brevi distanze (il raggio d'azione infatti era limitato a 483\u00a0km). Due stazioni a terra in Inghilterra inviavano dei segnali radio all'aereo in volo (e ad uno solo; non era infatti possibile \"controllarne\" pi\u00f9 di uno), fornito di appositi apparecchi ricetrasmittenti che rimandavano i segnali indietro permettendo cos\u00ec alle stazioni di monitorare il suo tragitto: una stazione guidava il bombardiere nella rotta prestabilita, avvertendolo con dei segnali acustici qualora questo si allontanasse dalla giusta via, mentre la seconda stazione verificava l'effettiva velocit\u00e0 calcolando ogni volta il momento esatto in cui sganciare il carico bellico. Oboe venne usato principalmente dai \"Pathfinder\", i segnalatori di obiettivi che precedevano la forza di attacco principale (di cui si parler\u00e0 pi\u00f9 avanti).\nTerza importante innovazione fu H2S, resosi disponibile nel gennaio 1943 dopo un lungo periodo di sviluppo segreto. In alcuni bombardieri pesanti venne installata nella parte inferiore della fusoliera una sorta di parabola contenente un \"piatto\" rotante riflettente che aveva la funzione di \"mappare\" il terreno sottostante, anche se coperto da nuvole, e tradurlo in immagini trasmesse in uno schermo posizionato nell'aereo. La visione era in bianco e nero, con il primo colore che contraddistingueva la terraferma e, via via che diventava pi\u00f9 brillante, le citt\u00e0, e il secondo che evidenziava le superfici d'acqua. Di conseguenza, il sistema dava il meglio di s\u00e9 in attacchi contro obiettivi costieri. Inizialmente, come Oboe, anche H2S venne dato in consegna ai soli \"Pathfinder\" e, ancora come il suo predecessore, non era immune da manipolazioni effettuate dalla Luftwaffe.\nNel 1944 fu la volta del pi\u00f9 accurato G-H: i bombardieri in volo (a differenza di Oboe, G-H poteva essere usato da pi\u00f9 aerei contemporaneamente, anche se in numero limitato) trasmettevano segnali radio a due stazioni in Gran Bretagna, che a loro volta le rimbalzavano sugli aerei; misurando il tempo occorso al segnale per andare e tornare, il navigatore, servendosi di un oscilloscopio, era in grado di comunicare al pilota utili informazioni sulla rotta e sull'esatto momento in cui liberarsi delle bombe. Il raggio d'azione era lo stesso di Oboe, 483\u00a0km.\nGuerra elettronica.\nWindow e primi sistemi.\nDurante la seconda guerra mondiale il Bomber Command fece largo uso di dispositivi rudimentali per la guerra elettronica, sia per guidare i propri equipaggi a destinazione, sia per confondere i radar che la caccia notturna tedesca.\nIl dispositivo \"Mandrel\" (mandrino), montato su alcuni aerei, era capace di disturbare i radar Freya rendendoli ciechi, mentre \"Tinsel\" registrava, tramite un microfono posizionato in una gondola motore, l'assordante rumore di un propulsore che veniva inviato da un operatore sulle frequenze della Luftwaffe, rendendo praticamente impossibile per i piloti notturni di quest'ultima ricevere informazioni da terra. Ancora, personale della RAF perfettamente in grado di parlare il tedesco si inseriva furtivamente nelle frequenze nemiche dando false indicazioni ai piloti.\nGli scienziati della RAF, cos\u00ec come quelli della Luftwaffe, erano costantemente impegnati a trovare nuovi modi per eludere (o neutralizzare) le difese o le contromisure elettroniche nemiche. I primi riuscirono a mettere a punto un sistema che, seppur per breve tempo, confuse gli operatori radar tedeschi: \"Window\" (finestra), nient'altro che strisce metalliche lunghe 30\u00a0cm e larghe 1,5\u00a0cm che, una volta rilasciate in massa dai bombardieri, disturbavano i radar impedendo agli operatori di terra di individuare il corretto numero e la corretta posizione degli aerei. Window venne utilizzato per la prima volta nell'operazione Gomorrah, la distruttiva serie di incursioni su Amburgo iniziata la notte tra il 24 e il 25 luglio 1943. I tedeschi, stando ai radar, stavano per essere attaccati da 11.000 bombardieri, quando in realt\u00e0 erano tra i 700 e gli 800; la contraerea, cos\u00ec come i piloti, rimase spiazzata e il Bomber Command perse solo dodici aerei.\nWindow venne usato fino alla fine della guerra, anche se i suoi effetti \"miracolosi\" svanirono presto perch\u00e9 gli operatori della Luftwaffe impararono ad interpretare i disturbi sul monitor. Le perdite infatti ripresero ad aumentare nell'operazione Hydra (agosto 1943) e nella battaglia di Berlino, quest'ultima la pi\u00f9 sanguinosa in assoluto per il Bomber Command. Occorsero nuove idee per riportare le perdite a livelli accettabili.\nIl 100\u00ba gruppo.\nNel novembre 1943 prese vita il No. 100 (Bomber Support) Group che si fece carico di tutte le attivit\u00e0 del Bomber Command inerenti all'utilizzo di tutti i tipi di contromisure elettroniche. Forte di circa cento aerei, i B-17 (scelti per la loro capacit\u00e0 di volare ad alte quote) e i B-24 volarono insieme alle formazioni attaccanti trasportando apparecchi atti al disturbo delle comunicazioni nemiche, mentre Halifax e Stirling eseguirono missioni isolate creando falsi eco radar e generando, tramite Window e altri ausili, squadroni fantasma. Il 100\u00ba gruppo si serv\u00ec anche di radar aviotrasportati \"Serrate\" montati su Beaufighter e Mosquito per intercettare i caccia notturni della Luftwaffe.\nNella notte tra il 5 e il 6 giugno 1944, immediatamente prima dello sbarco in Normandia, a cinque B-17 del 100\u00ba gruppo e ad un simile numero di Lancaster venne affidata una missione particolare: essi avrebbero dovuto volare avanti e indietro lungo La Manica, per poi penetrare per 128,75\u00a0km in territorio francese dove avrebbero girato in tondo, il tutto lasciandosi dietro di s\u00e9 un nugolo di striscioline Window che ebbe l'effetto di distogliere l'attenzione dei tedeschi dalla Normandia. Per alcune ore essi riuscirono anche a bloccare tutte le comunicazioni radio tedesche nella Francia settentrionale.\nIl 100\u00ba gruppo non ebbe mai una tattica fissa per agire, ma cambi\u00f2 in continuazione per battere le sempre aggiornate contro-contromisure elettroniche tedesche. Una di queste tattiche era definita del \"condizionamento\" (\"conditioning\"), e venne messa in pratica la notte del 17-18 agosto 1944 da un piccolo numero di aerei, che lanciarono Window facendo credere alla Luftwaffe di voler attaccare Kiel. La caccia notturna tedesca si alz\u00f2 in volo ma, ovviamente, non individu\u00f2 nessun bombardiere. La notte seguente la vera forza di attacco britannica volando nella stessa zona in cui la notte precedente i loro colleghi del 100\u00ba gruppo avevano eseguito il finto attacco, ma la Luftwaffe non gli prest\u00f2 attenzione, convinta che si trattasse di un altro inganno, cos\u00ec il Bomber Command pot\u00e9 scaricare, quasi indisturbato, le bombe su Brema.\n\u00c8 stato calcolato che il lavoro degli scienziati britannici e del 100\u00ba gruppo abbia salvato la vita a 7.000 avieri ed evitato la distruzione di 1.000 bombardieri.\nStrategie di bombardamento.\nLa decisione di entrare in guerra e le discussioni su come attaccare il nemico sono generalmente prese dai leader politici in concerto con le autorit\u00e0 militari. Nel Regno Unito della seconda guerra mondiale tale regola non venne meno. Il War Cabinet (gabinetto di guerra) formato nel 1940 dal primo ministro Winston Churchill incluse personalit\u00e0 provenienti dai tre principali partiti britannici: conservatore, liberale e laburista.\nLe politiche di bombardamento aereo, visto come metodo di attacco preferibile alla perdita di vite umane nelle trincee della prima guerra mondiale, vennero discusse da questi politici assieme al ministero dell'aria, e vennero quindi passate alla RAF per le dovute migliorie e correzioni. Per quasi tutta la durata della guerra Churchill fu uno strenuo sostenitore dei bombardamenti aerei, intuendo l'importanza che poteva avere il forzare la Germania a difendere il proprio territorio. Nel settembre 1940, al culmine della battaglia d'Inghilterra, egli dichiar\u00f2:\nAgli inizi della guerra i raid del Bomber Command non sortirono grandi effetti, e presto i piloti iniziarono a volare di notte per ridurre le perdite, anche se cos\u00ec facendo risultava pi\u00f9 difficile individuare i bersagli da colpire. Per ovviare a questo problema, nel 1941 i vertici militari decisero di impostare come obiettivi primari le citt\u00e0 industriali tedesche, mettendo quindi in pratica, agli inizi del 1942 e poco prima l'arrivo di Arthur Harris, bombardamenti a tappeto (\"area bombing\"), gi\u00e0 approvati da Churchill.\nL'insediamento di un nuovo comandante (Harris, per l'appunto), l'adozione della tattica del \"bomber stream\", lo sviluppo di nuovi bombardieri quadrimotore, e l'entrata in scena di migliori sistemi di radionavigazione, resero il Bomber Command una forza via via sempre pi\u00f9 efficiente. Le citt\u00e0 tedesche vennero distrutte con crescente precisione e potenza e, per il finire della guerra, i cieli tedeschi erano esclusivo dominio degli Alleati. I danni maggiori li subirono i centri storici medievali costruiti in legno e i complessi industriali utili ad Albert Speer, ministro degli armamenti tedesco. L'intento Alleato, al netto delle azioni criminali effettuate sui civili e sul patrimonio storico, fu quello di distogliere un milione di soldati tedeschi e l'aviazione nemica da azioni offensive, obbligando addetti alla contraerea e piloti a proteggere la Germania senza possibilit\u00e0 di fornire supporto al fronte.\nDalla met\u00e0 del 1942 il Bomber Command cominci\u00f2 a volare, sempre di notte, in grandi formazioni. Gli strateghi ritennero che se fossero volati insieme centinaia di aerei le difese tedesche sarebbero state sopraffatte, guadagnando efficienza e riducendo le perdite. Nella notte del 30 maggio 1942 Colonia fu, per la prima volta e per volere di Harris, bersaglio primario per pi\u00f9 di 1.000 velivoli britannici (operazione Millennium).\nLe incursioni notturne del Bomber Command in generale furono apprezzate dalla popolazione britannica ed elevarono il morale in patria; in parte disinformati da un abile campagna propagandistica del governo britannico, i civili in maggioranza erano compiaciuti dei risultati raggiunti dai bombardamenti terroristici sulle citt\u00e0 tedesche come Colonia e Amburgo, in alcuni casi c'erano preoccupazioni per eventuali rappresaglie, ma il recente ricordo dei bombardieri tedeschi favoriva il consenso e annullava le critiche alla politica di guerra del gabinetto Churchill. Gli equipaggi del Bomber Command erano interamente coinvolti nelle loro impegnative e pericolose missioni; in gran parte non manifestavano scrupoli morali per i loro attacchi ma al contrario erano convinti di svolgere un compito decisivo che avrebbe \"accorciato la guerra\" e \"salvato la vita di migliaia di soldati alleati\".\nTattiche di bombardamento.\nAddestramento degli equipaggi.\nDurante la seconda guerra mondiale l'et\u00e0 minima delle reclute era fissata a 18 anni; l'et\u00e0 media era invece di 22 anni. Nel Bomber Command non servirono solo britannici, ma anche canadesi, australiani, neozelandesi, polacchi, sudafricani, francesi, statunitensi, giamaicani e rhodesiani. Alcuni vennero inquadrati in unit\u00e0 di nazionalit\u00e0 mista, altri in reparti \"mononazionali\". Nella guerra perirono ben 55.573 uomini dei quali 47.268 deceduti nel corso di operazioni offensive; tra loro vi erano circa 10.000 canadesi, 4.000 australiani, pi\u00f9 di 1.500 neozelandesi, quasi 1.000 polacchi e circa 500 provenienti da altri paesi.\nQuando, nel 1937, il comandante del Bomber Command Edgar Ludlow-Hewitt si rese conto delle scarse capacit\u00e0 dei suoi uomini, rivoluzion\u00f2 i programmi di addestramento facendo in modo da evitare, ad ogni uomo, conoscenze specifiche, preferendo nozioni generiche su tutte le funzioni dell'equipaggio. Di conseguenza, il personale venne istruito in parallelo sia sui concetti del volo che sull'uso dei vari sistemi di bordo. Hewitt desider\u00f2 che sia il pilota che il copilota fossero in grado di guidare l'aereo, impostare la rotta da seguire, sganciare le bombe e brandeggiare le mitragliatrici. Tale linea guida rimase in piedi fino al 1942, quando l'entrata in scena dei bombardieri quadrimotore impose una specializzazione degli equipaggi (ad esempio, il secondo pilota cess\u00f2 di esistere come funzione, lasciando il posto al navigatore).\nUna certa attenzione fu dedicata anche ai mitraglieri, che avevano un compito fondamentale nel difendere l'aereo dalla caccia nemica. Nel 1938 la loro precisione venne stimata in un 20%, cifra scesa a zero l'anno successivo. Nel 1939 quindi i mitraglieri aerei andarono a costituire una branca autonoma rispetto al resto del personale, e venne allestita una Central Gunnery School dove vennero tenuti corsi specifici al termine dei quali, se giudicati idonei, gli uomini potevano fregiarsi della scritta \"AG\" (\"Air Gunner\") nelle proprie uniformi.\nCol passare del tempo lo sviluppo e la progettazione di nuovi quadrimotori indussero la RAF a dotarsi di nuovi aeroporti con piste d'atterraggio pi\u00f9 lunghe, mentre vennero potenziati i programmi di addestramento delle reclute allestendo unit\u00e0 dedicate (Operational Training Unit) che ospitarono, dopo un corso di base espletato nei centri nazionali, aviatori statunitensi, canadesi, sudafricani e, ovviamente, britannici (australiani e neozelandesi continuarono ad addestrarsi nelle rispettive nazioni).\nVolo notturno.\nLa decisione del Bomber Command di bombardare massicciamente la Germania di notte, per limitare il pi\u00f9 possibile le perdite causate dalla FlaK (la contraerea della Luftwaffe) e dalla caccia tedesca, obblig\u00f2 gli equipaggi a volare in condizioni spesso difficili, con annesse basse temperature e problemi di navigazione. All'inizio della seconda guerra mondiale infatti i navigatori non avevano ausili di guida adatti a portarli a destinazione: se riuscivano a vedere il terreno si orientavano con le mappe, altrimenti, se erano visibili le stelle, usavano il sestante.\nIl metodo iniziale di calcolo della posizione era chiamato \"dead reckoning\" (calcolo della morte): il navigatore manteneva un registro della velocit\u00e0 e direzione dell'aereo, guardando gli strumenti del pilota, e, applicando le dovute correzioni in base a velocit\u00e0 e direzione del vento (comunicate prima del decollo e quindi spesso errate), delineavano grosso modo la posizione dell'aereo in cui viaggiavano. Aiuti potevano venire da elementi terrestri facilmente riconoscibili dall'alto: coste, fiumi e strade. Se l'equipaggio riusciva ad arrivare sulla citt\u00e0 da attaccare, molte volte nuvole, nebbia, fumo o inquinamento atmosferico rendevano pi\u00f9 complicata la gi\u00e0 di per s\u00e9 ardua impresa di individuare l'obiettivo specifico da distruggere. Solo una volta tornati in Gran Bretagna i bombardieri potevano essere aiutati via radio a tornare all'aeroporto di partenza.\nPer dare un'idea delle difficolt\u00e0 iniziali, nel maggio 1940 un equipaggio, a cui era stato ordinato di colpire un aeroporto nei Paesi Bassi, incontr\u00f2 del maltempo e si perse, bombardando una base della RAF nel Cambridgeshire (senza causare vittime). Nell'estate del 1941 il gi\u00e0 citato \"rapporto Butt\" favor\u00ec l'adozione del bombardamento a tappeto, indiscriminato ma con pi\u00f9 probabilit\u00e0 di colpire qualcosa.\nSolo nell'estate 1942 giunsero nuove tecnologie assieme a nuovi aerei che, col passare del tempo, migliorarono la situazione dei piloti.\nL'addestramento al volo notturno port\u00f2 con s\u00e9 molti piloti caduti in incidenti di volo dovuti all'inesperienza. I primi mesi erano spesi in voli circolari attorno ad un percorso illuminato da terra e in continui voli andata-ritorno verso localit\u00e0 prestabilite, quindi si passava ad un addestramento specifico per il bombardamento e per i mitraglieri di bordo. Una volta entrati negli squadroni, i piloti facevano subito testamento.\n\"Pathfinder\" e \"Master Bomber\".\nIn un'ottica di aumento della precisione dei bombardamenti, nell'agosto 1942 venne formata, con il personale pi\u00f9 esperto, una speciale unit\u00e0 di designatori di obiettivi. La Pathfinder Force, questo era il suo nome, nell'ordine di battaglia iniziale includeva gli squadroni numero 156 (Wellington), 109 (Mosquito), 7 (Stirling), 35 (Halifax) e 83 (Lancaster), ma nel corso della guerra gli squadroni aumentarono fino a diciannove pi\u00f9 il 1409\u00ba squadrone meteorologico e un'unit\u00e0 di addestramento, sicch\u00e9 la Pathfinder Force divent\u00f2 l'8\u00ba gruppo del Bomber Command sotto il comando dell'abile \"Air Vice-Marshall\" Donald Clifford Bennett Gli aviatori inquadrati in questo speciale reparto avevano il compito di precedere la grande massa di bombardieri e, servendosi delle pi\u00f9 moderne e migliori tecnologie disponibili, colpire con speciali razzi o bombe illuminanti colorate gli obiettivi della missione, in modo da facilitare lo sgancio delle \"vere\" bombe ai colleghi che li seguivano. In particolare, il modo in cui veniva \"marcato\" un bersaglio dipendeva dalle condizioni meteo e dalla precisione richiesta dalla missione. Una prima tecnica, chiamata \"\"Parramatta\" e usata quando l'obiettivo era di grandi dimensioni, prevedeva che i \"Pathfinder\" dotati di H2S od Oboe vi lanciassero delle speciali bombe illuminanti (\"Target Indicator\", TI) continuando ad illuminare la zona con successive ondate di aerei; se invece l'obiettivo era di ridotte dimensioni, entrava in gioco la tattica \"Newhaven\": prima si lanciavano candelotti luminosi attaccati a dei paracadute per illuminare la zona, poi si procedeva con lo sgancio delle TI. In presenza di nebbia o nuvole, una volta identificata la citt\u00e0 o la fabbrica da bombardare sempre tramite H2S od Oboe, i \"Pathfinder\" mettevano in pratica il metodo \"Wanganui\" scaricando speciali TI luminosi paracadutati. A seconda del numero e della priorit\u00e0 delle zone da colpire in una singola citt\u00e0, le TI potevano essere gialle, verdi o rosse.\nUn ulteriore passo avanti venne fatto con l'istituzione dei cosiddetti \"Master Bomber\"\", piloti veterani e abili che sorvolavano in tondo la zona dell'obiettivo impartendo ordini via radio circa la direzione da cui colpire, quali zone colpire prima e l'ordine di successione degli equipaggi che andavano all'attacco. Tale compito si rivel\u00f2 molto utile quando in cielo regnava nebbia o fumo che oscuravano la visibilit\u00e0, o quando i tedeschi accendevano falsi segnali in luoghi lontani dalle citt\u00e0."}
{"id": "3191346", "revid": "1318658", "url": "https://it.wikipedia.org/wiki?curid=3191346", "title": "Simbologia LGBT", "text": "La comunit\u00e0 LGBT nel corso degli anni ha adottato della simbologia LGBT per dimostrare unit\u00e0, orgoglio della propria identit\u00e0, valori condivisi, e reciproca fedelt\u00e0.\nQuesti simboli comunicano idee, concetti ed identit\u00e0, sia all'interno della comunit\u00e0 che nelle altre culture tradizionali. I due simboli pi\u00f9 conosciuti, a livello internazionale, sono il triangolo rosa e la bandiera arcobaleno. Il triangolo rosa, utilizzato nei campi di concentramento nazisti come identificativo per gli uomini omosessuali, \u00e8 stato poi rivendicato come simbolo di orgoglio personale e in memoria delle vittime. La bandiera arcobaleno fu creata successivamente come simbolo sostitutivo, per rappresentare speranza e libert\u00e0, separandola dalle connotazioni negative del triangolo rosa.\nI triangoli.\nLe origini.\nIl triangolo rosa rovesciato \u00e8 uno dei pi\u00f9 antichi simboli utilizzati per indicare l'omosessualit\u00e0. Questo veniva impiegato nei campi di concentramento nazisti per identificare gli uomini omosessuali, i quali erano costretti ad indossarlo sui loro vestiti. Si stima che uomini omosessuali siano stati arrestati, di cui sentenziati e incarcerati. Durante il regime nazista, la polizia aveva il potere di imprigionare, indefinitivamente e senza processo, chiunque fosse considerato un nemico del Reich e della sua ideologia. Di questi, tra i e i uomini furono internati nei campi di concentramento. Alcuni detenuti subirono esperimenti medici (causando malattie, amputazioni e anche morti) nel tentativo fallito di trovare una \u201ccura\u201d per l'omosessualit\u00e0.\nLe donne, in quanto non incluse nel Paragrafo 175 che criminalizzava gli atti omosessuali, non venivano perseguite esclusivamente per il loro orientamento sessuale. In ogni caso, a partire dal 1933, i luoghi di ritrovo e le comunit\u00e0 sia gay che lesbiche furono attaccati e chiusi dal regime nazista, per poi evolversi nella persecuzione sistematica degli uomini omosessuali. Secondo l'United States Holocaust Memorial Museum, l'ideologia nazista prevedeva che qualunque donna, anche lesbica, dovesse avere come ruolo chiave la maternit\u00e0, e quindi procreare ariani. Ci\u00f2 veniva incoraggiato tramite leggi e programmi, come Lebensborn, in cui le donne partecipanti avevano come scopo il dare alla luce quanti pi\u00f9 bambini possibili, anche fuori dal matrimonio e in relazioni poligamiche. Le donne lesbiche che non mostravano comportamenti in linea con l'ideologia nazista venivano perseguite come \u201casociali\u201d, e contraddistinte nei campi di concentramento da un triangolo nero rovesciato.\nI biangoli e la luna bisessuale.\nIl simbolo dei triangoli rosa e blu sovrapposti rappresenta la bisessualit\u00e0 e l'orgoglio di bisessuale. L'esatta origine di questo simbolo, denominato scherzosamente \"biangolo\", rimane ambigua. Si pensa che il triangolo rosa possa rappresentare l'omosessualit\u00e0, per gli ovvi motivi sopracitati, mentre quello blu per l'eterosessualit\u00e0; i due insieme formano il colore lavanda, che rappresenterebbe quindi una miscela di entrambi gli orientamenti sessuali. \u00c8 possibile anche che il rosa rappresenti l'attrazione per le femmine, il blu quella per i maschi ed infine il color purpureo l'attrazione per entrambi.\nIl simbolo della luna bisessuale \u00e8 stato creato per evitare l'utilizzo del triangolo rosa di stampo nazista.\nLe bandiere.\nLa bandiera arcobaleno.\nGilbert Baker progett\u00f2 la bandiera arcobaleno per la Festa della Libert\u00e0 Gay di San Francisco del 1978, come simbolo di speranza e libert\u00e0, in alternativa al triangolo rosa e alle sue connotazioni storiche negative. La bandiera non rappresenta un vero e proprio arcobaleno, in quanto i colori sono mostrati come strisce orizzontali, partendo dal rosso in cima, attraverso lo spettro, fino al viola in fondo. Nella versione originale la bandiera conteneva otto colori, poi ridotta a sette per la scarsa disponibilit\u00e0 di tessuto rosa. Nel 1979, la bandiera fu modificata ulteriormente e ridotta a sei colori, in quanto la striscia centrale, quando in numero dispari, rimaneva oscurata se appesa verticalmente ad un lampione.\nUna copia della bandiera originale ad otto colori fu ricreata da Baker nel 2000, e appesa nel quartiere Castro di San Francisco. Esistono numerose variazioni della bandiera arcobaleno, incluse delle combinazioni con altri simboli LGBT, come il triangolo rosa, il lambda o la bandiera transgenere.\nLa bandiera aromantica.\nLa bandiera aromantica \u00e8 stata creata nel 2014 dall'utente Cameron su Tumblr, in Australia, poi divenuta popolare all'interno della comunit\u00e0. Questa \u00e8 composta da cinque strisce orizzontali, in sequenza dall'alto: verde, verde chiaro, bianco, grigio, nero. Questa versione \u00e8 stata preceduta da altre versioni che non hanno riscosso lo stesso successo, inclusa una versione a quattro strisce orizzontali verde, giallo, arancione e nero, di origine incerta, e un'altra bandiera creata dallo stesso Cameron con il giallo al posto del bianco.\nLa bandiera asessuale.\nLa bandiera asessuale \u00e8 stata creata nel 2010, a seguito di una iniziativa online dell\"'Asexual Visibility and Education Network\", in cui sono state raccolte proposte e poi messe ai voti degli utenti. La bandiera consiste in quattro strisce orizzontali, dall'alto verso il basso: nero, rappresentante l'asessualit\u00e0, grigio, che indica la sessualit\u00e0 grigia, bianco, rappresenta l'allosessualit\u00e0, e infine il viola, che simboleggia la comunit\u00e0.\nLa bandiera bisessuale.\nInaugurata il 5 dicembre 1998, la bandiera dell'orgoglio bisessuale \u00e8 stata progettata da Michael Page per rappresentare e migliorare la visibilit\u00e0 della comunit\u00e0 bisessuale all'interno della comunit\u00e0 LGBT. Page, ispirandosi al simbolo dei biangoli, dispose due larghe strisce orizzontali, magenta sopra e blu reale sotto, separate da una striscia pi\u00f9 sottile al centro di color lavanda. Il magenta rappresenta l'attrazione per lo stesso sesso, il blu l'attrazione per il sesso opposto, mentre la lavanda al centro simboleggia l'attrazione per entrambi i sessi. I colori sono stati selezionati tramite il sistema Pantone.\nLa bandiera intersessuale.\nLa bandiera intersessuale \u00e8 stata ideata da Morgan Carpenter di Intersex Human Rights Australia nel 2013. L'obiettivo del design fu quello di evitare stereotipi di genere come i colori blu e rosa, o di sembrare un derivato da altri simbolismi, utilizzando invece il giallo in sfondo a un cerchio viola al centro, privo di decorazioni, rappresentante completezza e integrit\u00e0, e le potenzialit\u00e0 delle persone intersessuali. L'organizzazione Intersex Human Rights Australia descrive la bandiera di libero uso per \"\u201cqualsiasi persona intersessuale od organizzazione che desidera usarla, in un contesto in cui vengano supportati i diritti umani\u201d\".\nLe bandiere lesbiche.\nNonostante la presenza di numerose versioni, non esiste una bandiera lesbica universalmente accettata. Tuttavia, alcune sono frequentemente utilizzate dalla comunit\u00e0 e dai loro sostenitori.\nLa bandiera lesbica del Labrys fu creata nel 1999 dall'artista Sean Campbell, e pubblicata nel giugno del 2000 nella rivista \"Gay and Lesbian Times\". Il design include la silhouhette bianca di una labrys sopra un triangolo nero rovesciato (storicamente simbolo utilizato dai nazisti per marchiare le lesbiche) su fondo viola. La labrys, un'ascia da battaglia a doppia lama, \u00e8 un simbolo legato alle amazzoni nella mitologia greca e divenne largamente usato nel movimento lesbico a partire dagli anni '70. Il viola invece divenne associato con il lesbismo tramite Saffo, una poetessa greca antica, originaria dell'isola di Lesbo. \nLa bandiera \u201cLipstick Lesbian\u201d fu presentata la prima volta nel 2010 dal blog \"This Lesbian Life\". Questa rappresenta le donne omosessuali che \u201channo espressioni del genere femminile pi\u00f9 pronunciate\u201d. La bandiera lesbica a sette bande orizzontali ha poi preso e riutilizzato gli stessi colori della \u201cLipstick Lesbian\u201d; non \u00e8 chiaro chi sia stato il fautore di questa modifica, tuttavia questa nuova versione ha attratto maggiore attenzione e uso come bandiera lesbica. \nNel 2018, una bandiera ispirata alla versione modificata di \u201cLipstick Lesbian\u201d emerse su Tumblr, utilizzando l'arancione scuro come simbolo di nonconformismo all'espressione di genere, arancione per indipendenza, arancione chiaro per la comunit\u00e0, bianco per \u201cil particolare rapporto con l'essere donna\u201d, rosa per pace e serenit\u00e0, rosa antico per \u201csesso e amore\u201d ed infine rosa scuro per femminilit\u00e0. Da questa deriv\u00f2 a sua volta una versione pi\u00f9 popolare a cinque strisce nello stesso anno. \nLa bandiera non binaria.\nLa bandiera non-binaria \u00e8 stata creata dall'attivista Kye Rowan nel 2014. Essa contiene quattro strisce orizzontali, ciascuna rappresentante un'identit\u00e0 nello spettro: giallo per le persone che si percepiscono al di fuori del binarismo di genere, bianco per persone non binarie con multipli generi, viola per chi si identifica con un insieme di generi maschili e femminili, e nero per persone agenere. Lo spettro non binario contiene e rappresenta anche gli androgini e genderqueer, e rientrano nel concetto di transgenere. \nLa bandiera pansessuale.\nLa bandiera pansessuale fu pubblicata per la prima volta nel 2010, in un blog di Tumblr. \u00c8 composta da tre strisce orizzontali di colore rosa acceso, che rappresenta l'attrazione verso persone che si identificano in un genere femminile, giallo, simboleggiante l'attrazione verso persone che si identificano come non binarie, e celeste, per rappresentare l'attrazione verso persone che si identificano in un genere maschile.\nLa bandiera transgenere.\nLa bandiera transgender \u00e8 stata progettata da Monica Helms nel 1999, per poi comparire alla parata pride di Phoenix, Arizona nel 2000. \u00c8 stata anche esposta nel quartiere Castro di San Francisco il 19 novembre 2012, in commemorazione del Transgender Day of Remembrance. La bandiera \u00e8 composta da cinque strisce orizzontali: le strisce celesti in cima e in fondo simboleggiano il genere maschile, le strisce centrali rosa rappresentano il genere femminile, infine la striscia bianca nel mezzo \u00e8 simbolo delle persone che stanno transitando, che sono intersessuali, o non binarie, che non si sentono parte del genere maschile o femminile. La sequenza di colori \u00e8 appositamente simmetrica, in modo che, secondo Helms \"\u201cnon importa in quale orientamento la si sventoli, sar\u00e0 sempre corretta, simboleggiando la correttezza che troviamo nelle nostre vite\u201d\".\nLa bandiera ursina.\nLa bandiera ursina fu ideata nel 1995 da Craig Byrnes, per rappresentare i membri della comunit\u00e0 ursina, sottocultura della comunit\u00e0 omosessuale maschile, in cui i loro membri, definiti come \u201cbear\u201d od orsi, celebrano le caratteristiche sessuali secondarie maschili, come un corpo massiccio e villoso, la crescita della barba, e altre caratteristiche considerate \u201cda orso\u201d. Quasi tutti i membri della comunit\u00e0 ursina sono uomini gay o bisessuali, tuttavia sta crescendo l'inclusione di uomini transgender attratti verso altri uomini.\nIl design della bandiera \u00e8 ispirato al successo della bandiera arcobaleno di Baker, e atta ad essere percepita come familiare per chiunque conosca la bandiera della subcultura leather, ed \u00e8 protetta da copyright. I colori rappresentano sia le gradazioni del pelo che le nazionalit\u00e0 degli orsi nel mondo.\nLa Labrys, tra mitologia e ideologia.\nLa Labrys, o ascia da battaglia a doppia lama, si ritrova nelle culture preistoriche europee, africane ed asiatiche; era un simbolo usato nell'antica civilt\u00e0 minoica (associata con la potenza matriarcale, la partenogenesi) e, nelle leggende dell'antica Grecia, utilizzato dalle amazzoni scite. La parola \"labrys\" \u00e8 di origine minoica e ha la stessa radice della parola \"labirinto\" (anch'esso associato al culto della dea madre e usato nei rituali di iniziazione). La religione della civilt\u00e0 minoica era incentrata sul potere di una dea a torso nudo. In quel tempo si credeva che fosse la protettrice delle donne, e questa dea veniva raffigurata con dei serpenti che si estendono dalle sue mani (simbolo di fertilit\u00e0 e agricoltura) e circondata da devoti con asce a doppia lama (che venivano usate per coltivare la terra). Nelle trib\u00f9 di amazzoni, oltre che un simbolo lunare, con il suo doppio crescente, era anche simbolo delle due regine. Essa \u00e8 anche associata con la dea greca Demetra (Cerere, nella mitologia romana) e, occasionalmente, la dea greca Artemide (Diana nella mitologia romana).\nNella storia questo simbolo, oltre che dai fascisti francesi, \u00e8 stato espropriato dai fascisti mussoliniani e anche dai neofascisti di \"Ordine Nuovo\" (nello stesso modo in cui i nazisti hanno rubato la svastica, un antico simbolo indiano). Nella cultura lesbica e femminista la labrys \u00e8 ritornata ad essere un simbolo femminile di forza e di indipendenza ed \u00e8 attualmente utilizzato per rappresentare il movimento lesbico e femminista. \"\"Labrys\" \u00e8 il titolo di una nuova rivista internazionale a fruizione telematica.\nIl Lambda e i movimenti di liberazione.\nUn simbolo che continua a rimanere popolare nella cultura americana \u00e8 la lettera greca minuscola lambda. Il simbolo \u00e8 stato originariamente scelto dalla \"Gay Activists Alliance\" di New York nel 1970. La GAA \u00e8 stato un gruppo che si stacc\u00f2 dal pi\u00f9 grande \"Gay Liberation Front\" (l'equivalente del nostro Movimento di liberazione omosessuale) alla fine del 1969, sei mesi dopo la sua fondazione, in risposta alla rivolta dello Stonewall. Mentre il \"GLF\" voleva lavorare fianco a fianco con i movimenti di liberazione di neri delle donne per ottenere unit\u00e0 e accettazione, la \"GAA\" volle concentrare i propri sforzi solo sui problemi della comunit\u00e0 gay e lesbica.\nA causa della sua adozione ufficiale da parte della \"GAA\", che ha sponsorizzato eventi pubblici per la comunit\u00e0 gay, il lambda divenne ben presto un modo veloce, per i membri della comunit\u00e0 gay, per identificarsi reciprocamente. Il ragionamento fu che il lambda potesse essere facilmente scambiato per un simbolo di fratellanza nei college e quindi ignorata dalla maggioranza della popolazione. Quando il quartier generale della GAA venne incendiato ad opera di un piromane, andarono perduti non solo l'edificio, ma anche tutti i rapporti dell'organizzazione e il movimento stesso; tuttavia, il simbolo continu\u00f2 a vivere.\nAnche se un tempo acquisiva una connotazione esclusivamente maschile, oggigiorno \u00e8 usato sia da gay che da lesbiche. Gi\u00e0 nel dicembre 1974, il lambda fu dichiarato ufficialmente il simbolo internazionale per i diritti di gay e lesbiche al \"Gay Rights International Congress\" ad Edimburgo, in Scozia.\nIn Italia fu un simbolo del movimento di liberazione omosessuale negli anni Settanta, in quanto lettera iniziale del verbo \"L\u00f9ein\" (sciogliere, liberare). Da questo uso, oggi abbandonato, deriva il nome di \"Lambda\", una rivista del fronte italiano succitato, fondata nel 1977 e chiusa nel 1981 per dare vita a \"Babilonia\"\".\nChe cosa significhi il simbolo, o che cosa significasse quando \u00e8 stato introdotto, \u00e8 stato argomento di congetture e di un certo numero di voci. Alcune delle idee pi\u00f9 diffuse sono:\nI simboli di genere.\nDal 1990 sono cominciate ad apparire le prime modifiche dei simboli (basati sulla simbologia astrologica, Marte (\u2642) per i maschi e Venere (\u2640) per le femmine) per esprimere le varie \"identit\u00e0 di genere\".\nFurono usate coppie di simboli di genere maschile e femminile e vennero cos\u00ec trasformati in simboli identificativi per gay e lesbiche. Due simboli maschili agganciati (\u26a3) forma un simbolo gay, mentre due simboli femminile intrecciati (\u26a2) formano un simbolo lesbico. Variazioni su questo tema vengono utilizzate per rappresentare gli asessuali (\u26aa), i bisessuali, i transessuali, e gli eterosessuali (\u26a4).\nLa versione pi\u00f9 popolare dei simboli per identificare travestiti, transessuali e transgender, che consiste nell'incrocio di pi\u00f9 simboli di genere, \u00e8 un disegno di Holly Boswell; essa raffigura un cerchio con una freccia sporgente dalla parte superiore a destra, come per il simbolo maschile, una croce che sporge dal basso, come per il simbolo femminile, e una freccia barrata (combinazione tra croce e freccia) in alto a sinistra.\nAltri simboli.\nOltre ai principali simboli della comunit\u00e0 LGBT, ne sono stati usati di meno popolari per rappresentare l'unit\u00e0, l'orgoglio, i valori condivisi e la fedelt\u00e0 reciproca dei membri.\nNell'Inghilterra del XIX secolo il verde indicava l'appartenenza agli omosessuali. Gli uomini vittoriani spesso appuntavano un garofano verde sul risvolto, reso popolare dall'autore apertamente omosessuale Oscar Wilde, che spesso ne indossava uno.\nSecondo alcune interpretazioni il poeta americano Walt Whitman us\u00f2 la pianta per rappresentare l'amore omoerotico.\nLe donne bisessuali e le lesbiche davano violette alla donna che corteggiavano, a simboleggiare il loro desiderio \"saffico\". In uno dei frammenti di poesia di Saffo, descriveva se stessa e una sua amante che indossavano corone di viole. Il dono delle violette era popolare tra gli anni '10 e '50.\nAll'inizio del XX secolo gli uomini gay nel mondo professionale di New York indossavano spesso cravatte rosse per segnalare la loro identit\u00e0. Questa pratica \u00e8 stata in seguito estesa a un sistema chiamato flagging o codice hanky.\nNella Society for Creative Anachronism, i membri LGBT spesso indossano una piuma blu per indicare un'affiliazione con il Clan Blue Feather, un gruppo di membri SCA che promuovono lo studio della cultura LGBT e delle persone nel Medioevo. A causa di questa affiliazione, le penne blu sono state usate anche in alcune fiere rinascimentali e eventi pagani.\nNel Regno Unito, dal 2006, il Pink Jack (short rosa) \u00e8 stato ampiamente utilizzato per rappresentare un'identit\u00e0 LGBT unicamente britannica."}
{"id": "3191363", "revid": "113669564", "url": "https://it.wikipedia.org/wiki?curid=3191363", "title": "M\u00fccheln", "text": ""}
{"id": "3191367", "revid": "834", "url": "https://it.wikipedia.org/wiki?curid=3191367", "title": "Rethem", "text": ""}
{"id": "3191369", "revid": "121730598", "url": "https://it.wikipedia.org/wiki?curid=3191369", "title": "Marcantonio Pacelli", "text": "Biografia.\nMarcantonio era figlio di Gaetano Pacelli e di sua moglie Maria Antonia Caterini. La sorella di Gaetano, Maria Domenica, aveva sposato il fratello di sua moglie, Francesco Caterini, il quale fu padre del Cardinale Prospero Caterini. \nFu quest'ultimo, avviato alla carriera ecclesiastica dai genitori, a persuadere il cugino Marcantonio a seguirlo a Roma per intraprendere la medesima carriera. Sebbene nel 1824 Marcantonio avesse effettivamente acquisito il dottorato in diritto canonico, egli non prese mai i voti e da laico si dedic\u00f2 alla vita forense, rimanendo comunque molto legato agli ambienti vaticani a tal punto che papa Gregorio XVI lo nomin\u00f2 avvocato del tribunale della Sacra Rota.\nMarcantonio Pacelli ebbe un ruolo chiave durante il pontificato di Pio IX, riscuotendo un grande successo che gli valse la successiva fortuna di tutta la sua famiglia. Insieme a Pio IX, infatti, egli fugg\u00ec il 24 novembre 1848 a Gaeta, parte dell'allora Regno delle Due Sicilie, mentre Roma era occupata dai repubblicani mazziniani e dalla Repubblica romana. Il papa rimase in esilio forzato sino all'aprile del 1850 quando pot\u00e9 tornare trionfalmente in citt\u00e0. Durante questo periodo Marcantonio fu pi\u00f9 di un semplice avvocato, ma ottenne incarichi di consulente politico degli affari che la Chiesa continuava a gestire da lontano.\nDopo il ritorno a Roma il 29 gennaio 1851 Marcantonio venne nominato Vice Ministro degli interni dello Stato Pontificio, posto che egli avrebbe mantenuto sino al settembre del 1870 quando ebbe fine lo Stato della Chiesa. Come ringraziamento per il suo impegno al servizio dello stato ecclesiastico, nel 1853 Marcantonio venne nominato nobile di Acquapendente, ottenendo l'aggiunta nel 1858 del titolo di nobile di Sant'Angelo in Vado.\nA partire dal 1861, Marcantonio fu anche uno dei promotori della nascita dell'Osservatore Romano, il quotidiano ufficiale dello Stato della chiesa, fondato per contrastare le correnti anticlericali che si stavano sviluppando in Italia e che di l\u00ec a poco avrebbero minacciato lo stesso Stato papale. Dopo l'annessione di Roma allo stato italiano, Marcantonio si rifiut\u00f2 categoricamente di ricoprire uno qualsiasi degli incarichi propostigli dalle istituzioni del Regno d'Italia rifiutandosi inoltre di riconoscere l'esistenza stessa del nuovo stato.\nMarcantonio Pacelli mor\u00ec a Roma nel 1902 all'et\u00e0 di 98 anni.\nFigli.\nMarcantonio ebbe 6 figli :"}
{"id": "3191370", "revid": "1543377", "url": "https://it.wikipedia.org/wiki?curid=3191370", "title": "Pan Yuliang", "text": "Biografia.\nVenduta da ragazzina ad un bordello dopo la morte dei suoi genitori, fu cresciuta ed addestrata per divenire una prostituta. Mentre lavorava nel bordello, attir\u00f2 l'attenzione di un ufficiale benestante di nome Pan Zanhua, il quale compr\u00f2 la sua libert\u00e0 e la spos\u00f2 come seconda moglie.Durante la sua vita matrimoniale, l'allora giovane donna inizi\u00f2 a dipingere professionalmente, fino ad arrivare ad avere la possibilit\u00e0 di andare a studiare arte a Parigi, dove ottenne successo di critica. I suoi dipinti di modelli e modelle nudi, tuttavia, violavano le norme culturali della Cina dell'epoca, creando non poche controversie. Tornata a Shanghai dopo gli studi in Francia, per poter continuare a lavorare fu indirettamente forzata a tornare nel paese europeo. Vi rimase fino alla sua morte, avvenuta nel 1977. La sua tomba si trova ora al cimitero di Montparnasse, nella capitale francese.\nRiferimenti.\nLa storia della sua vita ha anche ispirato diverse opere, tra cui un film cinese intitolato \"Hua Hun\" (in italiano semplicemente \"Pan Yuliang\"), pubblicato nel 1995 con Gong Li come attrice protagonista e basato vagamente sulla storia dell'artista. Inoltre, la scrittrice statunitense Jennifer Cody Epstein ha scritto un romanzo, \"La pittrice di Shanghai\" (NY: Norton, 2008), basato interamente sulla sua vita."}
{"id": "3191372", "revid": "2111144", "url": "https://it.wikipedia.org/wiki?curid=3191372", "title": "Razionalit\u00e0 limitata", "text": "La razionalit\u00e0 limitata \u00e8 il concetto, o idea, secondo cui, durante il processo decisionale, la razionalit\u00e0 di un individuo \u00e8 limitata da vari fattori: dalle informazioni che possiede, dai limiti cognitivi della sua mente, dalla quantit\u00e0 finita di tempo di cui dispone per prendere una decisione. \u00c8 stata proposta da Herbert A. Simon quale base alternativa per la modellazione matematica del processo decisionale, come usata in economia e in discipline correlate; essa integra la razionalit\u00e0 intesa solo come ottimizzazione, in cui quello decisionale sarebbe un processo pienamente razionale di ricerca di una scelta ottimale date le informazioni disponibili.\nSi pu\u00f2 guardare alla razionalit\u00e0 limitata anche da un'altra prospettiva: poich\u00e9 i decisori difettano delle capacit\u00e0 e delle risorse per arrivare alla soluzione ottimale, essi applicano invece la loro razionalit\u00e0 solo dopo un'enorme semplificazione delle scelte disponibili. Ovvero, il decisore agisce come un \u201csatisficer\u201d, cio\u00e8 qualcuno che cerca una soluzione soddisfacente, anzich\u00e9 la migliore in assoluto. Simon usa l'analogia di un paio di forbici, dove una lama \u00e8 la \u201climitazione cognitiva\u201d degli esseri umani e l'altra \u00e8 la \u201cstruttura dell'ambiente\u201d; menti con risorse cognitive limitate possono quindi avere successo sfruttando strutture preesistenti e regolarit\u00e0 nell'ambiente.\nAlcuni modelli di comportamento nelle scienze sociali assumono che gli umani possano ragionevolmente essere approssimati o descritti come entit\u00e0 razionali (si veda, per esempio, la teoria della scelta razionale). Svariati modelli economici danno per scontato che le persone abbiano una razionalit\u00e0 media, e possano in quantit\u00e0 sufficientemente grandi essere approssimati come agenti in accordo alle loro preferenze. Il concetto di razionalit\u00e0 limitata rivede questo assunto per tenere conto del fatto che decisioni perfettamente razionali spesso non sono realizzabili nella pratica, proprio a causa della quantit\u00e0 finita di risorse computazionali disponibili per prenderle.\nOrigini.\nSi pensa che il termine sia stato coniato da Herber A. Simon. In \u201c\"Models of Man\"\u201d Simon sottolinea che la maggior parte delle persone sono solo in parte razionali, e sono irrazionali nella rimanente parte delle loro azioni. In un altro lavoro, egli afferma che \u201cagenti dalla razionalit\u00e0 limitata sperimentano limiti nella formulazione e risoluzione di problemi complessi e nel processare (ricevere, memorizzare, recuperare, trasmettere) informazione\u201d.. Simon descrive una serie di dimensioni lungo le quali i modelli classici della razionalit\u00e0 possono essere resi in qualche modo pi\u00f9 realistici, mentre aderiscono ad una abbastanza rigorosa formalizzazione. Questi includono: \n- limitazione dei tipi della funzione di utilit\u00e0 \n- riconoscimento dei costi di raccolta ed elaborazione delle informazioni \n- possibilit\u00e0 di avere una funzione di utilit\u00e0 \u201cvettoriale\u201d o \u201cmulti-valore\u201d. \nSimon suggerisce che gli agenti economici usino euristiche per prendere decisioni piuttosto che una rigida regola di ottimizzazione. Essi lo fanno a causa della complessit\u00e0 della situazione e della loro incapacit\u00e0 di elaborare e calcolare l'utilit\u00e0 attesa di ogni azione alternativa. I costi della decisione potrebbero essere elevati e ci sono spesso altre attivit\u00e0 economiche concorrenti che richiedono decisioni.\nUn modello comportamentale di scelta razionale.\nIn un suo articolo del 1955, \u201cA Behavioral Model of Rational Choice\u201d, Simon sostiene di aver cercato di costruire definizioni di \"scelta razionale\" che sono modellate pi\u00f9 vicino agli effettivi processi decisionali nel comportamento degli organismi rispetto alle definizioni finora proposte. \u00c8 stato delineato un modello abbastanza completo per il caso statico e descritta un'estensione di questo modello nelle dinamiche anche se, sempre secondo Simon, molto resta da fare prima di poter gestire realisticamente un sistema completamente dinamico.\nNell'introduzione \u00e8 stato suggerito che le definizioni di questo tipo potrebbero avere valore normativo e descrittivo. In particolare possono suggerire approcci alla scelta razionale in aree che appaiono essere di gran lunga superiori alle capacit\u00e0 di computazione attualmente esistenti o prospettabili. Il confronto di un I.Q. di un computer con quello di un essere umano \u00e8 molto difficile. Se si dovessero scomporre i punteggi realizzati da ciascuno su un test di intelligenza globale, si potrebbero indubbiamente trovare situazioni in cui in alcuni fattori uno ha totalizzato punteggi da genio e l'altro sembrerebbe un idiota - ma anche viceversa.\nUn'indagine sulle possibili definizioni di razionalit\u00e0 potrebbe suggerire indicazioni per la progettazione e l'uso di apparecchiature informatiche con punteggi abbastanza buoni su alcuni dei fattori di intelligenza in cui i computer attuali sono stupidi.\nLo scopo pi\u00f9 ampio, tuttavia, nella costruzione di queste definizioni di razionalit\u00e0 \"approssimate\" \u00e8 di fornire del materiale per la costruzione di una teoria del comportamento di un individuo umano o di gruppi di individui che prendono decisioni in un contesto organizzativo. \nL'apparente paradosso da affrontare \u00e8 nella teoria economica dell'impresa e nel tentativo dell'amministrazione di affrontare il comportamento umano in situazioni in cui tale comportamento \u00e8 almeno \"nelle intenzioni\" razionale, mentre, nello stesso tempo, si pu\u00f2 dimostrare che se assumiamo i tipi globali di razionalit\u00e0 della teoria classica i problemi di struttura interna della azienda o altra organizzazione in gran parte svaniscono.\nIl paradosso svanisce, ed i contorni della teoria cominciano ad emergere, quando sostituiamo a \"uomo economico\" o \"amministrativo\" un organismo che sceglie con conoscenze e capacit\u00e0 limitate. Semplificazioni di questo organismo del mondo reale ai fini della scelta introducono discrepanze tra il modello semplificato e la realt\u00e0; e queste discrepanze, a loro volta, servono a spiegare molti dei fenomeni di comportamento organizzativo.\u201d\nEstensioni del modello.\nDal momento che i decisori devono prendere decisioni su come e quando decidere, Ariel Rubinstein ha proposto di modellare la razionalit\u00e0 limitata specificando esplicitamente procedure decisionali. Questo pone lo studio delle procedure decisionali in un ambito di ricerca. \nGerd Gigerenzer opina che i teorici della decisione non hanno realmente aderito alle idee originali di Simon. \nPiuttosto, essi hanno considerato come le decisioni possono essere paralizzate dalle limitazioni della razionalit\u00e0, o hanno modellato come le persone possano far fronte alla loro incapacit\u00e0 di ottimizzare. \nGigerenzer propone e mostra come semplici euristiche spesso conducano alla migliore decisione rispetto alle procedure teoricamente considerate ottimali.\nIn seguito Huw Dixon afferma che potrebbe non essere necessario analizzare in dettaglio il processo del ragionamento sottostante la razionalit\u00e0 limitata. Se credessimo che gli agenti scelgono un'azione che li porti \u201cvicino\u201d alla soluzione ottimale, allora possiamo usare il concetto di epsilon-ottimizzatore, che significa scegliere le azioni affinch\u00e9 il payoff sia entro l'epsilon dell'ottimale. Se definiamo ottimale (la miglior scelta possibile) payoff come formula_1, allora l'insieme di epsilon-opzioni ottimali S(\u03b5) pu\u00f2 essere definito come tutte quelle opzioni s tali che:\nformula_2.\nIl concetto di rigorosa razionalit\u00e0 \u00e8 quindi un caso speciale (\u03b5=0). Il vantaggio di questo approccio \u00e8 che si evita di dover specificare in dettaglio il processo di ragionamento, piuttosto semplicemente si assume che tutto ci\u00f2 che il processo \u00e8, \u00e8 sufficientemente buono per portarci vicino alla soluzione ottimale. \nDa un punto di vista computazionale, le procedure decisionali possono essere codificate in algoritmi ed euristiche. Edward Tsang sostiene che l'effettiva razionalit\u00e0 di un agente \u00e8 determinata dalla sua intelligenza computazionale. Ponendo tutto il resto uguale, un agente che abbia migliori algoritmi ed euristiche potrebbe prendere \u201cpi\u00f9 razionali\u201d (ottimali) decisioni piuttosto che uno che abbia euristiche ed algoritmi qualitativamente inferiori.\nLa razionalit\u00e0 limitata e l'apprendimento nelle organizzazioni.\nIn una pubblicazione pi\u00f9 recente, \u201cBounded Rationality and Organizational Learning , nel 1991, Simon cerca di spiegare i processi di apprendimento nelle organizzazioni, che quindi non riguardano pi\u00f9 un singolo agente ma una molteplicit\u00e0 di agenti, tenendo conto sempre dei limiti della razionalit\u00e0 limitata. Egli sostiene che un'organizzazione apprende in due modi differenti: \na) dall'apprendimento dei suoi membri\nb) integrando nuovi membri che apportano conoscenze che l'organizzazione non possedeva precedentemente.\nNel paragrafo conclusivo, Simon specifica chiaramente che nel suo studio ha cercato di mostrare come concetti della psicologia cognitiva contemporanea, atti a spiegare come gli individui apprendono e cercano di risolvere problemi, e l'esperienza umana, possono essere applicati all'analisi dell'apprendimento nelle organizzazioni. In questo lavoro ha presentato alcuni esempi su come specifiche situazioni che si presentano nelle organizzazioni possono essere compresi in termini di questi concetti. Egli ha fatto alcuni commenti sulla strategia di ricerca, rimarcando come gli esperimenti possano essere utili per studiare i meccanismi. \nMa al di l\u00e0 di tutto ha enfatizzato il ruolo di attenti studi sui singoli casi che possono verificarsi nella ricerca sull'apprendimento nelle organizzazioni. Con \u201cattenti\u201d indica studi che esplorano i contenuti di importanti \u201cmemorie\u201d organizzative, il modo in cui questi contenuti sono stati considerati (o ignorati) nel processo decisionale, e il modo in cui essi sono stati acquisiti dalle organizzazioni e trasmessi da una parte dell'organizzazione ad un'altra. Tra i contenuti di ci\u00f2 che \u00e8 avvenuto in passato forse il pi\u00f9 importante \u00e8 la rappresentazione (o le rappresentazioni, se non c'\u00e8 uniformit\u00e0 di vedute) dell'organizzazione stessa e dei suoi obiettivi, poich\u00e9 \u00e8 proprio questa rappresentazione che fornisce le basi per definire i ruoli dei membri dell'organizzazione. \nSe la teoria organizzativa trova utile delineare alcune delle idee che sono emerse nella psicologia cognitiva, sar\u00e0 vantaggioso anche prendere in prestito anche la terminologia usata durante la discussione di queste idee. Senza lavorare verso un pi\u00f9 alto livello di consistenza nella terminologia che prevale nella teoria delle organizzazioni odierna, sar\u00e0 difficile o impossibile accumulare e assemblare in una struttura coerente le conoscenze che stiamo ottenendo da singoli casi di studio ed esperiementi. Staremmo continuamente \u201creinventando la ruota\u201d, dice Simon. Questo \u00e8 un lusso che non possiamo permetterci.\nExploration ed exploitation nell'apprendimento organizzativo.\nIn \u201cExploration and exploitation in organizational learning\u201d studia il rapporto fra l'esplorazione di nuove possibilit\u00e0 e lo sfruttamento di conoscenze gi\u00e0 consolidate nell'apprendimento nelle organizzazioni. Esamina alcune complicazioni nella ripartizione delle risorse tra i due, in particolare quelle introdotte dalla distribuzione dei costi e dei benefici attraverso il tempo e lo spazio, e gli effetti di interazione ecologica. \nSono modellate due situazioni generali che coinvolgono lo sviluppo e l'utilizzo della conoscenza nelle organizzazioni. Il primo \u00e8 il caso di apprendimento reciproco tra i membri di un'organizzazione e di un codice organizzativo. Il secondo \u00e8 il caso di apprendimento e del vantaggio competitivo in competizione per il primato. L'argomento sviluppato riguarda come i processi adattivi, raffinando lo sfruttamento pi\u00f9 rapidamente dell'esplorazione, rischiano di essere efficaci nel breve periodo, ma autodistruttivi nel lungo periodo. Egli valuta la possibilit\u00e0 che certe pratiche organizzative comuni migliorino questa tendenza.\nL'apprendimento, l'analisi, l'imitazione, la rigenerazione e il cambiamento tecnologico sono i principali componenti di qualsiasi sforzo per migliorare le performance organizzative e rafforzare il vantaggio competitivo. Ognuno di essi comporta l'adattamento e un delicato compromesso tra exploration ed exploitation. Questi compromessi non sono influenzati dai loro contesti di costi e benefici distribuiti ed interazione ecologica. L'essenza dell'exploitation \u00e8 il raffinamento e l'estensione delle competenze, tecnologie e paradigmi esistenti; il rendimento che fornisce \u00e8 positivo, ma approssimato e prevedibile. L'essenza dell'exploration \u00e8 la sperimentazione di nuove alternative; il rendimento pu\u00f2 essere incerto, distante, e spesso negativo. Pertanto, la distanza nel tempo e nello spazio tra il locus dell'apprendimento e il locus per la realizzazione dei rendimenti \u00e8 generalmente maggiore nel caso di exploration piuttosto che con l'exploitation, cos\u00ec come \u00e8 l'incertezza.\nTali caratteristiche del contesto di adattamento portano a una tendenza a sostituire lo sfruttamento di alternative note con l'esplorazione di quelle sconosciute, per aumentare l'affidabilit\u00e0 di prestazioni piuttosto oltre la loro media. Questa struttura di processi adattativi \u00e8 potenzialmente autodistruttiva. Infatti, si degrada l'apprendimento organizzativo in una situazione di apprendimento reciproco. L'apprendimento reciproco conduce alla convergenza tra le credenze dell'organizzazione e quelle individuali. Questa convergenza \u00e8 generalmente utile sia per gli individui che per l'organizzazione. Tuttavia, una grave minaccia per l'efficacia di tale apprendimento \u00e8 la possibilit\u00e0 che gli individui si adattino a un codice organizzativo prima che il codice stesso possa apprendere da loro. La relativamente lenta socializzazione fra i nuovi membri dell'organizzazione e un moderato turnover sostengono la variabilit\u00e0 delle credenze individuali, migliorando cos\u00ec la conoscenza individuale media dell'organizzazione nel lungo periodo.\nL'enfasi sull'exploitation compromette anche le posizione competitiva laddove finire al top \u00e8 importante. Incrementi nelle performance medie dati dalle conoscenze di base possono essere insufficienti per coprire gli effetti avversi dalla riduzione in variabilit\u00e0. L'ambigua utilit\u00e0 dell'apprendimento in una competizione non \u00e8 semplicemente un artefatto della rappresentazione delle conoscenze in termini di media e varianza di una distribuzione normale. Il fattore chiave \u00e8 l'effetto della conoscenza sulla parte destra della coda della distribuzione delle performance. Cos\u00ec, alla fine, gli effetti derivano dalla relazione fra conoscenza e scoperta.\nLa conoscenza, l'apprendimento e l'educazione rimangono strumenti profondamente importanti per il benessere umano. \nNella migliore delle ipotesi, i modelli presentati suggeriscono alcune considerazioni che coinvolgono il riflettere sulla scelta fra exploration ed exploitation e il sostenere l'exploration a fronte di processi adattivi che tendono a inibirla. La complessit\u00e0 della distribuzione dei costi e dei rendimenti attraverso il tempo e i gruppi rendono un'esplicita determinazione dell'ottimalit\u00e0 un esercizio non banale. Ma potrebbe essere costruttivo riconfermare alcuni elementi di saggezza popolare che asseriscono che il rendimento dell'apprendimento veloce non \u00e8 sempre del tutto positivo, che la rapida socializzazione pu\u00f2 incidere sui \u201csocializzanti\u201d sebbene aiuti i \u201csocializzati\u201d, che lo sviluppo delle conoscenza pu\u00f2 dipendere dal mantenere un'influenza sul naif e l'ignorante, e infine che la vittoria competitiva non va in modo affidabile a chi \u00e8 opportunamente istruito."}
{"id": "3191382", "revid": "834", "url": "https://it.wikipedia.org/wiki?curid=3191382", "title": "Amt Br\u00fcssow", "text": ""}
{"id": "3191384", "revid": "834", "url": "https://it.wikipedia.org/wiki?curid=3191384", "title": "Amt Gartz", "text": ""}
{"id": "3191387", "revid": "1784425", "url": "https://it.wikipedia.org/wiki?curid=3191387", "title": "Tomaz Salom\u00e3o", "text": "Biografia.\nTomaz Salom\u00e3o \u00e8 stato il segretario generale della Comunit\u00e0 di sviluppo dell'Africa meridionale nel periodo agosto 2005-settembre 2013. Salom\u00e3o \u00e8 stato designato nel Vertice del 2005 dei capi di Stato e di Governo della SADC a Gaborone, Botswana. Gli \u00e8 successa la tanzaniana Stergomena Tax.\nSalom\u00e3o ha ottenuto il dottorato alla Johns Hopkins University a Baltimora (Maryland), Stati Uniti. Oppositore del presidente Robert Mugabe dello Zimbabwe hanno criticato Salom\u00e3o per la sua valutazione delle elezioni dello Zimbabwe come libere e corrette. Prima del Vertice dell'UE, tenuto a Lisbona nel Dicembre 2007, Salom\u00e3o ha detto: \"La SADC non andr\u00e0 a Lisbona a discutere dello Zimbabwe perch\u00e9 il Vertice non riguarda lo Zimbabwe, ma le relazioni tra la UE e l'Africa\"."}
{"id": "3191396", "revid": "599013", "url": "https://it.wikipedia.org/wiki?curid=3191396", "title": "Chiesa di Sant'Antonio (Teramo)", "text": "La chiesa di Sant'Antonio, gi\u00e0 convento di San Francesco, \u00e8 una chiesa della citt\u00e0 di Teramo. Edificata nel XIII secolo, si trova in corso De Michetti, all'angolo con largo Melatino. Dal 1902 \u00e8 stata inclusa nell'elenco dei Monumenti nazionali italiani.\nStoria.\nSotto il dominio Svevo prima e sotto quello Angioino poi, la citt\u00e0 di Teramo si dot\u00f2 degli edifici pi\u00f9 importanti ancora oggi esistenti: nel 1207 il vescovo Sasso concedette la libert\u00e0 comunale alla citt\u00e0 e questa rinnovata fiducia port\u00f2 ad un periodo di pace e sviluppo economico ed edilizio; proprio in questo periodo verranno costruiti il palazzo vescovile, la chiesa e convento di San Domenico e di San Francesco.\nIl primo impianto del convento di San Francesco risale al 1227 con caratteristiche simili al contemporaneo convento dei domenicani di Porta Romana (convento di San Domenico) e al convento francescano di Campli: si presentava con una chiesa ad aula unica ed abside rettangolare con alta bifora ogivale trilobata, chiostro porticato, refettorio e celle dormitorie; nel 1309 venne costruito il campanile da mastro Antonio di Florio e poco pi\u00f9 tardi, nel 1327, la chiesa venne completata ed ampliata.\nNel 1584, mentre si scavava per abbellire il chiostro, furono portati alla luce idoli in bronzo, medaglie, pezzi di colonne, marmi e un pavimento in lastre di porfido di sicura fattura romana.\nArchitettura.\nL'esterno.\nIl fianco della chiesa, ritmato da contrafforti, presenta due finestre, un rosone e un ingresso richiusi; delle arcatelle che formavano la cornice di coronamento, abbattute durante il rifacimento barocco, ne resta un tratto presso il campanile.\nSulla facciata principale si scorgono i resti di un affresco raffigurante San Cristoforo, almeno stante alla tradizione popolare, una cornice orizzontale al centro del fronte presenta la stessa fattura del portale con una sequenza di foglie; a monte della cornice si notano due finestroni richiusi e uno pi\u00f9 in alto e pi\u00f9 grande che illumina la navata.\nIl portale.\nLa tipologia del portale rinvia a quelli della cattedrale di Atri e della chiesa di Santa Maria di Propezzano a Morro d'Oro, ma coincide quasi perfettamente con quello di San Francesco a Campli e di Sant'Antonio a Morro D'Oro: \u00e8 stato realizzato su una grande strombatura del muro e composto con grande armonia degli elementi di intarsio, delle colonne tortili e dei motivi floreali; colonnine a tortiglione o a spina di pesce salgono all'archivolto dove la decorazione si arricchisce con giri di fogliame. I singoli elementi del fogliame sono disposti con l'asse piegato secondo la curvatura del semicerchio in modo da lasciare percepire l'effetto di una foglia nascente dietro l'altra, componendo nella grande variet\u00e0 un unico elemento. Da notare infine l'uccello scolpito in mezzo alle foglie dei capitelli di sinistra e i due volatili posti al centro e a monte della lunetta e sotto la chiave di volta.\nIl campanile.\nIl campanile in laterizio si erge per due piani sopra al tetto, su quello inferiore \u00e8 applicato l'orologio e sul vano superiore, evidentemente rifatto, sono collocate ben quattro campane. Non si notano segni rivelatori della posizione e delle forme originarie del campanile, non \u00e8 certa la sua realizzazione, ma si ipotizza che fosse realizzato a vela sulla parete esterna della chiesa. Notevoli le arcatelle di coronamento che un tempo correvano su tutta la lunghezza della chiesa: queste sono realizzate ad archi ogivali con accoltellate di mattoni poggianti su mensoline in pietra e corone di bordo realizzate con filare di mattonelle in laterizio.\nL'interno.\nL'interno si presenta con due chiese, l'una pi\u00f9 grande detta di San Francesco e l'altra di Sant'Antonio realizzata nel vecchio refettorio.\nCappella di San Francesco.\nLa chiesa di San Francesco, posta a destra dell'abside, si presenta in stile barocco; nell'intercapedine sono state realizzate delle cappelle laterali dedicate rispettivamente: all'Addolorata, alla Madonna del Rosario, a sant'Antonio, a santa Lucia con quadro del Sacro Cuore. Vi sono, tra queste, anche la cappella Muzi con statua di Santa Maria Assunta e la cappella di San Francesco; sull'abside semicircolare si trovano due tempere ispirate all\"Antico Testamento; al centro dello stesso abside troneggia la statua della Madonna e pi\u00f9 in alto una tempera rappresenta l'incoronazione della Vergine Maria.\nChiesa di Sant'Antonio.\nLa cappella di Sant'Antonio \u00e8 anch'essa in stile barocco e settecentesco: si presenta a navata unica absidata con affreschi, quadri e una notevole cupola che risulta illuminata da otto finestrelle al cui centro troneggia un sant'Antonio in gloria; ai lati si ergono dieci colonne corinzie addossate alle pareti. Sull'altare c'\u00e8 la statua della Madonna Immacolata, mentre, nei quattro triangoli di raccordo tra la cupola e la navata della cappella, sono rappresentate le quattro virt\u00f9 cardinali: giustizia, prudenza, fortezza e temperanza. Presenti notevoli dipinti, tra cui merita menzione il quadro di Vincenzo Baldati, realizzato nel 1792, che rappresenta sant'Antonio in ginocchio che guarda San Bonaventura da Bagnoregio, teologo della chiesa, nel momento in cui, finito di revisionare la regola francescana, rivolge lo sguardo al cielo ed offre il lavoro alla Madonna Immacolata.\nNella cantoria principale troneggia un grande organo a tre tastiere Pinchi-Girotto 1966-2000 Sul soppalco della capellina \u00e8 presente un vecchio organo realizzato nel 1862 da Vitale De Luca restaurato e ricostruito nel 1997 dal Maestro organaro Alessandro Girotto, nell'atrio della cappella \u00e8 collocato un baldacchino in stile neogotico realizzato in legno dorato nel 1903 da Raffaele De Fabritiis."}
{"id": "3191401", "revid": "767487", "url": "https://it.wikipedia.org/wiki?curid=3191401", "title": "Missione di San Miguel (Santa Fe)", "text": "La Missione di San Miguel o San Miguel Mission \u00e8 una missione coloniale spagnola che sorge presso il centro storico di Santa Fe, Nuovo Messico, Stati Uniti d'America. Si trova nel quartiere \"Barrio de Analco\", zona dichiarata National Historic Landmark. \nStoria.\n\u00c8 considerata la pi\u00f9 antica chiesa degli Stati Uniti, venne infatti costruita tra il 1610, anno di fondazione di Santa Fe, ed il 1626. Venne danneggiata durante la rivolta Pueblo nel 1680 e ricostruita nel 1710, dopo la riconquista della zona da parte degli spagnoli. Venne quindi adibita a cappella per i soldati. Nel corso dei secoli la missione sub\u00ec numerose modifiche strutturali, ma che non mutarono troppo l'impianto originario. Al suo interno conserva alcune statue lignee risalenti al Settecento."}
