{"id": "3338136", "revid": "1271762", "url": "https://it.wikipedia.org/wiki?curid=3338136", "title": "Ingresso a Gerusalemme", "text": "Lingresso di Ges\u00f9 a Gerusalemme \u00e8 un evento della vita di Ges\u00f9 descritto da tutti i quattro vangeli canonici: , , e ; precede di alcuni giorni l'inizio della Passione.\nL'ingresso a Gerusalemme \u00e8 un tema dell'iconografia cristiana abbastanza comune nella pittura ed \u00e8 ricordato dalla liturgia cristiana nella domenica delle Palme.\nLa narrazione evangelica.\nIn occasione della sua ultima pasqua, Ges\u00f9 entr\u00f2 nella citt\u00e0 santa di Gerusalemme seduto su un asino e accompagnato da una folla festante che agitava rami di palma, stendendo per terra fronde e mantelli, e lo acclamava gridando \"Osanna! Benedetto colui che viene nel nome del Signore\".\nTutti questi gesti rievocano testi dell'Antico Testamento. \nL'asino.\nL'asino \u00e8 cavalcatura in tempo di pace, mentre il cavallo era utilizzato per tirare i carri in battaglia. Secondo la Genesi e la profezia di Zaccaria l'asino caratterizza il re messianico che discender\u00e0 da Giuda. Anche Salomone venne fatto salire sulla mula del re Davide al momento della sua incoronazione(1Re 1, 38-40), mentre il suo rivale Adonia si era procurato inutilmente carro e cavalli. \nI testi, dunque, descrivono una scena d'incoronazione da parte dei pellegrini che dalla Galilea si recavano a Gerusalemme e che conoscevano i miracoli fatti da Ges\u00f9; per maggiore chiarezza il \"Vangelo secondo Giovanni\" esplicita che il personaggio benedetto \u00e8 \"il re d'Israele\".\nI mantelli.\nAnche i mantelli erano un simbolo di incoronazione: venivano stesi sui gradini da salire per ascendere al trono. Evidentemente i mantelli vennero stesi in un luogo preciso, non lungo tutto il cammino. Betania, da cui proviene Ges\u00f9 e dove si ritirer\u00e0 la sera stessa, era subito fuori Gerusalemme (15 stadi = 2,7\u00a0km) a est del Monte degli Ulivi. L'incoronazione, quindi ha avuto luogo sul Monte stesso, non appena giunti in vista della citt\u00e0 di Gerusalemme o poco prima, come ricorda Luca. Il Monte era considerato un luogo di preghiera in cui IHWH si sarebbe rivelato nel giorno del giudizio. Pochi anni dopo la morte di Ges\u00f9 un sedicente messia proveniente dall'Egitto pretese di farsi riconoscere tale proprio sul Monte degli Ulivi. Secondo Joachim Gnilka, quindi, \"potremmo supporre che ai contemporanei era nota l'attesa che il Messia, venendo dal deserto, si sarebbe rivelato sul Monte degli Ulivi\". Con questo episodio la settimana della Passione viene aperta nel segno della regalit\u00e0 messianica di Ges\u00f9. Lo stesso tema la chiude tramite il \"Titulus crucis\".\nIl corteo.\nI testi evangelici descrivono poi il formarsi di un corteo diretto al tempio e caratterizzato ora religiosamente tramite la citazione del salmo 118. Nei giorni di festa e soprattutto in occasione della cena pasquale gli ebrei recitavano lo \"Hallel\" costituito dai sei salmi 113-118. I versi citati dai vangeli sono posti al termine e al culmine di tutto lo \"Hallel\". I rami di palma erano un simbolo festoso della festa delle capanne, una delle tre grandi feste di pellegrinaggio del giudaismo. Secondo il salmo 118, che descrive una liturgia del Tempio di Gerusalemme, il corteo osannante con rami frondosi diretto al Tempio era un corteo di ringraziamento per la salvezza operata inaspettatamente dal Signore. Il corteo, perci\u00f2, non aveva necessariamente un carattere sedizioso, ma potrebbe essere stato solo un ringraziamento per le guarigioni miracolose operate da Ges\u00f9 in Galilea e infine a Betania dove Lazzaro era stato fatto uscire dal sepolcro. Il corteo \u00e8 diretto al tempio, nonostante l'ora tarda, proprio per realizzare compiutamente il salmo 118, 26-27. Nella traduzione di Diodati e nella Riveduta, ma non in quella CEI, il corteo culmina con la consegna della vittima sull'altare e perci\u00f2 allude alla imminente passione di Ges\u00f9. \nBench\u00e9 Ges\u00f9 venga presentato solo come un profeta, la citt\u00e0 entr\u00f2 comunque in agitazione o almeno lo fecero alcuni farisei. Marco, invece, non registra alcuna reazione al corteo, forse appunto a causa dell'ora tarda.\nLe caratteristiche dell'asino.\nNei sinottici, Ges\u00f9 invi\u00f2 due discepoli a prendere un asino; Matteo riferisce che gli portarono un puledro e un'asina, Marco e Luca che gli portarono solo il puledro. Giovanni riporta invece che Ges\u00f9, trovato un asinello, vi sedette sopra. Si confronti la seguente tabella sinottica:\nIl testo evangelico di Marco, Luca e Giovanni sottolinea due caratteristiche, peraltro presenti gi\u00e0 nella profezia di Zaccaria (nella versione greca dei LXX): \u00e8 una semplice bestia da soma (e ci\u00f2 implica l'umilt\u00e0 di Ges\u00f9 in contrasto con la vanit\u00e0 dei re); \u00e8 un animale giovanissimo mai montato. Questo secondo requisito sottolinea la sua funzione religiosa e cultuale. Nell'antichit\u00e0 non solo giudaica l'integrit\u00e0 era indispensabile per questo tipo di funzioni. Il requisito, inoltre, esplicita quanto gi\u00e0 suggerito da Zaccaria LXX con le parole \u03c0\u1ff6\u03bb\u03bf\u03bd \u03bd\u03ad\u03bf\u03bd (= \"neo-puledro\").\nMentre Marco, Luca e Giovanni sono sostanzialmente concordi, Matteo introduce una novit\u00e0, che ha fatto spargere fiumi d'inchiostro ai commentatori. Egli non chiede pi\u00f9 che il puledro non sia mai stato montato ma sembra specificare che esso sia accompagnato da un asino/a (il vocabolo greco \u00e8 di genere neutro), presumibilmente sua \"madre\". \nAlcuni commentatori, ad esempio Fritzsche o Fleck, si sono chiesti se Ges\u00f9 montasse alternativamente sull'una e sull'altro. Altri se l'asina fosse presente per incoraggiare il puledro, forse non ancora svezzato. Altri ancora hanno proposto che si tratti di un ebraismo e che vi sia anche in Matteo un solo asino. Infatti la congiunzione (in greco \"\u03ba\u03b1\u03b9\") ha in ebraico un vocabolo corrispondente ( \u05d5 vau) dotato anche di altre sfumature. Per questo motivo alcuni commenti recitano per esempio: \"Un'asina, anzi un puledro\". La confusione, inoltre, \u00e8 accresciuta perch\u00e9 Ges\u00f9 sembra sedersi simultaneamente su entrambi e alcuni commentatori cercano di darne una spiegazione traslata o addirittura allegorica. Qualunque fosse il significato del testo per Matteo, esso non \u00e8 affatto chiaro per i suoi lettori. Sono, invece, pi\u00f9 decifrabili le sue motivazioni. Matteo, come noto, scrive per lettori ebrei, probabilmente di Antiochia, e perci\u00f2 sottolinea molto spesso l'adempiersi di profezie dell'antico testamento. Trovandosi di fronte a una piccola discrepanza fra il testo greco e quello ebraico della profezia di Zaccaria, cerca di adattare (maldestramente) la narrazione di Marco al testo ebraico delle profezie di e di , in cui il riferimento a un asino viene ripetuto due volte per motivi stilistici tipici della poetica ebraica e, come osserva infatti Raymond Brown, in merito a questa caratteristica della poesia ebraica, \"il suo esempio pi\u00f9 famoso \u00e8 in Mt21:5, dove un parallelismo con due nomi per lo stesso animale in Zaccaria 9,9 \u00e8 diviso nella descrizione di due animali su \"entrambi\" i quali Ges\u00f9 siede allo stesso tempo!\"; tale divergenza di Matteo deriva, quindi, da un'interpretazione letterale ed errata della poesia, utilizzata nella Bibbia ebraica, che si compone di emistichi in cui l'enunciazione del primo verso (\"\"montato sopra un asino\") viene enunciata poi nel secondo con parole diverse (\"sopra un puledro d'asina\"\") ma si riferisce sempre ad una sola affermazione.\nGli esegeti dell'interconfessionale Bibbia TOB sottolineano che \u00abpreoccupato di vedere la realizzazione della profezia, Mt non si cura della inverosimiglianza\u00bb, mentre gli esegeti curatori del \"Nuovo Grande Commentario Biblico\" rilevano che \u00abCi sono due animali perch\u00e9 Matteo prende troppo alla lettera la profezia. [...] Matteo fa guidare a Ges\u00f9 due animali contemporaneamente: difficile da immaginare\u00bb.\nIconografia cristiana.\nL'evento \u00e8 rappresentato in molte opere d'arte quali l\"Entrata di Cristo in Gerusalemme\" di Pietro Lorenzetti nella Basilica di San Francesco ad Assisi, l\"Ingresso a Gerusalemme\" di Giotto nella Cappella degli Scrovegni a Padova, nonch\u00e9 nei mosaici bizantini del duomo di Monreale, della Cappella Palatina a Palermo e della Basilica di San Marco a Venezia. Bench\u00e9 la cavalcatura di Ges\u00f9 nei mosaici di San Marco sia indubbiamente di sesso maschile (in accordo appunto col \"Vangelo secondo Marco\"), nel tardo medioevo tende a prevalere la rappresentazione \"matteana\" di un'asina accompagnata da un puledro come negli affreschi di Pietro Lorenzetti e nella Maest\u00e0 di Duccio.\nLa data dell'evento.\nIl \"Vangelo secondo Giovanni\" attribuisce l'ingresso in Gerusalemme al quinto giorno prima della pasqua ebraica, cio\u00e8 al 10 del mese di Nisan, giorno in cui gli ebrei dovevano procurarsi l'agnello pasquale. Il tema di Ges\u00f9-agnello-di-Dio caratterizza il \"Vangelo secondo Giovanni\". Infatti, sin dal primo capitolo di questo vangelo, Ges\u00f9 \u00e8 presentato come \"l'agnello di Dio\". Secondo Giovanni, inoltre, la pasqua cadeva di sabato e perci\u00f2 il corpo morto di Ges\u00f9 si trovava sulla croce proprio nel giorno e nell'ora in cui gli ebrei disponevano i loro agnelli su due spiedi incrociati per arrostirli. La data dell'ingresso in Gerusalemme, quindi, ha anche un valore simbolico e contribuisce a spiegare chi sia Ges\u00f9 secondo l'autore del quarto vangelo.\nI vangeli sinottici, invece, non specificano la data, che comunque deve cadere pochi giorni prima di Pasqua. L'evento, infatti, \u00e8 raccontato prima dell'episodio di Betania, in cui una donna sconosciuta gli unge il capo con un unguento profumato. Quest'ultimo evento sarebbe avvenuto solo due giorni prima di Pasqua e fra i due eventi Ges\u00f9 insegna per alcuni giorni nel Tempio. Le due cronologie, quindi, sembrano sostanzialmente concordi.\nUn motivo di confusione nasce dalla somiglianza fra l'episodio di Betania citato in \"Marco\" e \"Matteo\" e l'analogo del \"Vangelo secondo Giovanni\" in cui Maria, sorella di Lazzaro, sempre a Betania unge i piedi di Ges\u00f9. Il \"Vangelo secondo Giovanni\" colloca il suo episodio il giorno prima dell'ingresso in Gerusalemme, mentre \"Matteo\" e \"Marco\" alcuni giorni dopo. Le due date sono entrambe possibili perch\u00e9 Ges\u00f9 trascorreva il giorno nel Tempio, ma la sera tornava a Betania. Se, per\u00f2, i due episodi sono identificati, nasce una contraddizione: uno stesso evento si sarebbe verificato sia prima sia dopo l'ingresso in Gerusalemme. Il biblista Mauro Pesce afferma - in merito al giorno della settimana, per tradizione considerato la domenica - che \u00abnon sappiamo esattamente in quale giorno della settimana avvenga perch\u00e9 i vangeli non sono concordi\u00bb ed anche gli esegeti dell'interconfessionale Bibbia TOB rilevano come non sia facile determinare tale cronologia settimanale confrontando i vangeli.\nL'interpretazione nella storia.\nNel corso dei secoli la storia fu spesso interpretata in senso allegorico. Per esempio nel corteo che accompagna Ges\u00f9 quelli che lo precedono sarebbero gli israeliti e quelli che lo seguono i pagani convertiti. L'evento quindi rappresenterebbe la storia della salvezza e mostrerebbe Ges\u00f9 \"dominus et rex omnium\". Questa interpretazione guidava anche la liturgia preconciliare della domenica delle palme.\nCalvino si oppose energicamente all'interpretazione allegorica. Sottoline\u00f2 che Ges\u00f9 fu accolto come redentore da poche persone e non istruite. Scorse nell'evento la volont\u00e0 di Ges\u00f9 di realizzare la profezia di Zaccaria pur nella discrepanza fra la pretesa regale e la sua personale scelta di povert\u00e0 esteriore.\nIn et\u00e0 contemporanea Robert Eisler lesse gli eventi in chiave politica. Sarebbero stati gli zeloti a voler celebrare la regalit\u00e0 di Ges\u00f9 in chiave anti-romana. Nel contesto politico-culturale del tempo, infatti, era molto improbabile che la proclamazione dell'imminente regno di Dio da parte di Ges\u00f9 non venisse interpretata anche in senso politico. Eisler aggiunse elementi di fantasia alla sua proposta: Ges\u00f9 sarebbe entrato in Gerusalemme con una schiera di soldati irregolari e avrebbe cercato di esercitare un potere politico. Una variante pi\u00f9 meditata della tesi zelotica, invece, sottolinea che dopo l'ingresso in Gerusalemme Ges\u00f9 si schier\u00f2 apertamente contro gli zeloti sulla questione del tributo a Cesare. \nNon riuscendo a utilizzarlo politicamente gli zeloti lo avrebbero abbandonato e avrebbero sostenuto la sua crocifissione.\nAltri storici hanno interpretato in modo differenziato le modalit\u00e0 dell'ingresso in Gerusalemme come prova dell'intenzione di Ges\u00f9 di provocare una svolta nella storia.\nDiscussione sulla storicit\u00e0 dell'evento.\nLa maggioranza degli studiosi ritiene che Ges\u00f9 sia effettivamente entrato a Gerusalemme a cavallo di un asino e che sia stato acclamato dai suoi sostenitori.\nIl numero di persone che hanno partecipato all'evento \u00e8 fonte di dibattito tra gli storici: Marcus Borg, Tan Kim Huat, Brent Kinman e Paula Fredriksen sostengono che l'ingresso di Ges\u00f9 fu acclamato da una folla composta da seguaci e simpatizzanti, mentre secondo Ed Parish Sanders Ges\u00f9 \u00e8 stato accolto da grida di osanna solo da un piccolo gruppo di discepoli. I vangeli sono vaghi nell'indicare il numero di persone: il \"Vangelo di Matteo\" parla di una \u00abfolla\u00bb (), il \"Vangelo di Marco\" menziona \u00abmolte persone\u00bb (), mentre secondo il \"Vangelo di Luca\" ad acclamare Ges\u00f9 furono solo i discepoli (); il \"Vangelo di Giovanni\" () tende invece a dare una lettura pi\u00f9 grande dell'evento e afferma che a lodare Ges\u00f9 fu \u00abla grande folla venuta per la festa\u00bb\nAlcuni commentatori mettono per\u00f2 in dubbio che l'evento potesse aver avuto luogo senza una reazione delle autorit\u00e0 giudaiche e romane, che - come ritiene il biblista Bart Ehrman - proprio in occasione della festa, per evitare disordini, facevano giungere in citt\u00e0 truppe di rinforzo da Cesarea e avrebbero dovuto subito brutalmente reprimere, come loro consuetudine, tale manifestazione inneggiante a un ipotetico re dei Giudei, che solo i Romani potevano nominare; lo studioso John Dominic Crossan, tra i cofondatori del Jesus Seminar, sottolinea come sia la polizia ebraica che le truppe ausiliarie romane che vigilavano anche dall'alto della fortezza Antonia avrebbero certamente arrestato \"qualsiasi incidente prima ancora che potesse avere inizio\" e, visti i pericoli connessi al periodo della festa, \"anche per un'azione simbolica contro il Tempio si sarebbe stati subito uccisi\". Rudolf Bultmann ritiene che questo episodio manifesti caratteristiche pi\u00f9 leggendarie, e richiamanti delle profezie, che storiche e che Marco abbia tratto il racconto da \"\"una leggenda messianica nata forse nella Cristianit\u00e0 della Palestina\"; anche Crossan ritiene l'episodio mai accaduto ma volto a confermare una predizione profetica \"...come proiezione simbolica successiva.\"\".\nQuesta opinione \u00e8 per\u00f2 rigettata dalla maggioranza degli studiosi moderni: la biblista Adela Yarbro Collins sottolinea infatti come l'ingresso di Ges\u00f9 a Gerusalemme non abbia assolutamente l'aspetto di un tumulto o di una manifestazione organizzata, in quanto Ges\u00f9 era spontaneamente entrato a Gerusalemme in mezzo a migliaia di pellegrini, alcuni dei quali avevano volontariamente iniziato a lodarlo. Inoltre, fanno notare altri studiosi, sarebbe stato poco saggio per i romani lanciare un attacco in piena citt\u00e0 durante il periodo di Pasqua per arrestare un solo uomo: i circa 1.000 soldati di Pilato non sarebbero stati assolutamente sufficienti contro le decine (o centinaia) di migliaia di pellegrini ebrei in uno stato d'animo di zelo nazionalistico e religioso. Ges\u00f9 era molto popolare tra le folle, in quanto ispirava speranze escatologiche di redenzione: un intervento immediato e aggressivo nel posto sbagliato e nel momento sbagliato \u2013 in mezzo a pellegrini entusiasti della Pasqua \u2013 avrebbe potuto causare una rivolta e la morte di migliaia di persone, come era successo durante il regno di Erode Archelao nel 4 d.C. Ges\u00f9 e i suoi seguaci, peraltro, non aveva mai dimostrato ostilit\u00e0 contro i romani, avendo persino invitato i cittadini a pagare le tasse a Roma ed \u00e8 probabile che i romani non lo considerassero una minaccia.\nSecondo altri storici, i romani semplicemente non si accorsero dell'ingresso di Ges\u00f9 in citt\u00e0: egli entr\u00f2 a Gerusalemme nel bel mezzo di un flusso costante di migliaia di pellegrini, ed \u00e8 per questo che il suo ingresso probabilmente pass\u00f2 inosservato alle autorit\u00e0 imperiali. L'ingresso avvenne sul Monte degli Ulivi, fuori citt\u00e0, mentre le truppe romane si trovavano alla Fortezza Antonia, a circa 300 metri di distanza: \u00e8 improbabile che i legionari fossero in grado di vedere, ascoltare e capire cosa accadeva sul Monte degli Ulivi in mezzo all'enorme folla di pellegrini.\nPer quanto concerne le autorit\u00e0 ebraiche, gli stessi vangeli sottolineano come essi non abbiano messo immediatamente agli arresti Ges\u00f9 per timore di scatenare un tumulto.\nQuesto, ovviamente, non significa che l'atto sia stato privo di conseguenze: Ges\u00f9 fu infatti arrestato pochi giorni dopo dalle autorit\u00e0 giudaiche e tra le accuse mosse contro di lui vi fu anche quella di essersi proclamato re dei Giudei e di aver incitato alla rivolta. Secondo la storica delle religioni Paula Fredriksen \"l'ingresso a Gerusalemme e l'esecuzione combaciano alla perfezione: Ges\u00f9 entra in citt\u00e0 acclamato come un re prima della Pasqua ebraica ed \u00e8 condannato a morte pochi giorni dopo da Pilato con appunto l'accusa di essersi dichiarato tale. \nSecondo il biblista G\u00e9rard Ross\u00e9 esistono sufficienti elementi per prendere sul serio la storicit\u00e0 dell\u2019evento, per\u00f2 la narrazione degli evangelisti non va considerata come un resoconto esatto dell\u2019accaduto, ma essenzialmente come un\u2019interpretazione teologica in forma di racconto."}
{"id": "3338137", "revid": "319329", "url": "https://it.wikipedia.org/wiki?curid=3338137", "title": "Toshiba-Look", "text": ""}
{"id": "3338139", "revid": "287204", "url": "https://it.wikipedia.org/wiki?curid=3338139", "title": "Jeonju KCC Egis", "text": "Gli Jeonju KCC Egis sono una societ\u00e0 cestistica avente sede a Jeonju, nella Corea del Sud. Fondati nel 1997 come \"Daejeon Hyundai Dynat\" nel 1999 cambiarono nome in \"Daejeon Hyundai Gullivers\" per poi assumere nel 2001 la denominazione attuale. Gioca nel campionato sudcoreano.\nLa propriet\u00e0 della squadra \u00e8 della Hyundai."}
{"id": "3338140", "revid": "319329", "url": "https://it.wikipedia.org/wiki?curid=3338140", "title": "Toshiba-La Vie Claire", "text": ""}
{"id": "3338143", "revid": "4711", "url": "https://it.wikipedia.org/wiki?curid=3338143", "title": "Daejeon Hyundai Dynat", "text": ""}
{"id": "3338145", "revid": "4711", "url": "https://it.wikipedia.org/wiki?curid=3338145", "title": "Daejeon Hyundai Gullivers", "text": ""}
{"id": "3338149", "revid": "1305772", "url": "https://it.wikipedia.org/wiki?curid=3338149", "title": "Partito Progressista Unionista di Avanguardia", "text": "Il Partito Progressista Unionista di Avanguardia (in inglese Vanguard Unionist Progressive Party, VUPP), noto anche come Avanguardia dell'Ulster (Ulster Vanguard) \u00e8 stato un partito politico attivo nell'Irlanda del Nord dal 1972 al 1978.\nEsso si \u00e8 affermato come scissione dal Partito Unionista dell'Ulster, di cui non condivideva la politica perseguita dal suo leader, Brian Faulkner. Il nuovo soggetto politico, sorto su iniziativa di William Craig, si serviva di un apparato paramilitare e fu per questo considerato di estrema destra.\nIl partito, dopo essersi presentato alle elezioni generali del febbraio 1974 e a quelle dell'ottobre 1974, in occasione delle quali ha ottenuto tre seggi, \u00e8 ri-confluito nel Partito Unionista dell'Ulster."}
{"id": "3338150", "revid": "182396", "url": "https://it.wikipedia.org/wiki?curid=3338150", "title": "Aqua Traiana", "text": ""}
{"id": "3338152", "revid": "287204", "url": "https://it.wikipedia.org/wiki?curid=3338152", "title": "Dorney Lake", "text": "Dorney Lake \u00e8 un lago artificiale, che si trova in Inghilterra, nel Buckinghamshire, utilizzato per ospitare competizioni continentali ed internazionali di canottaggio; \u00c8 stato sede delle regate ai Giochi olimpici di ."}
{"id": "3338153", "revid": "595473", "url": "https://it.wikipedia.org/wiki?curid=3338153", "title": "Lago Dorney", "text": ""}
{"id": "3338155", "revid": "125073841", "url": "https://it.wikipedia.org/wiki?curid=3338155", "title": "For You (rete televisiva)", "text": "For You \u00e8 stato un canale televisivo gratuito italiano del gruppo Mediaset. Trasmetteva principalmente televendite targate Mediashopping, unitamente a film, TV movie, fiction, telefilm e produzioni.\nStoria.\nIl canale ha iniziato le proprie trasmissioni il 1\u00ba marzo 2011 come ME, all'interno del multiplex Mediaset 2, sostituendo Mediashopping che era stato precedentemente chiuso.\nHa assunto la denominazione \"For You\" il 6 giugno 2011. Il 1\u00ba luglio 2011 cambia numerazione LCN, passando dal canale 35 al 39 per lasciare il posto a Italia 2. Il 1\u00ba agosto 2011 il canale si \u00e8 trasferito sul mux Mediaset 5 per lasciar spazio a Cartoonito, nuovo canale digitale rivolto ai bambini. Dal 4 luglio 2012 \u00e8 stato disponibile fino alla chiusura nel mux Rete A 1.\nDal 16 dicembre 2012 l'emittente ricominci\u00f2 a trasmettere film, tv movie, fiction, telefilm e produzioni, alternati alle televendite. Questo tipo di contenuti andava necessariamente incluso nella programmazione, per far rientrare il canale nella categoria semigeneralisti mantenendolo sul 39.\nIl canale ha cessato le trasmissioni il 20 maggio 2013 e al suo posto sono partiti i promo di Top Crime, che ha iniziato la sua programmazione ufficiale il 1\u00ba giugno 2013."}
{"id": "3338159", "revid": "1870933", "url": "https://it.wikipedia.org/wiki?curid=3338159", "title": "Jeremy Thorpe", "text": "Biografia.\nMembro del Parlamento britannico per il Devon del Nord dal 1959 al 1979, fu il leader del Partito Liberale dal 1967 al 1976, succedendo a Jo Grimond. La sua carriera politica si ecliss\u00f2 quando un conoscente, Norman Scott, afferm\u00f2 di aver avuto una storia d'amore con lui nei primi anni sessanta, periodo in cui gli atti omosessuali erano illegali in Gran Bretagna. Lo scandalo costrinse Thorpe a dimettersi da leader del Partito Liberale, anche se egli neg\u00f2 sempre la veridicit\u00e0 del racconto. In seguito venne accusato di istigazione e concorso in omicidio, accuse dalle quali venne assolto nel 1979, poco dopo aver perso il suo seggio nelle elezioni generali. La faccenda viene narrata nel romanzo \"Uno scandalo molto inglese\" di John Preston, da cui \u00e8 stata tratta la miniserie televisiva \"A Very English Scandal\"."}
{"id": "3338160", "revid": "765341", "url": "https://it.wikipedia.org/wiki?curid=3338160", "title": "SA Tennis Open 2011 - Qualificazioni singolare", "text": "Le qualificazioni del singolare dello SA Tennis Open 2011 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3338161", "revid": "287204", "url": "https://it.wikipedia.org/wiki?curid=3338161", "title": "Seul Samsung Thunders", "text": "I Seul Samsung Thunders sono una societ\u00e0 cestistica avente sede a Seul, nella Corea del Sud. Fondati nel 1978 come \"Samsung Men's Basketball Club\" nel 1982 cambiarono nome in \"Samsung Electronics Basketball Club\", e, dopo il trasferimento a Suwon nel 1996 in \"Suwon Samsung Thunders\". Con il ritorno a Seul assunsero la denominazione attuale. Gioca nel campionato sudcoreano.\nLa propriet\u00e0 della squadra \u00e8 della Samsung."}
{"id": "3338162", "revid": "4711", "url": "https://it.wikipedia.org/wiki?curid=3338162", "title": "Seoul Samsung Thunders", "text": ""}
{"id": "3338163", "revid": "4711", "url": "https://it.wikipedia.org/wiki?curid=3338163", "title": "Seoul SK Knights", "text": ""}
{"id": "3338165", "revid": "1442080", "url": "https://it.wikipedia.org/wiki?curid=3338165", "title": "SA Tennis Open 2011 - Doppio", "text": "Il doppio dello SA Tennis Open 2011 \u00e8 stato un torneo di tennis facente parte dell'ATP World Tour 2011.\nRohan Bopanna e Aisam-ul-Haq Qureshi erano i detentori del titolo, ma quest'anno non hanno partecipato.\nJames Cerretani e Adil Shamasdin hanno battuto in finale Scott Lipsky e Rajeev Ram 6\u20133, 3\u20136, [10\u20137]."}
{"id": "3338169", "revid": "834", "url": "https://it.wikipedia.org/wiki?curid=3338169", "title": "Suwon Samsung Thunders", "text": ""}
{"id": "3338172", "revid": "530184", "url": "https://it.wikipedia.org/wiki?curid=3338172", "title": "Body of proof", "text": ""}
{"id": "3338173", "revid": "132266", "url": "https://it.wikipedia.org/wiki?curid=3338173", "title": "Sottocapo di stato maggiore della difesa", "text": ""}
{"id": "3338174", "revid": "599013", "url": "https://it.wikipedia.org/wiki?curid=3338174", "title": "Movistar Open 2011 - Qualificazioni singolare", "text": "Le qualificazioni del singolare del Movistar Open 2011 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3338175", "revid": "1442080", "url": "https://it.wikipedia.org/wiki?curid=3338175", "title": "Movistar Open 2011 - Doppio", "text": "Il doppio del Movistar Open 2011 \u00e8 stato un torneo di tennis facente parte dell'ATP World Tour 2011.\n\u0141ukasz Kubot e Oliver Marach erano i detentori del titolo, ma hanno perso in finale contro Marcelo Melo e Bruno Soares 3\u20136, 63\u20137."}
{"id": "3338177", "revid": "486946", "url": "https://it.wikipedia.org/wiki?curid=3338177", "title": "Centro Innovazione della Difesa", "text": ""}
{"id": "3338180", "revid": "287204", "url": "https://it.wikipedia.org/wiki?curid=3338180", "title": "Goyang Orions", "text": "I Goyang Orions sono una societ\u00e0 cestistica avente sede a Goyang, nella Corea del Sud. Fondati nel 1997 come \"Daegu Tongyang Orions\" nel 2011 assunsero la denominazione attuale. Gioca nel campionato sudcoreano."}
{"id": "3338181", "revid": "1005847", "url": "https://it.wikipedia.org/wiki?curid=3338181", "title": "Elezioni generali nel Regno Unito del 1970", "text": "Le elezioni generali nel Regno Unito del 1970 si tennero il 18 giugno e videro la vittoria del Partito Conservatore di Edward Heath, che divenne Primo Ministro."}
{"id": "3338183", "revid": "330270", "url": "https://it.wikipedia.org/wiki?curid=3338183", "title": "Spagnolia", "text": ""}
{"id": "3338184", "revid": "1442080", "url": "https://it.wikipedia.org/wiki?curid=3338184", "title": "PBZ Zagreb Indoors 2011 - Qualificazioni singolare", "text": "Le qualificazioni del singolare del PBZ Zagreb Indoors 2011 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3338186", "revid": "486946", "url": "https://it.wikipedia.org/wiki?curid=3338186", "title": "Daegu Tongyang Orions", "text": ""}
{"id": "3338190", "revid": "1442080", "url": "https://it.wikipedia.org/wiki?curid=3338190", "title": "PBZ Zagreb Indoors 2011 - Doppio", "text": "Il doppio del PBZ Zagreb Indoors 2011 \u00e8 stato un torneo di tennis facente parte dell'ATP World Tour 2011.\nJ\u00fcrgen Melzer e Philipp Petzschner erano i detentori del titolo, ma Melzer quest'anno non ha partecipato.\nPetzschner ha giocato con Michael Kohlmann, ma ha perso nel 1\u00ba turno contro Luk\u00e1\u0161 Dlouh\u00fd e Radek \u0160t\u011bp\u00e1nek.\nDick Norman e Horia Tec\u0103u hanno battuto in finale Marcel Granollers e Marc L\u00f3pez 6\u20133, 6\u20134."}
{"id": "3338192", "revid": "1543377", "url": "https://it.wikipedia.org/wiki?curid=3338192", "title": "RCW 4", "text": "RCW 4 \u00e8 una nebulosa a emissione visibile nella costellazione dell'Unicorno.\nSi individua nella parte meridionale della costellazione, circa 2\u00b0 a nordest delle propaggini pi\u00f9 orientali del complesso della Nebulosa Gabbiano; si presenta di aspetto cirriforme e molto debole, non osservabile attraverso normali strumenti amatoriali. La sua posizione a breve distanza dall'equatore galattico, tuttavia, ne consentirebbe l'osservazione da tutte le regioni popolate della Terra.\nSi tratta di una nebulosa molto poco conosciuta, di cui scarseggiano i riferimenti in letteratura, nonostante la sua notevole estensione; i suoi unici riferimenti si trovano infatti nel catalogo RCW. Appare come una serie di grossi filamenti quasi paralleli fra loro e orientati in senso NNW-SSE, debolmente convergenti verso est; la parte pi\u00f9 cospicua si trova in direzione di due stelle di sesta magnitudine, HD\u00a057517 e HD\u00a057682. La sua distanza \u00e8 ignota."}
{"id": "3338193", "revid": "226458", "url": "https://it.wikipedia.org/wiki?curid=3338193", "title": "Fondi interprofessionali", "text": "I fondi interprofessionali sono risorse finanziarie a disposizione delle imprese, gestiti da organismi autorizzati, di natura associativa e costituiti dalle associazioni datoriali e da quelle sindacali.\nIn Italia.\nDisciplina normativa.\nGi\u00e0 la legge n. 236/1993 permetteva alle imprese di destinare alla formazione e aggiornamento dei propri dipendenti la quota pari allo 0,30 % dei versamenti INPS dei suddetti contributi.\nTuttavia la costituzione di veri e propri fondi dedicati venne prevista dall'art. 118 della legge 23 dicembre 2000 n. 388 (legge finanziaria 2001), sulla base di quanto gi\u00e0 previsto dal punto d) dell'art. 17 della 24 giugno 1997 n. 196 (cosiddetto \"pacchetto Treu\") che prevedeva il finanziamento di piani formativi, aziendali e territoriali, per mezzo di uno o pi\u00f9 fondi gestiti da rappresentanti dei lavoratori e delle imprese.\nUtilizzo.\nI fondi possono finanziare interventi di informazione, formazione, addestramento e aggiornamento continuo dei lavoratori in tutti i settori: industria, commercio, servizi e agricoltura. \nPossono utilizzarli i dipendenti delle aziende che hanno aderito ai fondi e che sono in regola con i versamenti dei contributi integrativi per la disoccupazione involontaria."}
{"id": "3338196", "revid": "132266", "url": "https://it.wikipedia.org/wiki?curid=3338196", "title": "Consiglio Supremo di Difesa", "text": ""}
{"id": "3338198", "revid": "767487", "url": "https://it.wikipedia.org/wiki?curid=3338198", "title": "Kazan Kremlin Cup 2011", "text": "La Kazan Kremlin Cup 2011 \u00e8 stato un torneo professionistico di tennis maschile giocato sul cemento indoor. \u00c8 stata la 2\u00aa edizione del torneo, che fa parte dell'ATP Challenger Tour nell'ambito dell'ATP Challenger Tour 2011. Si \u00e8 giocato a Kazan' in Russia dal 31 gennaio al 6 febbraio 2011.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n Marius Copil ha battuto in finale Andreas Beck, 6\u20134, 6\u20134\nDoppio.\n Yves Allegro / Andreas Beck hanno battuto in finale Michail Elgin / Aleksandr Kudrjavcev, 6\u20134, 6\u20134"}
{"id": "3338200", "revid": "253269", "url": "https://it.wikipedia.org/wiki?curid=3338200", "title": "Edwin L. Marin", "text": " Nel corso della propria carriera diresse 58 film fra il 1932 ed il 1951, lavorando con attori come Anna May Wong, John Wayne, Peter Lorre, George Raft, Bela Lugosi, Judy Garland, Eddie Cantor e Hoagy Carmichael."}
{"id": "3338211", "revid": "91678294", "url": "https://it.wikipedia.org/wiki?curid=3338211", "title": "Wonju Dongbu Promy", "text": ""}
{"id": "3338212", "revid": "767487", "url": "https://it.wikipedia.org/wiki?curid=3338212", "title": "McDonald's Burnie International 2011", "text": "Il McDonald's Burnie International 2011 \u00e8 stato un torneo professionistico di tennis giocato sul cemento. \u00c8 stata la 9\u00aa edizione del torneo, che fa parte dell'ATP Challenger Tour nell'ambito dell'ATP Challenger Tour 2011 e dell'ITF Women's Circuit nell'ambito dell'ITF Women's Circuit 2011. Si \u00e8 giocato a Burnie in Australia dal 31 gennaio al 6 febbraio 2011.\nPartecipanti ATP.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nPartecipanti WTA.\nAltre partecipanti.\nGiocatrici che hanno ricevuto una wild card:\nGiocatrici passati dalle qualificazioni:\nCampioni.\nSingolare maschile.\n Flavio Cipolla ha battuto in finale Chris Guccione, walkover\nDoppio maschile.\n Philip Bester / Peter Polansky hanno battuto in finale Marinko Matosevic / Rubin Jose Statham, 6\u20133, 4\u20136, [14\u201312]\nSingolare femminile.\n Eugenie Bouchard ha battuto in finale Zheng Saisai, 6\u20134, 6\u20133\nDoppio femminile.\n Natsuma Hamamura / Erika Takao hanno battuto in finale Sally Peers / Olivia Rogowska, 6\u20132, 3\u20136, 10\u20137"}
{"id": "3338213", "revid": "339392", "url": "https://it.wikipedia.org/wiki?curid=3338213", "title": "McDonald's Burnie Men's International", "text": ""}
{"id": "3338218", "revid": "339392", "url": "https://it.wikipedia.org/wiki?curid=3338218", "title": "Wonju TG Xers", "text": ""}
{"id": "3338219", "revid": "392652", "url": "https://it.wikipedia.org/wiki?curid=3338219", "title": "Campo di regata", "text": "Un campo di regata (in inglese \"regatta field\"), \u00e8 un'area delimitata usata per gli sport acquatici quali il canottaggio, la canoa (sia canoa/kayak, che canoa fluviale) e la vela. Solitamente si tratta di un campo di gara naturale (mare, fiume, lago), con delle tribune allestite per il pubblico."}
{"id": "3338222", "revid": "767487", "url": "https://it.wikipedia.org/wiki?curid=3338222", "title": "Hopsin", "text": "Biografia.\nMarcus Hopson \u00e8 nato il 18 luglio 1985 a Los Angeles ed \u00e8 cresciuto a Panorama City nella San Fernando Valley in California. Frequent\u00f2 la \"James Monroe High School\".\nAll'et\u00e0 di 14 anni si spost\u00f2 a Maryland per un anno, ed \u00e8 proprio l\u00ec che ha colto il suo talento per il rap all'et\u00e0 di sedici anni finch\u00e9 nel 2003 non ne fece una professione. Nello stesso anno produsse la maggior parte delle tracce presenti nel suo primo album \"Emurge\". Lasci\u00f2 il liceo nel 2004, all'ultimo anno, per seguire una carriera nella musica.\nNomin\u00f2 Eminem come rapper che lo port\u00f2 ad interessarsi alla musica hip hop.\nCarriera Musicale.\n2007-2009: Problemi con la Ruthless Records e la nascita della Funk Volume.\nInizialmente Hopsin ebbe un contratto discografico con la Ruthless Records nel 2007. Lui era un disperato tentativo di riportare la record label alla sua passata gloria.\nIl singolo di debutto di Hopsin \"Pans In the Kitchen\" usc\u00ec il 27 maggio 2008. Tuttavia l'album \"Gazing at the Moonlight\" non fu rilasciato fino al 27 ottobre 2009 con pochissima pubblicit\u00e0. Poco tempo dopo Hopsin lasci\u00f2 la record label per mancanza di comprensione, supporto artistico e pubblicit\u00e0.\nSubito dopo aver lasciato la Ruthless Records, Hopsin fond\u00f2 la sua record label indipendente, la Funk Volume, con Damien Ritter. SwizZz, il fratello minore di Damien Ritter e un ex-compagno di scuola di Hopsin alla Monroe High, fu il primo artista ad entrare a far parte della Funk Volume.\nPoco dopo aver fondato la Funk Volume, Hopsin e SwizZz pubblicarono un mixtape collaborativo chiamato \"Haywire\" nel Giugno 2009 per promuovere la label.\nCarriera da attore.\nHopsin inizi\u00f2 la sua carriera da attore apparendo come ruolo di supporto in alcuni film e serie tv della Disney Channel come Il mio ragazzo \u00e8 un bastardo, Even Stevens, Lizzie McGuire, Cold Case - Delitti irrisolti, Malcolm e Una mamma per amica e molti altri.\nIl suo ruolo pi\u00f9 famoso, fu quello in Raven, in cui lavor\u00f2 per svariati anni sin dall'et\u00e0 di 15 anni. In tutto il corso delle sue apparizioni ebbe solo una parte in cui parla.\nVisione su droghe e alcol.\nHopsin \u00e8 contro l'uso di droga e alcol, e spesso critic\u00f2 gli intrattenitori mainstream per il loro promuoverne l'utilizzo ai giovani. In alcune delle sue tracce, come \"Nocturnal Rainbows\", enfatizza la sua avversione verso le droghe. Hopsin afferma di star cercando di essere un rapper con un'influenza positiva sulle persone che ascoltano la sua musica."}
{"id": "3338223", "revid": "767487", "url": "https://it.wikipedia.org/wiki?curid=3338223", "title": "Valle d'Aosta Open 2011", "text": "Il Valle d'Aosta Open 2011 \u00e8 stato un torneo professionistico di tennis maschile giocato sul cemento. \u00c8 stata la 1\u00aa edizione del torneo, che fa parte dell'ATP Challenger Tour nell'ambito dell'ATP Challenger Tour 2011. Si \u00e8 giocato a Courmayeur in Italia dal 31 gennaio al 6 febbraio 2011.\nPartecipanti.\nAltri partecipanti.\nGiocatori che hanno ricevuto una wild card:\nGiocatori che hanno ricevuto una special entrants:\nGiocatori passati dalle qualificazioni:\nCampioni.\nSingolare.\n Nicolas Mahut ha battuto in finale Gilles M\u00fcller, 7\u20136(4), 6\u20134\nDoppio.\n Marc Gicquel / Nicolas Mahut hanno battuto in finale Olivier Charroin / Alexandre Renard, 6\u20133, 6\u20134"}
{"id": "3338225", "revid": "339392", "url": "https://it.wikipedia.org/wiki?curid=3338225", "title": "Wonju TG Sambo Xers", "text": ""}
{"id": "3338228", "revid": "478814", "url": "https://it.wikipedia.org/wiki?curid=3338228", "title": "Valle d'Aosta Open", "text": "Il Valle d'Aosta Open \u00e8 stato un torneo di tennis che si \u00e8 giocato a Courmayeur nel 2011. Fu l'unica edizione del torneo, che non \u00e8 pi\u00f9 stato organizzato per mancanza di fondi."}
{"id": "3338236", "revid": "339392", "url": "https://it.wikipedia.org/wiki?curid=3338236", "title": "Wonju Naray Blue Bird", "text": ""}
{"id": "3338237", "revid": "1963073", "url": "https://it.wikipedia.org/wiki?curid=3338237", "title": "Marcello Albani", "text": "Biografia.\nInizi\u00f2 a lavorare nel 1936, scrivendo la sceneggiatura del film \"Amazzoni bianche\" di Gennaro Righelli.\nNel 1940 debutt\u00f2 come regista con il film \"Il bazar delle idee\", a cui seguirono \"Boccaccio\" (1940), \"Divieto di sosta\" (1941), \"Redenzione\" (1943) e \"L'ultimo sogno\" (1946).\nDopo la fine della seconda guerra mondiale, la sua dichiarata fedelt\u00e0 al regime fascista lo tagli\u00f2 fuori dagli ambienti cinematografici, e la sua attivit\u00e0 si limit\u00f2 alla collaborazione ai progetti della moglie Maria Basaglia: nel 1953 \"\" e nel 1956 \"Sangue di zingara\".\nTrascorse gli ultimi anni della propria vita in America del sud e mor\u00ec a San Paolo in Brasile nel 1980."}
{"id": "3338240", "revid": "1442080", "url": "https://it.wikipedia.org/wiki?curid=3338240", "title": "Kazan Kremlin Cup 2011 - Singolare", "text": "Il singolare del Kazan Kremlin Cup 2011 \u00e8 stato un torneo di tennis facente parte dell'ATP Challenger Tour 2011.\nMicha\u0142 Przysi\u0119\u017cny era il detentore del titolo, ma quest'anno non ha partecipato.\nMarius Copil ha battuto in finale Andreas Beck 6\u20134, 6\u20134."}
{"id": "3338246", "revid": "1442080", "url": "https://it.wikipedia.org/wiki?curid=3338246", "title": "Kazan Kremlin Cup 2011 - Doppio", "text": "Il doppio del Kazan Kremlin Cup 2011 \u00e8 stato un torneo di tennis facente parte dell'ATP Challenger Tour 2011.\nJan Mertl e Jurij \u0160\u010dukin erano i detentori del titolo, ma quest'anno non hanno partecipato.\nYves Allegro e Andreas Beck hanno battuto in finale Michail Elgin e Aleksandr Kudrjavcev 6\u20134, 6\u20134."}
{"id": "3338252", "revid": "287204", "url": "https://it.wikipedia.org/wiki?curid=3338252", "title": "Busan KT Sonicboom", "text": "I Busan KT Sonicboom sono una societ\u00e0 cestistica avente sede a Pusan, nella Corea del Sud. Fondati nel 1997 nel corso della loro storia hanno utilizzato diverse denominazioni: \"Gwangju Nasan Flamans\", \"Gwangju Goldbank Clickers\", \"Yeosu Goldbank Clickers\", \"Yeosu Korea-Tender Purmi\", \"Busan Korea-Tender Maxten\", \"Busan KTF Magicwings\". Dal 2009 hanno assunto la denominazione attuale. Gioca nel campionato sudcoreano."}
{"id": "3338253", "revid": "287204", "url": "https://it.wikipedia.org/wiki?curid=3338253", "title": "9107 Narukospa", "text": "9107 Narukospa \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,8652356\u00a0UA e da un'eccentricit\u00e0 di 0,2035113, inclinata di 6,80946\u00b0 rispetto all'eclittica.\nL'asteroide \u00e8 dedicato alla citt\u00e0 termale giapponese di Naruko nel distretto di Tamatsukuri nella prefettura di Miyagi."}
{"id": "3338255", "revid": "118876485", "url": "https://it.wikipedia.org/wiki?curid=3338255", "title": "TPS (azienda)", "text": "T\u00e9l\u00e9vision Par Satellite o TPS era una piattaforma televisiva a pagamento disponibile nella televisione digitale satellitare. Il suo principale azionista \u00e8 Groupe TF1, e trasmetteva sul satellite Hotbird.\nTPS trasmise dal 1996 al 2008."}
{"id": "3338256", "revid": "287204", "url": "https://it.wikipedia.org/wiki?curid=3338256", "title": "McDonald's Burnie International 2011 - Singolare maschile", "text": "Il singolare maschile del McDonald's Burnie International 2011 \u00e8 stato un torneo di tennis facente parte dell'ATP Challenger Tour 2011.\nBernard Tomi\u0107 era il detentore del titolo, ma ha perso in semifinale contro Chris Guccione.\nGuccione non ha disputato la finale contro Flavio Cipolla."}
{"id": "3338260", "revid": "125674980", "url": "https://it.wikipedia.org/wiki?curid=3338260", "title": "Buck Jones", "text": "Popolare star del western, fu anche stuntman, produttore e sceneggiatore. Nella sua carriera, che va dagli anni dieci ai primi anni quaranta, l'attore prese parte complessivamente a pi\u00f9 di 150 film. Per il suo contributo all'industria cinematografica, Buck Jones ha una stella sulla Hollywood Walk of Fame al 6834 di Hollywood Blvd.\nBiografia.\nNato nello stato dell'Indiana con il nome di Charles Frederick Gebhart, conobbe Odille \"Dell\" Osborne, che lavorava ai rodei; i due si sposarono nel 1915. \n\"The Last Straw\", che Charles Swickard co-diresse insieme a Denison Clift nel 1920, fu il primo film in cui Jones interpret\u00f2 la parte del protagonista. Nel 1928, cre\u00f2 la Buck Jones Productions, una casa di produzione che ebbe breve durata, restando coinvolta l'anno seguente nel crollo di Wall Street dell'ottobre 1929.\nBuck Jones fu una delle 492 vittime dell'incendio che distrusse il 28 novembre 1942 il Cocoanut Grove di Boston. L'attore mor\u00ec due giorni dopo, il 30 novembre, all'et\u00e0 di 50 anni.\nLa figlia, Maxine Jones, nata nel 1918, spos\u00f2 l'attore Noah Beery Jr.."}
{"id": "3338261", "revid": "4711", "url": "https://it.wikipedia.org/wiki?curid=3338261", "title": "Busan KTF Magicwings", "text": ""}
{"id": "3338262", "revid": "6923", "url": "https://it.wikipedia.org/wiki?curid=3338262", "title": "Nablus Public Library", "text": "La Nablus Public Library (\"\u0645\u0643\u062a\u0628\u0629 \u0628\u0644\u062f\u064a\u0629 \u0646\u0627\u0628\u0644\u0633 \u0627\u0644\u0639\u0627\u0645\u0629\") \u00e8 la biblioteca pi\u00f9 antica e pi\u00f9 grande della Cisgiordania ed \u00e8 stata fondata nel 1960 presso Nablus con il sostegno di re Hussein di Giordania. La biblioteca contiene circa 80000 tomi fra libri e manoscritti, fra cui molti importanti e di valore riguardanti storia, geografia, religione, scienza, medicina, economia ed altri."}
{"id": "3338263", "revid": "1442080", "url": "https://it.wikipedia.org/wiki?curid=3338263", "title": "McDonald's Burnie International 2011 - Singolare femminile", "text": "Arina Rodionova era il detentore del titolo, ma ha perso nel 1\u00ba turno contr Sophie Letcher.\nIl singolare femminile del torneo di tennis McDonald's Burnie International 2011, facente parte della categoria ITF Women's Circuit, ha avuto come vincitrice Eugenie Bouchard che ha battuto in finale Zheng Saisai 6\u20134, 6\u20133."}
{"id": "3338268", "revid": "287204", "url": "https://it.wikipedia.org/wiki?curid=3338268", "title": "McDonald's Burnie International 2011 - Doppio maschile", "text": "Il doppio maschile del McDonald's Burnie International 2011 \u00e8 stato un torneo di tennis facente parte dell'ATP Challenger Tour 2011.\nMatthew Ebden e Samuel Groth erano i detentori del titolo, ma hanno perso nel 1\u00ba turno contro Paolo Lorenzi e Grega \u017demlja.\nPhilip Bester e Peter Polansky hanno battuto in finale Marinko Matosevic e Rubin Jose Statham 6\u20134, 3\u20136, [14\u201312]."}
{"id": "3338269", "revid": "1442080", "url": "https://it.wikipedia.org/wiki?curid=3338269", "title": "McDonald's Burnie International 2011 - Doppio femminile", "text": "Jessica Moore e Arina Rodionova erano le detentrici del titolo ma quest'anno non hanno partecipato insieme. Moore ha fatto coppia con Daniella Dominikovic, mentre Rodionova con Tammi Patterson.\nIl doppio femminile del torneo di tennis McDonald's Burnie International 2011, facente parte della categoria ITF Women's Circuit, ha avuto come vincitrici Natsumi Hamamura e Erika Takao che hanno battuto in finale Sally Peers e Olivia Rogowska 6\u20132, 3\u20136, 10\u20137."}
{"id": "3338275", "revid": "460080", "url": "https://it.wikipedia.org/wiki?curid=3338275", "title": "Milano-Sanremo 1996", "text": "La Milano-Sanremo 1996, ottantasettesima edizione della corsa e valida come evento d'apertura della Coppa del mondo di ciclismo su strada 1996, fu disputata il 23 marzo 1996, per un percorso totale di 294 km. Fu vinta dall'italiano Gabriele Colombo, al traguardo con il tempo di 7h00'27\" alla media di 41.955 km/h.\nPartenza a Milano con 198 corridori di cui 175 portarono a termine il percorso.\nResoconto degli eventi.\nGabriele Colombo allung\u00f2 nella penultima salita e a lui resistette solo Oleksandr Hon\u010denkov. Nella discesa successiva riuscirono a rientrare su di loro Maximilian Sciandri e Michele Coppolillo. I quattro crearono un buco di quasi 30 secondi che riuscirono a mantenere anche alla fine del Poggio, l'ultima salita del percorso.\nA un chilometro dall'arrivo Colombo riusc\u00ec a rilanciare la sua azione e lasci\u00f2 i tre compagni di fuga, arrivando da solo al traguardo."}
{"id": "3338277", "revid": "1442080", "url": "https://it.wikipedia.org/wiki?curid=3338277", "title": "Valle d'Aosta Open 2011 - Singolare", "text": "Il singolare del Valle d'Aosta Open 2011 \u00e8 stato un torneo di tennis facente parte dell'ATP Challenger Tour 2011.\nNicolas Mahut ha battuto in finale Gilles M\u00fcller 7\u20136(4), 6\u20134."}
{"id": "3338278", "revid": "490801", "url": "https://it.wikipedia.org/wiki?curid=3338278", "title": "Josep Guardiola y Sala", "text": ""}
{"id": "3338283", "revid": "1272592", "url": "https://it.wikipedia.org/wiki?curid=3338283", "title": "Sport acquatici", "text": "Anche se l'accezione comune del termine solitamente individua quali sport acquatici solo quelli praticati in piscina (nuoto, nuoto di fondo, nuoto sincronizzato, tuffi, tuffi dalle grandi altezze, pallanuoto e masters, cio\u00e8 quelli governati dalla FINA), vanno a tutti gli effetti considerati tali anche gli sport remieri (canottaggio, canoa/kayak e canoa fluviale, Dragonboat, Rafting) e quelli nautici, quali la vela o il windsurf."}
{"id": "3338284", "revid": "1442080", "url": "https://it.wikipedia.org/wiki?curid=3338284", "title": "Valle d'Aosta Open 2011 - Doppio", "text": "Il doppio del Valle d'Aosta Open 2011 \u00e8 stato un torneo di tennis facente parte dell'ATP Challenger Tour 2011.\nMarc Gicquel e Nicolas Mahut hanno battuto in finale Olivier Charroin e Alexandre Renard 6\u20133, 6\u20134."}
{"id": "3338286", "revid": "1522738", "url": "https://it.wikipedia.org/wiki?curid=3338286", "title": "Distretto di Grigoriopol", "text": " \nIl distretto di Grigoriopol \u00e8 uno dei 5 distretti della Transnistria, repubblica autoproclamata all'interno della Moldavia con capoluogo Grigoriopol di 48.000 abitanti al censimento 2004\nGeografia antropica.\nSuddivisioni amministrative.\nIl distretto \u00e8 composto da 2 citt\u00e0 e 14 comuni"}
{"id": "3338289", "revid": "183114", "url": "https://it.wikipedia.org/wiki?curid=3338289", "title": "Semliki-Forest-Virus", "text": ""}
{"id": "3338290", "revid": "435108", "url": "https://it.wikipedia.org/wiki?curid=3338290", "title": "Canottieri Milano", "text": ""}
{"id": "3338292", "revid": "767487", "url": "https://it.wikipedia.org/wiki?curid=3338292", "title": "Gessy", "text": " \u00c8 considerato uno dei migliori giocatori della storia del Gr\u00eamio.\nBiografia.\nNato a Uruguaiana, mosse i primi passi nel mondo del calcio proprio in tale cittadina. Anche quando gi\u00e0 viveva una carriera di successi, Gessy continu\u00f2 ad affermare che giocare a calcio non fosse di suo gradimento, e che continuasse solo perch\u00e9 in tale sport riusciva bene. La sua carriera da giocatore finanzi\u00f2 i suoi studi come odontoiatra, e nella parte finale di essa Gessy contemporaneamente disputava gli incontri con la maglia della Portuguesa e studiava all'Universit\u00e0. Dal carattere introverso, non concedette mai interviste.\nCaratteristiche tecniche.\nGiocava come centrocampista, ricoprendo il ruolo di mezzala destra. Il suo stile di gioco era caratterizzato dalla rapidit\u00e0, dal tiro potente e da una buona abilit\u00e0 nel fornire assist.\nCarriera.\nClub.\nInizi\u00f2 nel settore giovanile dell'Esporte Clube Ferrocarril; nel 1955 il tecnico del Gr\u00eamio Foguinho rifiut\u00f2 di includerlo nella rosa dopo un provino. L'allenatore si ricredette poi l'anno successivo, dopo aver assistito a una convincente prestazione del giocatore, e Gessy fu pertanto integrato tra i titolari. Con la casacca tricolore della compagine di Porto Alegre Gessy vinse per sei volte il titolo statale, risaltando particolarmente per la sua abilit\u00e0 in campo. Nel 1959 gioc\u00f2 la sua miglior partita, segnando quattro reti alla Bombonera contro il Boca Juniors, suggellando la vittoria per 4-1 del Gr\u00eamio. Fu ceduto alla Portuguesa nel 1963, ove si ritir\u00f2 per perseguire la carriera di odontoiatra.\nNazionale.\nFu tra i giocatori che Foguinho, nominato dalla CBD commissario tecnico della Nazionale, incluse nella lista dei convocati per il Campionato Panamericano 1960. Debutt\u00f2 il 6 marzo 1960 contro il .\n. Gioc\u00f2 poi da titolare contro e , mentre nel secondo incontro del 17 marzo con la Costa Rica entr\u00f2 a partita in corso, sostituendo Marino. Quella fu l'ultima gara disputata da Gessy con la maglia del Brasile."}
{"id": "3338293", "revid": "490801", "url": "https://it.wikipedia.org/wiki?curid=3338293", "title": "Dent d'Herens", "text": ""}
{"id": "3338294", "revid": "179980", "url": "https://it.wikipedia.org/wiki?curid=3338294", "title": "Gessy Lima", "text": ""}
{"id": "3338301", "revid": "767487", "url": "https://it.wikipedia.org/wiki?curid=3338301", "title": "Shichinin no ani im\u014dto", "text": "Shichinin no ani im\u014dto \u00e8 un film del 1955 diretto da K\u014dz\u014d Saeki.\nDistribuzione.\n\u00c8 uscito in Giappone il 20 novembre 1955.\nNon \u00e8 mai stato distribuito in Italia."}
{"id": "3338305", "revid": "2373", "url": "https://it.wikipedia.org/wiki?curid=3338305", "title": "Isola di Hashima", "text": ""}
{"id": "3338307", "revid": "1522738", "url": "https://it.wikipedia.org/wiki?curid=3338307", "title": "Distretto di R\u00eebni\u021ba", "text": " \nIl distretto di R\u00eebni\u021ba \u00e8 uno dei 5 distretti della Transnistria, repubblica autoproclamata all'interno della Moldavia, con capoluogo R\u00eebni\u021ba di 82.699 abitanti al censimento 2004\nGeografia antropica.\nSuddivisioni amministrative.\nIl distretto \u00e8 composto da 1 citt\u00e0 e 22 comuni"}
{"id": "3338311", "revid": "110157", "url": "https://it.wikipedia.org/wiki?curid=3338311", "title": "Novotroick", "text": "Novotroick \u00e8 una citt\u00e0 della Russia europea sudorientale, compresa nella oblast' di Orenburg.\nGeografia fisica.\nSi trova nella parte centro-orientale della \"oblast'\" presso il confine con il Kazakistan, nel pedemonte uraliano meridionale, 315 chilometri a sudest di Orenburg. L'agglomerato urbano si estende sulla riva destra del fiume Ural.\nStoria.\nLe origini della citt\u00e0 datano all'inizio del XX secolo, quando nell'area dell'attuale citt\u00e0 si trovavano parecchi insediamenti agricoli, i maggiore dei quali erano \"Novotroick\", \"Sil'nov\", \"Akkermanovskij\", \"Chabarnyj\", popolati da contadini provenienti dalle altre zone dell'Impero Russo.\nL'intera area ebbe un rapido sviluppo industriale a partire dal 1929, anno in cui inizi\u00f2 lo sfruttamento del grande giacimento di minerali di titanio, manganese, cromo di \"Chalilovskoe\". Nel decennio successivo venne costruito, pur con ritardi e sospensioni dei lavori, un grande \"kombinat\" metallurgico per la raffinazione e la lavorazione dei minerali estratti.\nLa citt\u00e0 venne fondata ufficialmente nell'aprile del 1945 dall'accorpamento di tutti gli insediamenti della zona, mantenendo il nome di Novotroick.\nEconomia.\nAnche al giorno d'oggi la base economica della citt\u00e0 \u00e8 data dall'industria; a Novotroick \u00e8 presente un grosso impianto della compagnia mineraria \"Ural'skaja Stal'\", conosciuto come \"Kombinat metallurgico di Orsko-Chalilovskoe\".\nDi notevole pregio \u00e8 anche la stazione ferroviaria locale, la quale ha rappresentato un importante elemento per l\u2019economia locale."}
{"id": "3338313", "revid": "80339", "url": "https://it.wikipedia.org/wiki?curid=3338313", "title": "Novotroitsk", "text": ""}
{"id": "3338314", "revid": "46291", "url": "https://it.wikipedia.org/wiki?curid=3338314", "title": "Semliki", "text": "Per Semliki si pu\u00f2 intendere:"}
{"id": "3338317", "revid": "267975", "url": "https://it.wikipedia.org/wiki?curid=3338317", "title": "Arcidiocesi di Filippi", "text": "L'arcidiocesi di Filippi (in latino: \"Archidioecesis Filippensis\") \u00e8 una sede soppressa e sede titolare della Chiesa cattolica.\nStoria.\nFilippi, antica citt\u00e0 della Grecia, ebbe il privilegio di ricevere l'annuncio del vangelo direttamente dalla predicazione di san Paolo, durante il suo secondo viaggio missionario attorno all'anno 50 (). In seguito l'apostolo visit\u00f2 la comunit\u00e0 in altre due occasioni durante il suo terzo viaggio missionario (tra il 57 ed il 58; cfr. ).\nLa comunit\u00e0 cristiana di Filippi ebbe particolari riguardi e venerazione nei confronti del suo fondatore. In pi\u00f9 occasioni gli inviarono degli aiuti () tramite un loro delegato, Epafrodito, che la tradizione ricorda come il primo vescovo filippese. Questa fu l'occasione per la lettera che Paolo scrisse alla comunit\u00e0 dei Filippesi, che ancora oggi \u00e8 parte dell'epistolario paolino.\nLa primitiva comunit\u00e0 di Filippi sub\u00ec fin dall'inizio la persecuzione ed il martirio, come testimonia san Policarpo nella sua lettera scritta ai Filippesi, e come \u00e8 ricordato nel Martirologio Romano alla data del 17 ottobre: \"Commemorazione dei santi Rufo e Zosimo, martiri, che il beato Policarpo associ\u00f2 nel martirio a sant'Ignazio, scrivendo ai Filippesi: \u00abEssi condivisero la passione del Signore e non amarono il secolo presente, ma colui che per loro e per tutti \u00e8 morto e risorto\u00bb\".\nLo stesso Martirologio menziona, alla data del 26 luglio, quello che la tradizione attesta essere il secondo vescovo di Filippi, successore di Epafrodito, ossia Erasto, \"\u00abche, tesoriere della citt\u00e0 di Corinto, fu al servizio di san Paolo Apostolo\u00bb\".\nInizialmente Filippi era una diocesi suffraganea di Tessalonica. In seguito fu elevata al rango di sede metropolitana, come emerge nella \"Notitia Episcopatuum\" redatta dall'imperatore bizantino Leone VI (886-912), dove la sede \u00e8 elencata al 39\u00ba posto fra le metropolie del patriarcato di Costantinopoli, con sei sedi suffraganee: Polistilo, Velicia, Cristopoli, Smoleno, Cesaropoli e Alectryopoli.\nDopo il 1204, in seguito alla quarta crociata, Filippi divenne sede di un arcivescovo di rito latino. L'unico prelato conosciuto \u00e8 Guglielmo.\nDal XIV secolo Filippi \u00e8 annoverata tra le sedi arcivescovili titolari della Chiesa cattolica; la sede \u00e8 vacante dall'11 gennaio 1968."}
{"id": "3338319", "revid": "287204", "url": "https://it.wikipedia.org/wiki?curid=3338319", "title": "Gran Premio motociclistico della Germania Est 1970", "text": "Il Gran Premio motociclistico della Germania Est fu il settimo appuntamento del motomondiale 1970.\nSi svolse l'11 e 12 luglio 1970 (l'11 si svolse la gara della 50; il 12 le altre gare) presso il Sachsenring, alla presenza di 250.000 spettatori. Durante le prove si registrarono delle proteste da parte dei corridori per gli scarsi premi di partenza.\nIn 350 e 500 Giacomo Agostini ottenne ancora una doppietta, avendo come principale avversario Renzo Pasolini (2\u00b0 in 350 e ritirato in 500).\nNella gara della 250 Rodney Gould ottenne la sua terza vittoria consecutiva, davanti a Silvio Grassetti, ingaggiato per l'occasione dalla MZ. Ritirato Kel Carruthers, autore del giro pi\u00f9 veloce.\nIn 125 la lotta tra \u00c1ngel Nieto e Dieter Braun si risolse all'ultima curva a favore dello spagnolo, fischiato dal pubblico della DDR.\nNella gara della 50, seconda vittoria consecutiva per l'olandese della Jamathi Aalt Toersen sul connazionale della Kreidler Jos Schurgers e su Nieto.\nClasse 500.\n34 piloti alla partenza, 18 al traguardo.\nClasse 350.\n27 piloti alla partenza, 14 al traguardo.\nClasse 250.\n37 piloti alla partenza, 23 al traguardo.\nClasse 125.\n39 piloti alla partenza, 25 al traguardo.\nClasse 50.\n27 piloti alla partenza, 21 al traguardo."}
{"id": "3338321", "revid": "490801", "url": "https://it.wikipedia.org/wiki?curid=3338321", "title": "Bivacco Perelli-Cippo", "text": ""}
{"id": "3338322", "revid": "1543377", "url": "https://it.wikipedia.org/wiki?curid=3338322", "title": "Doris Payne", "text": "Il suo \"modus operandi\" era quello di entrare in gioiellerie nelle vesti di una brava donna, allo scopo di rubare dei diamanti da poter poi rivendere. Per anni \u00e8 stato annunciato (e mai realizzato) un film hollywoodiano ispirato alla sua storia: \"Who is Doris Payne?\" in cui il suo ruolo avrebbe dovuto essere interpretato da Halle Berry. Nel 2013 \u00e8 stato invece realizzato il documentario \"La vera vita di Doris Payne\" (\"The Life and Crimes of Doris Payne\").\nStoria.\nHa truffato le pi\u00f9 famose gioiellerie al mondo per 50 anni, a Montecarlo, Tokyo, Las Vegas, Parigi, Texas, Colorado, New York, Milano, Roma,e Zurigo e forse anche in altre citt\u00e0, ma i furti pi\u00f9 rischiosi della sua vita sono stati in Texas ed in Colorado. In Texas, dopo essere stata arrestata, riusc\u00ec ad evadere mentre aspettava che il furgone la portasse dal tribunale in carcere. Riusc\u00ec a fuggire lasciando credere alle guardie che fosse parente di un detenuto. Se ne and\u00f2 camminando, senza nemmeno accelerare il passo, riuscendo a \"fuggire\" senza che qualcuno se ne accorgesse. Nel 2011, all'et\u00e0 di 80 anni, la truffa non le \u00e8 riuscita, o meglio, la tecnologia l'ha fatta arrestare: dopo avere, come sempre, selezionato la gioielleria da derubare, in questo caso a San Diego, negli Stati Uniti, una telecamera l'ha incastrata fornendo le prove del furto di un gioiello con un diamante del valore di settemila euro.\nNel 2013, all'et\u00e0 di 83 anni, \u00e8 stata arrestata per aver rubato un anello tempestato di diamanti, del valore di 22.500 dollari, a Palm Desert, California.Payne si \u00e8 dichiarata colpevole. Nel 2014 \u00e8 stata condannata a due anni di carcere pi\u00f9 due di libert\u00e0 vigilata, con divieto di avvicinarsi alle gioiellerie. Tre mesi dopo \u00e8 stata per\u00f2 scarcerata per sovraffollamento delle carceri. Si ritiene, anche se non \u00e8 ancora stato provato, che nel mese di luglio 2015 abbia rubato un anello del valore di 33.000 dollari."}
{"id": "3338323", "revid": "144796", "url": "https://it.wikipedia.org/wiki?curid=3338323", "title": "Sede titolare di Filippi", "text": ""}
{"id": "3338324", "revid": "1522738", "url": "https://it.wikipedia.org/wiki?curid=3338324", "title": "Distretto di Slobozia", "text": " \nIl distretto di Slobozia \u00e8 uno dei 5 distretti della Transnistria, repubblica autoproclamata all'interno della Moldavia con capoluogo Slobozia di 95.742 abitanti al censimento 2004. Nel censimento \u00e8 compreso il comune di Chi\u021bcani, situato ad ovest del Nistro, appartenente \"de jure\" al distretto di C\u0103u\u0219eni ma controllato \"de facto\" dai separatisti\n\u00c8 il pi\u00f9 meridionale dei distretti ed \u00e8 situato lungo il fiume Nistro\nGeografia antropica.\nSuddivisioni amministrative.\nIl distretto \u00e8 composto da 4 citt\u00e0 e 12 comuni"}
{"id": "3338328", "revid": "762947", "url": "https://it.wikipedia.org/wiki?curid=3338328", "title": "Dardanus (Rameau)", "text": "Dardanus \u00e8 una trag\u00e9die (lyrique) in un prologo e cinque atti di Jean-Philippe Rameau, scritta su libretto (in francese) di Charles-Antoine Leclerc de La Bru\u00e8re.\nVicende storiche.\nIl \"Dardanus\" fu rappresentato per la prima volta all\"'Acad\u00e9mie Royale de Musique\" il 19 novembre 1739, ma, anche se la prima permanenza in cartellone comprese un numero significativo di ventisei rappresentazioni in poco pi\u00f9 di due mesi, l'opera \"non ottenne immediatamente un successo molto marcato; la maniera di Rameau sorprendeva alquanto il pubblico, abituato alle intricate elucubrazioni dei successori di Lully e Campra\", e si era, in effetti, al culmine della disputa tra \"lullisti\" e \"ramisti\". Sul piano teatrale, \"il lavoro fu criticato per la trama assurda e per l'abuso del ricorso al soprannaturale, abuso francamente riconosciuto nel libretto. Rameau e La Bru\u00e8re, con l'aiuto di Simon-Joseph Pellegrin, lo sottoposero successivamente a revisione, fino al punto di dare agli ultimi tre atti un intreccio completamente nuovo\" La versione riveduta e corretta and\u00f2 in scena il 23 aprile e il 15 maggio 1744, senza per\u00f2 destare ancora molta sensazione, nonostante venisse presentata come un lavoro nuovo.\nL'opera fu rimessa in scena, ulteriormente rimaneggiata (anche se in modo meno esteso), il 15 aprile 1760, \"quando conobbe [finalmente] uno scoppio di popolarit\u00e0 con trentasei spettacoli [entro il mese di novembre] ... e fu [poi] prodotta in altre venticinque date tra il 6 luglio 1761 e l'incendio del Palais-Royal, la mattina del 6 aprile 1764. ... Fu [quindi] di nuovo ripresa, nella sua interezza, in trentanove occasioni tra il 1768 e il 1769 ... e fu presentata per l'ultima volta alle Tuileries il 23 gennaio 1770\". Quattordici anni dopo, l'opera di Rameau fu sostituita in repertorio dal \"Dardanus\" di Sacchini, composto praticamente sullo stesso libretto di Le Bru\u00e8re, adattato ed aggiornato da Guillard.\nIl \"Dardanus\" di Rameau \u00e8 stato ripreso assai di rado in epoca moderna. Si contano in particolare le seguenti produzioni principali:\nSinossi.\nLa storia originale costituisce una sorta di antefatto rispetto al mito di Dardano: qui l'eroe \u00e8 in guerra con il re Teucro, che ha promesso di dare sua figlia Ifisa in sposa al re Antenore. Grazie all'intervento del mago Ismenore, Dardano ed Ifisa si incontrano e si innamorano. Un mostro sta devastando il regno di Teucro e, quando Antenore lo affronta, Dardano interviene salvandogli la vita ed uccidendo la creatura. Teucro e Dardano concludono la pace, che viene sancita dal matrimonio del primo con Ifisa."}
{"id": "3338329", "revid": "287204", "url": "https://it.wikipedia.org/wiki?curid=3338329", "title": "Premi BAFTA 2011", "text": "La 64\u00aa edizione dei British Academy Film Awards, conferiti dalla British Academy of Film and Television Arts alle migliori produzioni cinematografiche del 2010, ha avuto luogo il 13 febbraio 2011."}
{"id": "3338331", "revid": "339392", "url": "https://it.wikipedia.org/wiki?curid=3338331", "title": "Rasbora macrophthalma", "text": ""}
{"id": "3338332", "revid": "339392", "url": "https://it.wikipedia.org/wiki?curid=3338332", "title": "Rasbora dorsiocellata macrophthalma", "text": ""}
{"id": "3338336", "revid": "121436669", "url": "https://it.wikipedia.org/wiki?curid=3338336", "title": "Beata Beatrix", "text": "Beata Beatrix \u00e8 un dipinto a olio su tela (86\u00d766 cm) di Dante Gabriel Rossetti, realizzato nel 1872 e conservato nella Tate Britain di Londra.\nFonti letterarie.\nLa fonte letteraria che \u00e8 servita da spunto al dipinto \u00e8 la \"Vita Nova\", opera di Dante Alighieri dedicata al suo amore giovanile per Beatrice Portinari. I versi che chiudono questo manoscritto sono proprio quelli con cui Dante Gabriel Rossetti si \u00e8 consultato per l'esecuzione dell'opera:\nRossetti, tuttavia, restituisce sulla tela una propria interpretazione personale del prosimetro dantesco, senza ricadere in una pedissequa copia, cos\u00ec come emerge in una lettera dell'11 marzo 1873 indirizzata a William Graham Robertson:\nDescrizione.\nNel personaggio di Beatrice, la donna amata da Dante e scomparsa prima del tempo, rivive in questo quadro lo spirito di Elizabeth \"Lizzie\" Siddal, l'amata moglie di Dante Gabriel Rossetti morta anch'ella prematuramente per abuso di laudano. \u00c8 evidente, infatti, il parallelismo tra il tragico sentimento lirico di Dante per la dipartita della donna amata e il profondo sconforto che assal\u00ec Rossetti dopo la morte di Lizzie.\nBeatrice Portinari \u00e8 raffigurata con una capigliatura fluente e rossa ed \u00e8 appoggiata ad un balcone: il volto trasognato, le labbra appena aperte, le palpebre socchiuse e il corpo rilassato sono gli ingredienti utilizzati da Rossetti per definire l'estasi mistica in cui la donna \u00e8 rapita. Il suo volto presenta un incarnato livido, alludendo alla sua morte prematura, mentre le sue mani sono giunte per accogliere un papavero di oppio (il sedativo da cui deriva il laudano, in riferimento all'overdose che ha stroncato la vita di Lizzie) tenuto nel becco da una colomba aureolata, con un chiaro rimando allo Spirito Santo. Se, tuttavia, nell'iconografia cristiana le colombe presentano sempre un piumaggio bianco e candido, le penne del volatile dipinto da Rossetti sono tinte di un rosso fuoco, colore che allude alla passione, ma anche alla morte: d'altronde, la stessa Lizzie quand'era ancora in vita era nota come \u00abthe Dove\u00bb (\"la Colomba\"). Questa lettura allegorica \u00e8 avallata da una lettera che Rossetti invi\u00f2 all'amico Robertson, cui confid\u00f2 di aver dipinto \u00abun uccello splendente, messaggero di morte, [che] lascia cadere un papavero bianco sulle sue mani aperte\u00bb. Secondo il critico d'arte Frederic George Stephens, intimo amico del Rossetti, sono da leggere in chiave allegorica anche i colori della veste indossata da Beatrice: il verde viene infatti associato alla speranza e alla vita, mentre il grigio allude chiaramente al dolore sepolcrale, e pertanto alla morte.\nSi scorge un ulteriore suggerimento allegorico alle spalle di Beatrice, dove troviamo una meridiana collocata su un muretto in blocchi lisci isodomi. Questa, infatti, indica il numero nove, in riferimento a diversi dati biografici di Beatrice Portinari (nella lettera a Ellen Heaton del 19 maggio 1863 leggiamo: \u00abLa incontra all\u2019et\u00e0 di nove anni, muore alle nove del 9 giugno 1290\u00bb). Questa scelta \u00e8 tuttavia un nodo di significati, siccome il 9 \u00e8 multiplo di 3, numero tradizionalmente associato alla Trinit\u00e0 cristiana e assai presente anche nell'opera dantesca (la \"Divina Commedia\" si articola in tre cantiche, le quali sono a loro volta strutturate su strofe di tre versi ciascuna). Dietro il muretto si intravedono Cupido e Dante mentre osserva la propria amata lasciare la vita terrena; sull'estremo sfondo si scorge invece il profilo orizzontale del Ponte Vecchio di Firenze, citt\u00e0 dove il culto dantesco \u00e8 mantenuto pi\u00f9 vivo e pertanto particolarmente amata da Rossetti. Anche la cornice nasconde profondi significati allegorici, presentando citazioni tratte dalla \"Divina Commedia\" (\u00abl\u2019amor che move il sole e l\u2019altre stelle\u00bb \u00e8 il verso che orna i suoi tondi) e dal XXIX canto della Vita Nova."}
{"id": "3338338", "revid": "287204", "url": "https://it.wikipedia.org/wiki?curid=3338338", "title": "Herbert Hoffmann", "text": "Considerato uno dei caposcuola del mondo del tatuaggio, era conosciuto per essere il \"tatuatore in attivit\u00e0 pi\u00f9 anziano del mondo\" e si stima che in 40 anni di attivit\u00e0 abbia tatuato circa 50.000 persone.\nBiografia.\nHerbert Hoffmann nasce nel 1919 a Stettino, all'epoca citt\u00e0 della Pomerania anteriore tedesca successivamente assegnata alla Polonia con la ridefinizione dei confini del 1945. Dopo la morte della madre avvenuta in tenera et\u00e0, Herbert cresce nella citt\u00e0 di Charlottenburg della Grande Berlino (convertito in quartiere con la riforma del 2001) con il padre macellaio e la matrigna educato secondo rigidi principi, ma gi\u00e0 da bambino rimane affascinato dai tatuaggi osservando i disegni sulla pelle dei marinai. \nTra il 1930 ed il 1939 lavora a Stettino come apprendista presso un fornaio ed un commerciante e come impiegato, ma nell'aprile del 1939 riceve la chiamata per il servizio militare obbligatorio. Nel settembre di quell'anno scoppia la seconda guerra mondiale ed Hoffmann viene assegnato alla 122\u00aa divisione di fanteria con la quale, nel 1944, viene fatto prigioniero di guerra nella Livonia dall'Armata Rossa; grazie alla sua conoscenza della lingua russa imparata sul campo riesce ad ottenere compiti e lavori all'interno del campo salvandosi dalle esecuzioni.\n&lt;br&gt;Nel 1949 viene rilasciato e fa ritorno a casa; ad Amburgo si tatua per la prima volta un soggetto che aveva visto sul braccio di un amico: una croce, un'\u00e0ncora ed un cuore, simboli delle tre virt\u00f9 teologali, con la rispettiva scritta \"Glaube, Hoffnung und Liebe\" (\"Fede, Speranza e Carit\u00e0\").\nL'\"\"\u00c4lteste T\u00e4towierstube\".\nDal 1951 al 1961, mentre lavora come impiegato, impara a tatuare dagli stessi che gli eseguono i suoi primi tatuaggi, ottenendo nel 1955 la licenza di tatuatore ed acquistando gli strumenti con il quale inizia ad esercitarsi perlopi\u00f9 con persone anziane gi\u00e0 tatuate negli inizi del 1900 in cambio di poter scrivere le loro storie e fotografarli.\nNel 1961, consapevole della pessima reputazione di cui godono i tatuaggi considerati sintomo di devianza sociale, acquista la bottega di un ex commerciante di rottami metallici sulla Reeperbahn ad Amburgo nel quale apre il suo studio, \"Herbert Hoffmann - \u00c4lteste T\u00e4towierstube in Deutschland\" (\"Il pi\u00f9 vecchio studio di tatuaggi della Germania\"), attirando l'attenzione dei media e riuscendo ad ottenere segnali di riconoscimento sociale e di accettazione fino ad essere addirittura ospite il 3 giugno 1963 in una storica trasmissione televisiva tedesca, \"Was bin ich? - Heiteren Beruferaten\"\", condotta da un popolarissimo giornalista ed anchorman tedesco, Robert Lembke. Il successo \u00e8 immediato e da tutta la Germania e tutta l'Europa giungono persone che vogliono farsi tatuare da Hoffmann: lo studio diviene cos\u00ec un punto di riferimento del panorama europeo della body art.\nNel 1980 acquista una casa ad Heiden, una piccola citt\u00e0 del Canton Appenzello Esterno, cede l'attivit\u00e0 ad un nipote e vi si trasferisce, decidendo di smettere di tatuare e conducendo una vita ritirata.\nNegli anni, per\u00f2, molti appassionati continuano a cercarlo e gli fanno visita ed in queste occasioni Hoffmann accetta di tornare a tatuare.\nNel 2000 viene pubblicato dalla casa editrice tedesca \"Memoria Pulp\" il libro \"\"Motivtafeln\", una raccolta dei suoi disegni per i tatuaggi degli anni cinquanta: da quel momento Hoffmann interrompe il silenzio ed inizia a viaggiare tornando a tatuare e partecipando a moltissimi eventi del settore, invitato e conteso in ogni convention d'Europa.\nNel 2002 pubblica \"BilderbuchMenschen - T\u00e4towierte Passionen 1878-1952\" (\"Living Picture Books \u2013 Portrait of a Tattooing Passion 1878-1952\"), un libro che raccoglie circa 400 fotografie di altrettante persone tatuate di entrambi i sessi nate tra il 1878 e il 1952, ognuna correlata dalla storia della persona ritratta, raccolte da Hoffmann dagli anni cinquanta agli anni novanta nei suoi incontri.\nHerbert Hoffmann \u00e8 morto il 30 giugno 2010 all'et\u00e0 di 90 anni.\nLa notizia della sua morte si \u00e8 diffusa su internet ed \u00e8 stata confermata il 2 luglio da una responsabile del controllo abitanti del comune di Heiden.\nFlammend' Herz.\nNel 2004 \u00e8 stato distribuito un documentario, dal titolo \"Flammend' Herz\" (\"Blue Skin\"\", titolo internazionale) sulla vita di Herbert Hoffmann ed i suoi amici e collaboratori Albert Cornelissen(Rotterdam, 1913) e Karlmann Richter (Kiev, 13 luglio 1913 - 8 ottobre 2005), diretto da Oliver Ruts ed Andrea Schuler. &lt;br&gt;I tre, prima delle riprese del film, non si incontravano da quando Hoffmann aveva ceduto l'attivit\u00e0, in seguito a screzi personali ed in quanto con l'abbandono dello studio i due sostenevano di essere stati traditi, avendo in passato fatto importanti scelte nella loro vita a favore del restare a lavorare con lui."}
{"id": "3338339", "revid": "287204", "url": "https://it.wikipedia.org/wiki?curid=3338339", "title": "Medaglie europee di tuffi", "text": "I titoli e le medaglie europee nella disciplina dei Tuffi sono state assegnate esclusivamente nell'ambito dei Campionati europei di nuoto dal 1926 al 2008. Dal 2009 \u00e8 stata istituita dalla LEN una nuova manifestazione, i Campionati europei di tuffi, che si svolge negli anni dispari e assegna gli stessi titoli.\nQuello che segue \u00e8 l'elenco completo di tutte le medaglie europee.\nMedaglie miste.\nTrampolino 3 metri misto.\nNota\nIn corsivo le edizioni dei Campionati europei di tuffi.\nPiattaforma 10 metri misto.\nNota\nIn corsivo le edizioni dei Campionati europei di tuffi.\nTeam event.\nNota\nIn corsivo le edizioni dei Campionati europei di tuffi."}
{"id": "3338343", "revid": "1488961", "url": "https://it.wikipedia.org/wiki?curid=3338343", "title": "Ermeneutica del Concilio Vaticano II", "text": "Per ermeneutica del Concilio Vaticano II si intendono le diverse interpretazioni del Concilio date dai teologi e dagli storici nel periodo successivo al Concilio.\nInterpretare il Concilio.\nA differenza degli altri Concili, il Vaticano II pone un problema di interpretazione. Questa particolarit\u00e0 pu\u00f2 essere fatta derivare dall'intendimento stesso del Concilio che non fu di definire \u00abun punto o l'altro di dottrina e disciplina\u00bb ma di \u00abrimettere in valore e in splendore la sostanza del pensare e del vivere umano e cristiano\u00bb.. A quest'intendimento segu\u00ec una mancanza di definizioni dogmatiche, da cui \u00e8 sorto un dibattito sulla natura dei documenti e sulla loro applicazione.\nTutti i Concili ecumenici hanno avuto i loro storici che hanno contribuito a fornire un'interpretazione partendo dalla loro visuale, tuttavia solo per il Concilio Vaticano II si sono affrontate due ermeneutiche contrarie. Secondo alcuni critici la presenza di ermeneutiche contrapposte pu\u00f2 essere imputata ad un'ambiguit\u00e0 o ambivalenza dei documenti conciliari.\nErmeneutica della continuit\u00e0.\nSecondo l'ermeneutica della continuit\u00e0 il Concilio Vaticano II va interpretato alla luce e in continuit\u00e0 con il magistero della Chiesa precedente e successivo al Concilio ovvero alla luce della Tradizione.\nGi\u00e0 papa Paolo VI nel 1966, ad un anno dalla chiusura del Concilio, evidenzi\u00f2 due tendenze interpretative considerate errate:\nL'ermeneutica della continuit\u00e0 ha ispirato il pontificato di papa Giovanni Paolo II ed \u00e8 stata formulata esplicitamente da papa Benedetto XVI il 22 dicembre 2005:\nAltre volte Benedetto XVI \u00e8 tornato sulla stessa questione, sottolineando l'importanza che il Concilio Vaticano II sia recepito alla luce di tutto il bagaglio dottrinale della Chiesa\nI principali studiosi che sostengono l'ermeneutica della continuit\u00e0 sono i cardinali Walter Brandm\u00fcller, presidente del Pontificio Comitato di Scienze Storiche, Avery Robert Dulles e Francis Eugene George, l'arcivescovo Agostino Marchetto, il vescovo domenicano Charles Morerod e il filosofo del diritto Francis Russell Hittinger.\nUna critica all'ermeneutica della continuit\u00e0 ne contesta l'impostazione teologica pi\u00f9 che storica, con la presunta conseguenza di togliere importanza al Concilio considerato come evento.\nErmeneutica della discontinuit\u00e0.\nL'ermeneutica della discontinuit\u00e0 tende a dare valore al Concilio in quanto evento, anche in considerazione di alcune caratteristiche particolari del Vaticano II: l'assenza di uno scopo storico determinato, il rigetto degli schemi preparatori, l'elaborazione assembleare dei documenti e anche la percezione del Concilio come evento cruciale da parte dell'opinione pubblica. Questa ermeneutica mira a valorizzare non soltanto i documenti approvati dal Concilio, ma anche i dibattiti interni all'assemblea e la percezione del Concilio all'esterno, da parte dei fedeli.\nI sostenitori dell'ermeneutica della discontinuit\u00e0 sono rappresentati dalla cosiddetta \"scuola di Bologna\" diretta da Giuseppe Alberigo, un allievo di Giuseppe Dossetti, autore di una \"Storia del Concilio Vaticano II\" in cinque volumi. Alla scuola di Bologna appartengono anche Giuseppe Ruggieri, Maria Teresa Fattori e Alberto Melloni. Fuori dall'Italia quest'impostazione \u00e8 sostenuta da Yves Chiron, David Berger, John O'Malley, Gilles Routhier e Cristoph Theobald.\nSostengono l'ermeneutica della discontinuit\u00e0, accompagnandola ad una serrata critica al Concilio, anche molti gruppi tradizionalisti, come la Fraternit\u00e0 sacerdotale San Pio X, e alcuni studiosi come il filosofo Romano Amerio. Lo storico Roberto de Mattei \u00e8 recentemente intervenuto nel dibattito con il libro \"Il Concilio Vaticano II. Una storia mai scritta\", in cui, senza entrare nel merito della discussione teologica, sostiene sul piano storico l'impossibilit\u00e0 di separare il Concilio dagli abusi postconciliari, isolando questi ultimi come una patologia sviluppatasi su un corpo sano.\nBenedetto XVI, pochi mesi dopo la sua elezione a Papa, espresse una severa critica dell'ermeneutica della discontinuit\u00e0:"}
{"id": "3338345", "revid": "21981", "url": "https://it.wikipedia.org/wiki?curid=3338345", "title": "Castello visconteo (Abbiategrasso)", "text": ""}
{"id": "3338347", "revid": "516508", "url": "https://it.wikipedia.org/wiki?curid=3338347", "title": "Demokratska opozicija Srbije", "text": ""}
{"id": "3338351", "revid": "1847786", "url": "https://it.wikipedia.org/wiki?curid=3338351", "title": "Dustin Brown", "text": "I suoi migliori ranking ATP sono stati la 64\u00aa posizione in singolare il 10 ottobre 2016 e la 43\u00aa in doppio il 14 maggio 2012. Nel circuito maggiore ha vinto i tornei di doppio all'Open de Moselle 2010 in coppia con Rogier Wassen e al Grand Prix Hassan II in coppia con Paul Hanley. Vanta inoltre 12 titoli Challenger in singolare e 38 in doppio.\nBiografia.\nBrown \u00e8 nato l'8 dicembre 1984 a Celle, nella Germania occidentale, una cittadina situata vicino alla citt\u00e0 di Hannover. Il padre \u00e8 giamaicano e la madre \u00e8 tedesca. Ha due fratellastri di nome Steve e Dean. Ha praticato diversi sport come calcio, judo e pallamano durante la sua infanzia. Ha iniziato a giocare a tennis all'et\u00e0 di 5 anni, ma non si \u00e8 concentrato sullo sport fino all'et\u00e0 di otto.\nA 11 anni, nel 1996, la famiglia si trasferisce in Giamaica, a Montego Bay, per motivi finanziari. L\u00ec, Dustin si allenava nei campi pubblici senza un allenatore a causa dell'assenza di accademie, ma nonostante ci\u00f2 ha continuato a giocare.\nNel 2004, l'allora ventenne Brown, si trasfer\u00ec nuovamente in Germania con la famiglia per avere la possibilit\u00e0 di giocare tornei superiori agli ITF in Giamaica. Per poter spostarsi di citt\u00e0 in citt\u00e0 e partecipare agli eventi, Brown aveva bisogno di ulteriori guadagni, che ottenne grazie alla sua macchina incordatrice di racchette che gli permetteva di offrire ad altri giocatori un servizio di incordatura pi\u00f9 economico rispetto agli standard.\nDall'inizio della carriera fino all'ottobre del 2010 ha partecipato al circuito ATP sotto la bandiera giamaicana, ma a causa della mancanza di supporto e di fondi da parte della federazione tennistica dello stato caraibico, aveva pensato di giocare per la federazione britannica grazie alle origini inglesi dei nonni paterni. Alla fine sceglie di giocare per la Germania, suo paese di nascita e dove risiede abitualmente.\nCarriera sportiva.\n1999-2002: carriera juniores.\nBrown ha giocato la sua prima partita juniores nell'agosto 1999 all'et\u00e0 di 14 anni in un torneo in Giamaica. Ha partecipato a solo due Grandi Slam juniores, entrambi nel 2002. A Wimbledon, dove ha raggiunto il secondo turno in singolare ed il primo in doppio e agli US Open dove \u00e8 stato eliminato al primo turno, mentre in doppio si \u00e8 spinto fino ai quarti di finale.\n2002-2009: esordio nel professionismo, primi titoli ITF.\nBrown \u00e8 diventato giocatore professionista nell'aprile 2002, all'et\u00e0 di 17 anni e ha rappresentato la Giamaica all'inizio della sua carriera. Tra il 2002 e il 2009, Brown ha giocato 11 finali ITF in singolare 32 in doppio (vincendone rispettivamente 3 e 16). Questi risultati hanno gradualmente aumentato la sua posizione nel ranking ATP.\nHa fatto il suo debutto nel circuito ATP all'Hall of Fame Open del 2003, dopo essersi qualificato per il tabellone principale. Ha perso al primo turno contro Bob Bryan in tre set.\n2009: prima finale e primo titolo Challenger, top 200.\nBrown ha disputato la sua prima finale in un torneo Challenger al Baden Open, nel 2009 dove ha perso contro Florian Mayer in due set. Tre mesi dopo, ha vinto il primo titolo Challenger al Samarkand Challenger sconfiggendo in finale Jonathan Dasni\u00e8res de Veigy. Per il resto del 2009, ha disputato altre quattro finali Challenger tra cui una di doppio. Grazie ai risultati ottenuti in questo circuito \u00e8 passato dalla posizione numero 494 di inizio anno, ad essere 144\u00b0 al mondo a dicembre.\n2010-2012: top 100, esordio Grande Slam, top 100, successo in doppio.\nIl 2010 \u00e8 considerato l'anno della svolta per Brown. Nella sua seconda apparizione nel circuito principale, dopo la sconfitta nel 2003, ha battuto la quarta testa di serie del torneo Marco Chiudinelli e il numero 139 Laurent Recouderc raggiungendo i quarti di finale dell'SA Tennis Open a Johannesburg, in Sudafrica, dove poi ha perso contro St\u00e9phane Robert. Grazie questo risultato \u00e8 diventato il secondo giamaicano a raggiungere i quarti di finale nel circuito ATP, dopo Doug Burke nel 1989.\nIl 17 maggio 2010, Brown ha raggiunto la posizione numero 99 nella top 100 mondiale della carriera da singolare.\nBrown ha giocato il suo terzo evento in carriera del circuito maggiore agli AEGON Championships, sconfiggendo Frank Dancevic in tre set al primo turno. Viene per\u00f2 eliminato al secondo turno contro Denis Istomin.\nDustin ha fatto il suo debutto in un Grande Slam al torneo di Wimbledon, nel 2010, entrando direttamente nel tabellone principale senza dover giocarsi le qualificazioni, ma ha perso al primo turno contro la sedicesima testa di serie J\u00fcrgen Melzer, in quattro set. Dopo un altro quarto di finale ATP all'Hall of Fame Open 2010, Brown ha ricevuto l'accesso diretto agli US Open 2010 e ha superato il primo turno battendo Rub\u00e9n Ram\u00edrez Hidalgo ottenendo cos\u00ec la sua prima vittoria in un Grande Slam. Ha perso al secondo turno contro il numero 4 del mondo Andy Murray, in tre set. \nNel settembre 2010, Brown ha vinto il suo primo titolo ATP di doppio all'Open de Moselle in coppia con Rogier Wassen. Ottiene il secondo titolo due anni dopo, al Grand Prix Hassan II in coppia con Paul Hanley. Nello stesso hanno ha partecipato con Jonathan Marray agli Open di Francia, ma ha perso al primo turno. La stessa coppia ha avuto pi\u00f9 successo a livello Challenger: ha giocato quattro finali nel 2012, vincendo due titoli.\n2013-2019: doppia vittoria contro Nadal, prima semifinale ATP, Rio 2016.\nIl 12 giugno 2014, al secondo turno del Gerry Weber Open di Halle, Brown ha battuto 6-4, 6-1 il numero uno del mondo Rafael Nadal in 59 minuti di gioco.\nIl 2 luglio 2015, al torneo di Wimbledon 2015 ha registrato una nuova vittoria con Rafael Nadal con il punteggio di 7-5, 3-6, 6-4, 6-4, dopo aver messo a segno 13 ace. Viene in seguito eliminato al terzo turno da Viktor Troicki in quattro set.\nNel 2016, all'Open Sud de France di Montpellier, ha raggiunto la sua prima semifinale in un torneo del circuito maggiore; dopo aver superato le qualificazioni batte in sequenza Steve Darcis, la testa di serie n\u00b0 3 Gilles Simon e Ruben Bemelmans, prima di arrendersi al numero 1 del seeding e 9 del mondo Richard Gasquet con il punteggio di 1-6, 6-4, 6-3. Si \u00e8 ripetuto in estate sulla terra rossa del Swiss Open Gstaad: supera Juan M\u00f3naco 6-2, 7-5, Thomaz Bellucci 2-6, 7-64, 6-1, Michail Ju\u017enyj 6-4, 6-4. Cede al numero 20 del mondo Feliciano L\u00f3pez con il punteggio di 4-6, 6-3, 6-3. Nell'ottobre 2016 ha ottenuto il suo miglior ranking posizionandosi 64\u00b0.\nBrown ha preso parte alle Olimpiadi di Rio 2016, gareggiando al primo turno contro il brasiliano Thomaz Bellucci. Stava conducendo 6-4, 4-4 quando \u00e8 caduto a causa di un infortunio alla caviglia. Dopo l'intervento dello staff medico, \u00e8 tornato in campo, ha perso il game e al cambio campo, in lacrime, \u00e8 stato costretto a ritirarsi.\nNel 2019 al torneo di Stoccarda ha eliminato al secondo turno il connazionale Alexander Zverev, numero 5 della classifica mondiale, in tre set (6-4, 6-7, 6-3).\n2020-2021: Challenger, tornei di doppio.\nA partire dal 2020 Brown, ormai frequentatore quasi esclusivamente di Challenger, inizia a dedicarsi pi\u00f9 al doppio che al singolare, ottenendo buoni risultati.\nCaratteristiche tecniche.\nDotato di ottima sensibilit\u00e0 e di un eccellente gioco di volo, Brown possiede un gioco istintivo e spettacolare. \u00c8 conosciuto come uno dei pochi interpreti del serve and volley rimasti. Non eccelle nei fondamentali di rimbalzo. Predilige giocare con il dritto, che usa con profitto sia nella diagonale che nel lungo linea con colpi veloci e aggressivi. Meno efficace nel rovescio bimane, potente ma falloso negli scambi lunghi, sa difendersi con un discreto back-spin. Il servizio \u00e8 preciso e potente e, forte di una seconda che a volte tocca i 200 km/h, \u00e8 in grado di mettere a segno diversi ace in qualsiasi momento della partita. Le vol\u00e9e sono sicuramente le sue armi migliori, con cui \u00e8 in grado di eseguire con precisione sia palle smorzate che palle non tagliate in profondit\u00e0. \u00c8 preciso nell'esecuzione di pallonetti, smash, demi vol\u00e9e e palle corte. Le sue discese a rete sono spesso precedute da palle lente e tagliate, anche in risposta al servizio avversario. Grazie alla sua agilit\u00e0 e alla naturalezza nei colpi al volo, esegue con successo colpi spettacolari come il tweener, vol\u00e9e in tuffo e colpi dietro la schiena."}
{"id": "3338352", "revid": "164044", "url": "https://it.wikipedia.org/wiki?curid=3338352", "title": "Per-Mathias H\u00f8gmo", "text": "Carriera.\nGiocatore.\nClub.\nH\u00f8gmo inizi\u00f2 a giocare a calcio con la maglia del Gratangen. Dal 1978 al 1983 vest\u00ec la maglia del Mj\u00f8lner. Nel 1984 pass\u00f2 al Troms\u00f8 e nel 1985 firm\u00f2 per gli svedesi del Norrk\u00f6ping. Torn\u00f2 in patria l'anno seguente per giocare con il Troms\u00f8. Chiuse la carriera nel 1989, con il Gratangen.\nAllenatore.\nH\u00f8gmo inizi\u00f2 la carriera da allenatore al Gratangen, ricoprendo contemporaneamente anche la posizione di calciatore. Dopo questo periodo, fu tecnico del Tromsdalen per due stagioni e si trasfer\u00ec poi al Troms\u00f8 prima dell'inizio della stagione 1992.\nDopo le esperienze con Fossum, , , e Moss, nel 1997 divent\u00f2 commissario tecnico della Nazionale femminile norvegese. In questo ruolo ottenne dei successi importanti: arriv\u00f2 infatti quarto al campionato mondiale 1999 e una medaglia d'oro alle Olimpiadi del 2000. Tra il 2000 e il 2003, fu allenatore della . Dopo questa esperienza, torn\u00f2 per la seconda volta ad allenare il Troms\u00f8. H\u00f8gmo port\u00f2 il club ad un quarto posto finale nella Tippeligaen 2004 e lo fece qualificare alla Royal League 2004-2005. Visti i successi con il Troms\u00f8, l'allenatore attir\u00f2 l'interesse di diversi club e fu assunto dal Rosenborg ad agosto 2005, per sostituire Per Joar Hansen. Il Rosenborg, in quella stagione, ebbe una partenza negativa in campionato che lo port\u00f2 ad essere pi\u00f9 vicino alla zona retrocessione che alla vetta della classifica: con la guida di H\u00f8gmo, il club raggiunse il quinto posto finale.\nLa stagione seguente fu piuttosto difficoltosa. Il Rosenborg ebbe un'altra falsa partenza ed H\u00f8gmo dovette richiedere un congedo dal club per malattia, lasciando la squadra nell'incertezza. Il suo assistente, Knut T\u00f8rum, guid\u00f2 il club al suo posto e H\u00f8gmo dichiar\u00f2 nel mese di ottobre di voler lasciare il calcio per iniziare una nuova carriera.\nL'addio al calcio di H\u00f8gmo, per\u00f2, dur\u00f2 meno di due anni. Nel 2008, infatti, torn\u00f2 al Troms\u00f8 per la terza volta, sostituendo l'esonerato Steinar Nilsen. Cos\u00ec, port\u00f2 il club ad un terzo posto finale nella Tippeligaen 2008, migliorando di tre posizione la sesta piazza raggiunta l'anno precedente. Il campionato 2009 fu pi\u00f9 difficoltoso e il Troms\u00f8 non and\u00f2 oltre il sesto posto finale. Nella Tippeligaen 2010, il Troms\u00f8 occup\u00f2 il primo posto in classifica all'inizio del campionato: ebbe per\u00f2 delle difficolt\u00e0 in estate, ma rimase comunque vicino alla vetta della classifica e si conferm\u00f2 come uno dei migliori club della stagione. Lasci\u00f2 la squadra al termine del campionato 2012.\nIl 15 maggio 2013, fu scelto come nuovo allenatore del Djurg\u00e5rden. Il 27 settembre 2013, sostitu\u00ec Egil Olsen come commissario tecnico della . Firm\u00f2 un contratto quadriennale e avrebbe mantenuto anche l'incarico al Djurg\u00e5rden, fino al termine della stagione in corso. Il 16 novembre 2016 lasci\u00f2 la panchina della Norvegia, di comune accordo con la federazione.\nIl 1\u00ba dicembre 2017 venne presentato come nuovo allenatore del Fredrikstad. La sua parentesi da capo allenatore del club dur\u00f2 solo per la stagione 2018, chiusa con un secondo posto in 2. divisjon, il terzo livello del calcio norvegese, senza riuscire ad ottenere la promozione avendo perso il doppio spareggio contro il KFUM Oslo. A seguito di quest'annata, scelse di lasciare il posto da capo allenatore per ricoprire quello di direttore sportivo.\nIl 12 giugno 2021 H\u00f8gmo torn\u00f2 ad avere un ruolo da capo allenatore a seguito della chiamata degli svedesi dell'H\u00e4cken, temporaneamente ultimi nell'Allsvenskan 2021 dopo le prime otto giornate."}
{"id": "3338353", "revid": "62004", "url": "https://it.wikipedia.org/wiki?curid=3338353", "title": "Cyclo-cross de la Citadelle", "text": "Il Cyclo-cross de la Citadelle (nl. \"Citadelcross\") \u00e8 una corsa in linea maschile e femminile di ciclocross che si svolge ogni anno nella Cittadella di Namur, in Belgio. Corso per la prima volta nel 2009, venne subito incluso nel calendario del Gazet van Antwerpen Trofee; dal 2011 \u00e8 parte del calendario di coppa del mondo.\nAlbo d'oro.\nUomini Elite.\n\"Aggiornato all'edizione 2021.\"\nDonne Elite.\n\"Aggiornato all'edizione 2021.\"\nUomini Under-23.\n\"Aggiornato all'edizione 2021.\"\nUomini Juniors.\n\"Aggiornato all'edizione 2021.\"\nDonne Juniors.\n\"Aggiornato all'edizione 2021.\""}
{"id": "3338354", "revid": "767487", "url": "https://it.wikipedia.org/wiki?curid=3338354", "title": "Zoran \u017divkovi\u0107 (scrittore)", "text": "\u00c8 titolare della cattedra di scrittura creativa dell'Universit\u00e0 di Belgrado.\nTra i suoi romanzi tradotti in italiano \"Sei biblioteche\" e \"L'ultimo libro\", pubblicati per i tipi TEA.\nBiografia.\nNel 1973 Zoran \u017divkovi\u0107 si laurea in teoria della letteratura presso la facolt\u00e0 di filologia dell'Universit\u00e0 di Belgrado. Nel 1979 \u017divkovi\u0107 conclude il master con la ricerca \"Antropomorfismo e la tematica del primo contatto nelle opere di Arthur C. Clarke\" e nel 1982 il dottorato presso la stessa universit\u00e0; il suo saggio \"Il fenomeno della fantascienza come genere di prosa artistica\" venne pubblicato nell'antologia \"Contemporaries of the Future\".\nNel 2007 Zivkovic \u00e8 stato nominato docente di scrittura creativa all'Universit\u00e0 di Belgrado, presso la facolt\u00e0 di filologia.\nInfluenze letterarie.\n\u017divkovi\u0107 per i suoi romanzi si \u00e8 ispirato alla tradizione del fantastico europeo, in particolare a maestri come Michail Afanas'evi\u010d Bulgakov, Franz Kafka e Stanis\u0142aw Lem; la sua opera \"Sei biblioteche\" \u00e8 dedicata allo scrittore britannico Michael Moorcock. Per i suoi temi legati ai libri e alla bibliofilia, nei suoi scritti si riscontra anche l'influenza di autori come Jorge Luis Borges, Anatole France e Charles Nodier."}
{"id": "3338356", "revid": "729019", "url": "https://it.wikipedia.org/wiki?curid=3338356", "title": "Centrale idroelettrica di Morasco", "text": "La centrale idroelettrica di Morasco anche nota come \u00e8 situata ad un'altitudine di 1815 m s.l.m. sulle rive del Lago di Morasco, nel comune di Formazza, in provincia di Verbania.\nLa centrale, inaugurata nel 1957 e intitolata a Piero Ferrerio, \u00e8 interamente edificata in galleria. \u00c8 la prima centrale in cui venne sfruttata in modo ampio l'automazione, viene infatti completamente controllata dalla stazione di Ponte, sempre nel comune di Formazza.\nCaratteristiche.\nSi tratta di una centrale a serbatoio che sfrutta le acque del Lago del Sabbione (il pi\u00f9 grande bacino del Piemonte gestito da Enel) a quota 2.460 m s.l.m.\nI macchinari consistono in due gruppi turbina/alternatore, con turbina Pelton ad asse orizzontale."}
{"id": "3338358", "revid": "1310927", "url": "https://it.wikipedia.org/wiki?curid=3338358", "title": "David Cort\u00e9s", "text": ""}
{"id": "3338366", "revid": "599013", "url": "https://it.wikipedia.org/wiki?curid=3338366", "title": "Kevin Vandenbergh", "text": "Biografia.\n\u00c8 figlio dell'ex calciatore Erwin Vandenbergh.\nCarriera.\nClub.\nDopo aver giocato con varie squadre di club, tra cui prevalentemente il Genk, nel 2010 si trasferisce all'Eupen e nel 2011 al Mechelen. Nel 2012 ritorna al Westerlo, squadra con cui ha esordito da professionista.\nNazionale.\nConta 13 presenze e 3 reti con la Nazionale belga."}
{"id": "3338367", "revid": "767487", "url": "https://it.wikipedia.org/wiki?curid=3338367", "title": "Christopher Oualembo", "text": "Carriera.\nHa esordito nella Nazionale di calcio della Repubblica Democratica del Congo nel 2008."}
{"id": "3338369", "revid": "438678", "url": "https://it.wikipedia.org/wiki?curid=3338369", "title": "La montagna dell'amore", "text": "La montagna dell'amore (\"Der heilige Berg\") \u00e8 un film muto del 1926 diretto da Arnold Fanck.\nTrama.\nDue amici si innamorano della ballerina Diotima: durante una salita in montagna si mettono a litigare e l'uomo pi\u00f9 giovane cade su una sporgenza. L'uomo pi\u00f9 anziano riesce a malapena a trattenerlo ma non a tirarlo su. Una tormenta fa la sua comparsa e l'uomo pi\u00f9 anziano si vede in un'allucinazione insieme a Diotima, davanti ad un altare in un mondo di ghiaccio. Vuole avvicinarsi a lei, ma nel processo, in realt\u00e0, conduce se stesso e il suo amico verso la morte. La squadra di soccorso organizzata da Diotima arriva troppo tardi.\nProduzione.\nIl film, prodotto dalla Universum-Film AG (UFA) (Berlin) - fu girato in esterni sulle Alpi Svizzere e, per gli interni, negli studi di Staaken di Berlino nell'ottobre 1925.\nDistribuzione.\nNel 2001 \u00e8 stata realizzata (ARD/ARTE) una versione restaurata, a partire da una copia colorata proveniente dal \"Bundesarchiv-Filmarchiv\" di Berlino e da una copia in bianco e nero della Cineteca Italiana di Milano, in collaborazione con la Fondazione Friedrich Wilhelm Murnau."}
{"id": "3338370", "revid": "125791463", "url": "https://it.wikipedia.org/wiki?curid=3338370", "title": "Gianni Guido", "text": "Figlio di Raffaele Guido, funzionario della Banca Nazionale del Lavoro, e di Maria Pia Ciampa, residente coi genitori in via Capodistria, nel quartiere Trieste, divenne conosciuto nell'autunno 1975 per il massacro del Circeo, compiuto insieme agli amici Angelo Izzo e Andrea Ghira, nel quale furono violentate e seviziate Donatella Colasanti, di anni 17 (superstite dello stupro e delle violenze, che morir\u00e0 30 anni dopo, nel 2005), e Maria Rosaria Lopez, di anni 19 (che venne uccisa).\nI processi.\nIl 29 luglio 1976, con sentenza in primo grado, i tre ebbero l'ergastolo, quello di Andrea Ghira in contumacia. I giudici non concessero alcuna attenuante. Guido e Izzo, nel gennaio 1977, presero in ostaggio una guardia carceraria e tentarono di evadere dal carcere di Latina, senza successo. La sentenza di Gianni Guido viene modificata in appello il 28 ottobre 1980. La condanna viene ridotta a trenta anni dopo la dichiarazione di pentimento e il risarcimento alla famiglia Lopez. Nel gennaio 1981, Gianni Guido riusc\u00ec a evadere dal carcere di San Gimignano. Fugg\u00ec a Buenos Aires, dove venne riconosciuto e arrestato poco pi\u00f9 di due anni dopo. In attesa dell'estradizione, nell'aprile del 1985 riusc\u00ec ancora a fuggire dall'ospedale \u201cManuel Rocco\u201d di Buenos Aires, dove era ricoverato per un'epatite probabilmente contratta anni prima in galera a causa dell'uso di droghe assunte per via endovenosa. A questo proposito Izzo fece un \"j'accuse\", tramite protesta congiunta di Marco Pannella, in cui comprendeva anche il caso di Guido proprio per lamentare l'assenza di siringhe sterili nelle carceri italiane. Nel giugno del 1994 fu di nuovo catturato a Panama, dove si era rifatto una vita come commerciante di autovetture, ed estradato infine in Italia.\nLa libert\u00e0 a Gianni Guido.\nL'11 aprile 2008 Gianni Guido \u00e8 stato affidato ai servizi sociali dopo 14 anni passati nel carcere di Rebibbia. Ha finito di scontare definitivamente la pena il 25 agosto 2009, fruendo di uno sconto di pena di 8 anni grazie all'indulto. Letizia Lopez, sorella di Rosaria, reag\u00ec negativamente a questa circostanza, lamentando in particolare i lunghi periodi di latitanza all'estero di Guido, l'assenza di segni di pentimento da parte sua e giudicando non sufficientemente rigoroso il suo regime di detenzione."}
{"id": "3338372", "revid": "435108", "url": "https://it.wikipedia.org/wiki?curid=3338372", "title": "Serie D (pallanuoto maschile)", "text": ""}
{"id": "3338380", "revid": "599013", "url": "https://it.wikipedia.org/wiki?curid=3338380", "title": "Roberto R\u00edos", "text": ""}
{"id": "3338389", "revid": "336956", "url": "https://it.wikipedia.org/wiki?curid=3338389", "title": "SA-L mle 1934/1937", "text": ""}
{"id": "3338394", "revid": "287204", "url": "https://it.wikipedia.org/wiki?curid=3338394", "title": "Norden (disambigua)", "text": "Norden \u00e8 una parola scandinava e tedesca, tradotta letteralmente come \"il nord\". Viene comunemente usata per riferirsi alla regione geografica e culturale dell'Europa del Nord ed Atlantico del Nord."}
{"id": "3338398", "revid": "287204", "url": "https://it.wikipedia.org/wiki?curid=3338398", "title": "Alex Falcon", "text": ""}
{"id": "3338400", "revid": "1971044", "url": "https://it.wikipedia.org/wiki?curid=3338400", "title": "G\u00e9raud Duroc", "text": ""}
{"id": "3338401", "revid": "300067", "url": "https://it.wikipedia.org/wiki?curid=3338401", "title": "\u00c1lex Falc\u00f3n Mel\u00e9ndez", "text": ""}
{"id": "3338404", "revid": "1048993", "url": "https://it.wikipedia.org/wiki?curid=3338404", "title": "Mirko Mazzanti", "text": ""}
{"id": "3338406", "revid": "94945762", "url": "https://it.wikipedia.org/wiki?curid=3338406", "title": "Rinaldo Donzelli", "text": "Origini e formazione.\nGi\u00e0 dalla prima infanzia, che trascorre nella natia Mariano Comense, Donzelli manifesta un precoce talento per il disegno e la pittura. Avviato alla professione di falegname in una delle numerose botteghe del paese, diventa ben presto intagliatore per l'abilit\u00e0 che dimostra nell'avvolgere i nodi del legno in volute di foglia. \nLa pittura rimane tuttavia la sua vera passione, un mezzo per indagare la realt\u00e0 in tutte le sue forme e riproporne di volta in volta aspetti diversi, epurandoli dalla grevit\u00e0 del quotidiano attraverso la sua personale visione. Prendono cos\u00ec forma suggestivi paesaggi, disegni a pastello con episodi di vita quotidiana e ritratti che incontrano il favore del pubblico e dei committenti per la sorprendente aderenza al vero e lo stile incisivo che sa cogliere con pochi, essenziali tocchi, le fattezze e i moti dell'animo dei suoi modelli.\nNel 1943, durante il servizio militare, conosce Bruno Munari con cui stringe un'amicizia profonda che si concretizzer\u00e0 poi in una fruttuosa collaborazione che durer\u00e0 tutta la vita.\nL'attivit\u00e0 di designer.\nPoco dopo la fine della guerra, Donzelli apre il suo primo studio di pubblicit\u00e0 a Milano in Via Cesare Correnti e nel 1946, quasi due anni pi\u00f9 tardi, approda a Palazzo dell'Arte (l'attuale Triennale) dove collabora alle prime mostre settoriali della R.I.M.A. in qualit\u00e0 di art director (mansione a suo tempo pi\u00f9 frequentemente indicata come \u201cpittore pubblicitario\u201d). Nel 1947 \u00e8 infatti tra i curatori della \u201cI^ Mostra della Carrozzeria Italiana\u201d, prima esposizione esclusivamente dedicata all'industria automobilistica e motociclistica italiana, che contribuir\u00e0 a lanciare le imprese del settore a livello internazionale.\nProprio il settore motociclistico, che si riveler\u00e0 il suo ambiente d'elezione, gli permetter\u00e0 di esprimere al meglio il suo estro creativo, dando un ulteriore impulso alla sua carriera di grafico e designer: nel 1956 \u00e8 tra i soci fondatori dell'ADI (Associazione per il Disegno Industriale) e dal 1950 al 1964 collabora con la Gilera come consulente per il disegno industriale, curandone gli allestimenti fieristici ed i negozi in Italia e all'estero, oltre a creare l'immagine coordinata dell'azienda. Con gli stessi incarichi lavora per la Moto Guzzi dal 1965 al 1972, per la Bianchi e per la Carnielli, casa produttrice di biciclette di Vittorio Veneto. \nPer quest'ultima nel 1964 Donzelli disegna Graziella, la celebre bicicletta pieghevole lanciata all'epoca come la Rolls Royce di Brigitte Bardot e che \u00e8 oggi annoverata tra gli oggetti culto del designer italiano.\nParallelamente a queste collaborazioni, Donzelli mantiene costanti rapporti con le aziende della natia Brianza, per le quali disegna diversi marchi, molti dei quali ancora in uso. In particolare, la profonda stima e ammirazione per il lavoro artigianale altamente qualificato \u2013 retaggio delle sue esperienze giovanili come intagliatore - lo portano a ideare e promuovere la Biennale dello Standard nell'Arredamento di Mariano Comense, che curer\u00e0 dal 1957 fino alla sua morte.\nDal 1972 in poi si dedica, oltre alla pittura \u2013suo primo amore- alla scultura e a un'importante ricerca sulla morfologia e meccanica articolare del corpo umano per una corretta progettazione, oltre che ad un altro, approfondito studio per il recupero di antiche tecniche di decorazione murale. Sono di questi anni due importanti pubblicazioni: \u201cDisegnare una persona\u201d (1972) edito da Zanichelli nella collana \u201cdisegnare, colorare, costruire\u201d diretta da Bruno Munari e \u201cGuida ai lavori in legno\u201d (1978) di Mondadori.\nCol figlio Paolo \u2013 ingegnere - progetta e realizza diverse \u201cmeridiane solari\u201d perfettamente funzionanti."}
{"id": "3338409", "revid": "767487", "url": "https://it.wikipedia.org/wiki?curid=3338409", "title": "Jonatan Berg", "text": "Biografia.\n\u00c8 fratello maggiore dell'attaccante Marcus Berg.\nCarriera.\nHa iniziato la carriera in patria, giocando 57 partite e segnando 6 gol nell'Allsvenskan, la massima serie del campionato svedese, dividendosi nel periodo compreso tra il 2005 e il 2010 tra i periodi all'IFK G\u00f6teborg, i prestiti a GAIS e Trelleborg e il passaggio al Gefle.\nNell'estate del 2010 \u00e8 stato acquistato dalla squadra italiana del . Il 9 settembre 2011 il calciatore svedese e la societ\u00e0 del Taranto hanno apposto le firme sulla rescissione del contratto. La sua carriera \u00e8 poi proseguita in Svezia, tra seconda e terza serie, fino al ritiro avvenuto al termine della stagione 2015 all'et\u00e0 di 30 anni, dopo il mancato rinnovo da parte del Sirius."}
{"id": "3338410", "revid": "298229", "url": "https://it.wikipedia.org/wiki?curid=3338410", "title": "Chip Minton", "text": "Biografia.\nViene ricordato come vincitore di una medaglia di bronzo nella sua disciplina, ottenuta ai campionati mondiali del 1997 (edizione tenutasi a St. Moritz, Svizzera) insieme ai suoi connazionali Brian Shimer, Robert Olesen e Randy Jones\nNell'edizione l'oro e l'argento andarono alla nazionali tedesche."}
{"id": "3338412", "revid": "599013", "url": "https://it.wikipedia.org/wiki?curid=3338412", "title": "Edik' Sajaia", "text": "Carriera.\nClub.\nDurante la sua carriera ha giocato con numerose squadre di club, tra cui il Volga Ni\u017enij Novgorod.\nNazionale.\nConta 9 presenze con la Nazionale georgiana."}
{"id": "3338418", "revid": "287204", "url": "https://it.wikipedia.org/wiki?curid=3338418", "title": "Della Rocca", "text": ""}
{"id": "3338419", "revid": "2091899", "url": "https://it.wikipedia.org/wiki?curid=3338419", "title": "Villa di Murlo", "text": "La Villa di Murlo, originaria del XV secolo, si trova nel comune di San Casciano in Val di Pesa, lungo la strada di crinale che da Firenze, sulla sommit\u00e0 della valle del fiume Pesa, porta a Siena.\nStoria.\nNella localit\u00e0 di Murlo, compresa tra il fiume Pesa e il suo affluente Virginio, avevano fin dai tempi antichi numerosi possessi i Cavalcanti, potente famiglia guelfa di Firenze. L'antica propriet\u00e0 feudale fu distrutta dai ghibellini vincitori a Montaperti e con essa il Castello di Monte Calvi. Di quanto rimase, suddiviso in poderi tra i vari membri della famiglia, Lorenzo Cavalcanti si occup\u00f2 di ricostruire, apportare migliorie e ricomprare terreni confinanti, cos\u00ec come descrisse nella denuncia catastale del 1498. La figlia di Lorenzo, Contessina, sposer\u00e0 Alessandro Malegonnelle, illustre uomo politico fiorentino, che accresce ancora la fattoria.\nNel 1560, rimasta vedova Contessina, la propriet\u00e0 viene acquistata da Bongianni Gianfigliazzi.\nLe \"Piante dei Capitani di Parte Guelfa\" del 1584 riportano una \"Maest\u00e0 dei Gianfigliazzi\", che testimonia l'importanza della casa e della cappella che dell'epoca conserva nel catino absidale un affresco raffigurante San Francesco che riceve le stimmate.\nNel 1617 viene acquistata dai fratelli Angelo e Francesco Baldocci, patrizi fiorentini, che intraprendono una imponente ristrutturazione con ampliamento della villa e della cappella.\nNel Settecento passa in eredit\u00e0 ad un nipote, Leonardo Spinelli Baldocci, il quale, morendo a sua volta senza figli, lascia eredi nel 1812 Spinello Gaetano e Carlo.\nI due fratelli amministrano un considerevole patrimonio, anche sotto il profilo artistico, avendo ricevuto, oltre alle consistenze dei Baldocci e degli Spinelli, anche quelle dei Dell'Antella, in cui erano confluite le carte del prezioso \"Archivio Vasari\". Queste venivano custodite in una stanza adiacente alla biblioteca, al primo piano della villa.\nNel 1882 la casata Spinelli si estingue e la propriet\u00e0 passa a Cesare Rasponi Bonanzi, figlio di Spinella Amata Spinelli (1795-1833) e del conte Gabriele Rasponi Bonanzi di Ravenna (1787-1849). Questi sposa la cugina, Letizia Rasponi Murat, che porta nella villa alcuni cimeli di Napoleone Bonaparte in una stanza a lui dedicata.\nL'ultimo conte Rasponi, figlio di Carlo Rasponi Bonanzi, Leone, muore senza eredi diretti nel 1952.\nArchitettura.\nL'attuale impianto fu progettato, su incarico della famiglia Baldocci, da Bernardino Ciurini agli inizi del'700.\nUn consistente impegno di maestranze contribu\u00ec a realizzare, negli anni tra il 1723 e il 1740, il nuovo complesso architettonico.\nL'architetto castellano si avvalse della collaborazione di Giovan Martino Portogalli, noto stuccatore ticinese con cui, negli stessi anni, intraprendente varie collaborazioni, tra cui il Palazzo Martelli a Firenze; di Anton Domenico Giarr\u00e8 e Giovan Filippo Giarr\u00e8, pittori bolognesi a cui si devono le vedute affrescate del salone al piano terreno e del piano superiore.\nFu ampliata la parte cinquecentesca della villa, le cui proporzioni sono chiaramente conservate nella facciata sud-ovest, fino ad inglobare l'antica casa da lavoratore quattrocentesca.\nL'ampia facciata principale, che si eleva sull'antico prato antistante la casa, conserva nel suo ricercato disegno un fastoso stile barocco di impronta romana, del tutto originale per la campagna fiorentina, con il tetto coronato da trionfi che ornano una spalliera sostenuta da eleganti colonnine, lapidee nella parte pi\u00f9 antica e in cotto nell'aggiunta settencentesca.\nLa facciata est si distende lungo la collina e ha di fronte il prato rialzato, ornato con geometria all'italiana che ha permesso la costruzione delle estese cantine sottostanti, un imponente complesso di volumi con volte a botte finestrate e grandi portoni d'uscita verso i giardini a valle.\nEntrambe le facciate, bench\u00e9 rese asimmetriche dall'intervento settecentesco, mantengono l'antico carattere con i tre spartiti di finestre, inginocchiate a piano terra, con cornici lapidee al primo piano, pi\u00f9 piccole al secondo.\nLa cappella, posta alla sommit\u00e0 dell'asse longitudinale su cui si distende la villa, come a concluderne la prospettiva in una quinta scenica, conserva un elegante disegno a pianta centrale di tardo cinquecento, con la cupola ornata da una copertura di cotto a scaglie.\nL'elegante facciata fu probabilmente ridisegnata nel corso dell'ampliamento settecentesco come si legge all'interno nella scritta dedicatoria di Settimia Guadagni Baldocci."}
{"id": "3338421", "revid": "599013", "url": "https://it.wikipedia.org/wiki?curid=3338421", "title": "Bj\u00f8rn Arild Levernes", "text": "Carriera.\nClub.\nLevernes inizi\u00f2 la carriera con la maglia del Kurland. Si trasfer\u00ec in seguito allo Str\u00f8mmen. Nel 1993 fu ingaggiato dal Kongsvinger. Rest\u00f2 in squadra fino all'anno seguente, per passare poi al V\u00e5lerenga assieme al compagno Dag Riisn\u00e6s.\nLevernes fu tra i protagonisti della vittoria nella Coppa di Norvegia 1997: and\u00f2 a segno nei quarti di finale contro il Sogndal, contribuendo cos\u00ec al successo della sua squadra per tre a due. Sigl\u00f2 una rete anche nella finale del torneo, realizzando il gol del definitivo quattro a due in favore del V\u00e5lerenga, contro lo Str\u00f8msgodset. Con lo stesso club si aggiudic\u00f2 anche l'edizione 2002 del trofeo: fu sua la marcatura decisiva per superare in finale l'Odd Grenland per uno a zero. Partecip\u00f2 anche alla Coppa delle Coppe 1998-1999, andando a segno nella vittoria casalinga per uno a zero sul Be\u015fikta\u015f, nell'andata del secondo turno.\nAnnunci\u00f2 il ritiro nel 2004.\nNazionale.\nLevernes debutt\u00f2 per la il 26 novembre 1995, nell'amichevole contro la : sostitu\u00ec Erik Mykland nel corso del primo tempo, con gli scandinavi che non andarono oltre il pareggio per uno a uno. Alla sua seconda presenza, sempre in amichevole ma stavolta contro , and\u00f2 in gol: la Norvegia fu per\u00f2 sconfitta per tre a due."}
{"id": "3338422", "revid": "767487", "url": "https://it.wikipedia.org/wiki?curid=3338422", "title": "Mission Hills (California)", "text": "Mission Hills \u00e8 un census-designated place (CDP) degli Stati Uniti d'America situato in California, nella contea di Santa Barbara."}
{"id": "3338423", "revid": "767487", "url": "https://it.wikipedia.org/wiki?curid=3338423", "title": "Manolo Villanova", "text": "Carriera.\nGiocatore.\nBetis.\nNella stagione 1967-1968 difese la porta del Real Betis, nella Primera Divisi\u00f3n spagnola. Nelle prime tre partite di campionato gioc\u00f2 il portiere Jos\u00e9 Garc\u00eda Campillo ma dalla quarta giornata, in occasione di una sconfitta per 3-0 in casa del C\u00f3rdoba, Villanova prese il posto da titolare e fino alla fine del campionato salt\u00f2 tre partite nel mese di gennaio. Villanova non sub\u00ec reti in sei partite, il Betis concluse il campionato al penultimo posto e retrocesse in Segunda Divisi\u00f3n insieme ai concittadini del Siviglia FC.\nReal Saragozza.\nNel 1972, a 30 anni, torn\u00f2 a giocare in Primera Divisi\u00f3n con il Real Saragozza. Allenato da Luis Cid P\u00e9rez, gioc\u00f2 da titolare le prime 13 partite per poi cedere il posto a Jos\u00e9 Manuel Fern\u00e1ndez Nieves. Sub\u00ec il primo gol alla quinta giornata, contro il Betis. Torn\u00f2 in campo il 15 aprile 1973 in occasione della partita contro il Celta de Vigo, entrando in campo nel secondo tempo, e sub\u00ec il gol del definitivo 2-2 segnato da Ram\u00f3n Sanrom\u00e1n. In totale in quella stagione sub\u00ec 12 reti in 14 partite. Nella stagione 1973-1974 fu il terzo portiere, dopo Nieves e Juan Luis Irazusta e gioc\u00f2 6 partite, quattro da titolare e due da sostituto, subendo 11 reti. Il Real Saragozza arriv\u00f2 al terzo posto in campionato. Nella stagione successiva non scese mai in campo e la squadra aragonese arriv\u00f2 al secondo posto, dopo il Real Madrid, ottenendo il miglior piazzamento in classifica della sua storia.\nAllenatore.\nDopo il ritiro intraprese la carriera da allenatore. Nella stagione 1978-1979 allen\u00f2 il Real Saragozza all'ultima giornata di campionato dopo l'addio di Vujadin Bo\u0161kov. Gli aragonesi pareggiarono 1-1 contro il Burgos. Rest\u00f2 a Saragozza fino alla stagione 1980-1981, nella quale fu sostituito da Luis Costa Juan dopo 27 partite. Dalla terza alla sesta giornata gli aragonesi rimasero in testa alla classifica; conclusero il campionato al quattordicesimo posto.\nNella stagione successiva Villanova pass\u00f2 al Salamanca, club appena retrocesso in Segunda Divisi\u00f3n. La squadra arriv\u00f2 al secondo posto, a due punti dal Celta Vigo, e ottenne la promozione in massima serie. Villanova guid\u00f2 il Salamanca al tredicesimo posto ma nella stagione 1983-1984 termin\u00f2 il campionato all'ultimo posto. Villanova fu sostituito al Salamanca dall'argentino Felipe Mesones e pass\u00f2 al Maiorca, in Segunda Divisi\u00f3n. Guid\u00f2 la squadra delle Baleari per tutta la stagione e concluse il campionato al settimo posto. Nella stagione 1985-1986 torn\u00f2 ad allenare in massima serie, sostituendo Antonio Torres sulla panchina dell'H\u00e9rcules dopo otto giornate. La squadra di Alicante si trovava all'ultimo posto in classifica. Concluse il campionato al penultimo posto e retrocesse in Segunda Divisi\u00f3n insieme a Valencia e Celta Vigo. Nella stagione successiva Luis Costa Juan fu esonerato dal Real Saragozza dopo 12 giornate. Villanova torn\u00f2 in Aragona e concluse il campionato all'undicesimo posto. A fine stagione Villanova fu sostituito da Radomir Anti\u0107.\nAllen\u00f2 il Recreativo de Huelva e il Real Saragozza B. Dal 2006 al 2008 allen\u00f2 l'Huesca, in Segunda Divisi\u00f3n B. Nella stagione 2007-2008, la squadra aragonese rimase ai vertici della classifica per tutta la stagione. Dopo 27 giornate, Villanova fu sostituito da On\u00e9simo S\u00e1nchez che, posizionandosi al secondo posto, ottenne la prima promozione in Segunda Divisi\u00f3n della storia dell'Huesca.\nVillanova torn\u00f2 ad allenare la prima squadra del Real Saragozza, diventando il quarto allenatore di quella stagione dopo Javier Iruretagoyena, ma non riusc\u00ec ad evitare la retrocessione per un punto.\nNella stagione 2008-2009 allen\u00f2 il Real Saragozza B."}
{"id": "3338426", "revid": "767487", "url": "https://it.wikipedia.org/wiki?curid=3338426", "title": "Robert Olesen", "text": "Biografia.\nViene ricordato come vincitore di una medaglia di bronzo nella sua disciplina, ottenuta ai campionati mondiali del 1997 (edizione tenutasi a St. Moritz, Svizzera) insieme ai suoi connazionali Brian Shimer, Chip Minton e Randy Jones\nNell'edizione l'oro e l'argento andarono alla nazionali tedesche. Nella stessa edizione vinse anche un'altra medaglia di bronzo nel Bob a due."}
{"id": "3338428", "revid": "729019", "url": "https://it.wikipedia.org/wiki?curid=3338428", "title": "John G. Foster", "text": "Biografia.\nJohn Gray Foster nasce a Whitefield, ma da bambino si trasferisce con la famiglia a Nashua dove frequenta la scuola prima di entrare a West Point dove si diploma, classificandosi quarto, nel 1846. Dopo il diploma viene assegnato al corpo dei genieri come secondo luogotentente e con questo grado prende parte alla Guerra messicano-statunitense, per poi venire assegnato di stanza a Washington D.C. fino al 1854, viene in seguito promosso primo luogotenente e mandato a West Point come insegnante. Nel 1857, infine, viene mandato a Charleston per occuparsi delle fortificazioni. Quando nasce la Confederazione Foster \u00e8 al Fort Sumter e lo abbandona in seguito alla secessione, tornato nella capitale, allo scoppio della guerra, viene nominato brigadier generale al comando di una truppa di volontari. Alterna momenti di battaglia campale ad incarichi di stampo pi\u00f9 \"tecnico\" che lo tengono nelle retrovie, finch\u00e9 non vi viene definitivamente assegnato nel 1864 per le ferite riportate da una caduta da cavallo.\nDopo la guerra lavora per la marina conducendo operazioni di ingegneria navale a Boston.\nMuore il 2 settembre 1874 a Nashua dove \u00e8 sepolto."}
{"id": "3338429", "revid": "22475", "url": "https://it.wikipedia.org/wiki?curid=3338429", "title": "Repubblica di Bosnia ed Erzegovina", "text": "La Repubblica di Bosnia ed Erzegovina (serbo-croato: \"Republika Bosna i Hercegovina\", RBiH) \u00e8 il diretto predecessore dello stato odierno della Bosnia ed Erzegovina. \nEssa \u00e8 esistita dalla sua dichiarazione di indipendenza dalla Jugoslavia nel 1992 fino alla piena attuazione degli accordi di pace di Dayton nel 1997. \nIn questo periodo con la guerra in Bosnia, ciascuna delle due altre etnie principali della Bosnia ed Erzegovina (serbi e croati) istituirono una propria entit\u00e0 (la Repubblica Serba di Bosnia ed Erzegovina e la Repubblica Croata dell'Erzeg-Bosnia) lasciando la RBiH che rimase solo come rappresentante dei Bosniaci musulmani. \nCon gli Accordi di Washington del 1994 tuttavia, bosniaci e croati crearono un'entit\u00e0 comune: la Federazione di Bosnia ed Erzegovina.\nNel 1995 con gli accordi di Pace di Dayton la Federazione di Bosnia ed Erzegovina si un\u00ec con l'entit\u00e0 serba nello stato della Bosnia ed Erzegovina."}
{"id": "3338431", "revid": "767487", "url": "https://it.wikipedia.org/wiki?curid=3338431", "title": "Tusk (film 1980)", "text": "Tusk \u00e8 un film del 1980 diretto da Alejandro Jodorowsky.\nLa pellicola il cui titolo in francese \u00e8 \"Poo Lorn L'Elephant\" \u00e8 stata sceneggiata dal regista con Nicholas Niciphor.\nTrama.\nUna giovane ragazza britannica e un elefante indiano condividono un destino comune."}
{"id": "3338433", "revid": "537927", "url": "https://it.wikipedia.org/wiki?curid=3338433", "title": "Wilhelm Franz Canaris", "text": ""}
{"id": "3338438", "revid": "767487", "url": "https://it.wikipedia.org/wiki?curid=3338438", "title": "Crazy Motherfucker", "text": "Crazy Motherfucker \u00e8 il decimo album di Adam Bomb, uscito nel 2010 per l'Etichetta discografica Coalition Records.\nFormazione.\nAltri musicisti.\nThommy Price; Jeff Consi; Ted Wolf; Craig McGhee; Dennis Marcotte; Rick Keefer"}
{"id": "3338445", "revid": "124785953", "url": "https://it.wikipedia.org/wiki?curid=3338445", "title": "Changwon LG Sakers", "text": "I Changwon LG Sakers sono una societ\u00e0 cestistica avente sede a Changwon, nella Corea del Sud. Fondati nel 1997 come \"Gyeongnam LG Sakers\", gi\u00e0 nel corso dello stesso anno, alla seconda stagione, assunsero la denominazione attuale. Gioca nel campionato sudcoreano.\nLa propriet\u00e0 della squadra \u00e8 del Gruppo LG."}
{"id": "3338446", "revid": "6923", "url": "https://it.wikipedia.org/wiki?curid=3338446", "title": "Mylapore", "text": "Mylapore (o \"Meliapor\" secondo la grafia portoghese), in tamil \u0bae\u0baf\u0bbf\u0bb2\u0bbe\u0baa\u0bcd\u0baa\u0bc2\u0bb0\u0bcd, era un'importante cittadina della Costa del Coromandel, oggi inglobata nella metropoli indiana di Chennai, di cui costituisce uno dei quartieri centrali.\nL'etimologia di Mylapore viene fatta risalire al pavone (in tamil \"mayil\"), tradizionale veicolo del dio ind\u00f9 Murugan, figlio di Shiva. Il pavone \u00e8 anche associato alla dea Parvati, moglie di Shiva, ed \u00e8 inoltre possibile che pavoni selvatici vivessero un tempo nell'area circostante.\nA Mylapore si trova oggi un importante tempio di Shiva, il tempio di Kapaleeswarar, le cui origini vengono fatte risalire all'epoca Pallava (circa VII secolo d.C.). Il tempio \u00e8 nominato dai poeti Nayanar dell'epoca, che per\u00f2 lo collocano sulla riva del mare, mentre oggi si trova nettamente all'interno e presenta caratteri architettonici non pi\u00f9 antichi del XVI secolo. Si pensa che il tempio originario sia stato distrutto dai Portoghesi o da altre cause e sia stato ricostruito pi\u00f9 nell'interno.\nLe prime indicazioni dell'esistenza di un centro abitato a Mylapore risalgono almeno al I secolo a.C. La tradizione cristiana vuole che san Tommaso Apostolo abbia ricevuto accoglienza dal sovrano di Mylapore e sia stato poi ucciso su una collina vicina, dove oggi sorge una basilica costruita dai Portoghesi nel 1523 e rifatta in stile neogotico nel 1896.\nDal 1523 al 1749, Mylapore fu colonia portoghese con il nome di \"S\u00e3o Tom\u00e9 de Meliapore\"; solo per una ventina d'anni, dal 1662 al 1687, fu temporaneamente occupata dai Francesi. Nel 1749 pass\u00f2 sotto il controllo britannico e fu incorporata nella Presidenza di Madras, la citt\u00e0 che si stava sviluppando pochi chilometri pi\u00f9 a nord."}
{"id": "3338447", "revid": "1855146", "url": "https://it.wikipedia.org/wiki?curid=3338447", "title": "Province d'Eritrea", "text": "Le province dell'Eritrea esistettero nel lasso di tempo tra l'incorporazione dell'Eritrea come colonia italiana fino alla conversione delle provincie in regioni amministrative.\nLa \"Colonia eritrea\" era suddivisa in 8 province. \nQueste si basavano principalmente sui confini storico-politici precedenti alla colonizzazione, inclusi, ma non esclusivamente, quelli della nobilt\u00e0 locale. \nVennero riadottate dal Governo Federale Eritreo dal 1952 al 1962 e come distretti dell'Eritrea quando venne annessa all'Etiopia tra il 1962 e il 1991. Queste 8 province sono:\nDopo l'indipendenza, il Governo Provvisorio dell'Eritrea, convert\u00ec le originarie 8 province dell'Eritrea in 10 province, dividendo in 2 la provincia di Barca, allo stesso tempo separando Asmara dal resto dell'Amasien. \nIl 15 aprile 1996 il governo d'Eritrea convert\u00ec le allora 10 province d'Eritrea in 6 regioni amministrative."}
{"id": "3338448", "revid": "767487", "url": "https://it.wikipedia.org/wiki?curid=3338448", "title": "Ursula Martinez", "text": "Biografia.\n\u00c8 nata da padre britannico, Arthur, insegnante di fisica, e madre spagnola, Mila. Entrambi i suoi genitori praticano il nudismo, abitudine presa poi anche dalla figlia, ed utilizzata anche in alcuni dei suoi spettacoli.\nHa studiato teatro all'Universit\u00e0 di Lancaster ed ha cominciato la sua carriera lavorando nell'ambito del teatro sperimentale per compagnie quali Forced Entertainment e The Glee Club. Ha iniziato a fare cabaret a Londra a met\u00e0 degli anni novanta, unendo a tale attivit\u00e0 la sua esperienza nel teatro e cominciando ad acquisire notoriet\u00e0.\nAssieme a Mark Whitelaw ha prodotto lo spettacolo teatrale \"A Family Outing\", un'opera autobiografica a cui hanno partecipato anche i suoi genitori, che parla della prima parte della sua vita e della sua scoperta di essere lesbica. Lo spettacolo, rappresentato all'Edinburgh Festival Fringe nel 1998, ottenne un grande successo.\nLo spettacolo fu poi raccolto in una trilogia intitolata \"Me, Me, Me!\" assieme ad altri due, prodotto sempre con Whiteclaw, \"Show Off\" e \"OAP\". La trilogia fu presentata nell'ottobre 2006 al Barbican Centre, come parte del Barbican International Theatre Events.\nIn seguito, Martinez ha continuato a produrre spettacoli teatrali e di cabaret sia da sola che con altre compagnie, tra cui \"Office Party\" (in collaborazione con Christopher Green) e \"My Stories, Your Emails\". Quest'ultimo \u00e8 basato sulla notoriet\u00e0 procuratale dal suo spettacolo \"Hanky Panky\" (dove effettua alcuni giochi di prestigio con un fazzoletto combinandoli con uno striptease), divenuto molto popolare sul web e per il quale ha ricevuto diverse e-mail.\nUrsula Martinez ha partecipato anche ai variet\u00e0 \"La Clique\" e \"La Soir\u00e9e\" ed \u00e8 associata al gruppo di artisti \"Duckie\", con cui ha creato lo show \"C'est Duckie\", vincitore di un Laurence Olivier Award.\nHa prodotto anche alcuni cortometraggi, tra cui \"Oh Baby!\" e \"Venkel's Syndrome\", presentato al Festival internazionale del cinema di Berlino e vincitore di un Silver Spike Award alla Semana Internacional de Cine de Valladolid del 2001."}
{"id": "3338451", "revid": "124326185", "url": "https://it.wikipedia.org/wiki?curid=3338451", "title": "Phil Dwyer", "text": "Carriera.\nClub.\nTranne una breve esperienze in prestito al , vest\u00ec solo la maglia del , tra la seconda e la terza divisione inglese. Con il Cardiff City totalizz\u00f2 complessivamente 6 presenze ed una rete in Coppa delle Coppe.\nNazionale.\nRegistr\u00f2 10 presenze e 2 reti con la nazionale gallese."}
{"id": "3338457", "revid": "599013", "url": "https://it.wikipedia.org/wiki?curid=3338457", "title": "Tubby Smith", "text": ""}
{"id": "3338462", "revid": "490801", "url": "https://it.wikipedia.org/wiki?curid=3338462", "title": "Ghiacciaio Grandes Murailles", "text": ""}
{"id": "3338464", "revid": "287204", "url": "https://it.wikipedia.org/wiki?curid=3338464", "title": "Anyang Korea Ginseng Corporation", "text": "I Anyang Korea Ginseng Corporation, noti anche Anyang K.G.C. sono una societ\u00e0 cestistica avente sede a Anyang, nella Corea del Sud. Fondati nel 1997 come \"Anyang SBS Stars\" nel 2005 cambiarono nome in \"Anyang KT&amp;G Kites\", e nel 2010 assunsero la denominazione attuale. Giocano nel campionato sudcoreano."}
{"id": "3338465", "revid": "55935", "url": "https://it.wikipedia.org/wiki?curid=3338465", "title": "Alexander Rado", "text": ""}
{"id": "3338466", "revid": "486946", "url": "https://it.wikipedia.org/wiki?curid=3338466", "title": "Ursula Kuczynski", "text": ""}
{"id": "3338470", "revid": "4711", "url": "https://it.wikipedia.org/wiki?curid=3338470", "title": "Anyang KT&amp;G Kites", "text": ""}
{"id": "3338478", "revid": "4711", "url": "https://it.wikipedia.org/wiki?curid=3338478", "title": "Anyang SBS Stars", "text": ""}
{"id": "3338479", "revid": "38342640", "url": "https://it.wikipedia.org/wiki?curid=3338479", "title": "Distretto di Dno", "text": ""}
{"id": "3338480", "revid": "110157", "url": "https://it.wikipedia.org/wiki?curid=3338480", "title": "Dnovskij rajon", "text": "Il Dnovskij rajon () \u00e8 un rajon dell'Oblast' di Pskov, nella Russia europea; il capoluogo \u00e8 Dno. Istituito il 1\u00ba agosto 1927, ricopre una superficie di 1193,8 chilometri quadrati e nel 2010 ospitava una popolazione di circa 13.500 abitanti."}
{"id": "3338482", "revid": "203463", "url": "https://it.wikipedia.org/wiki?curid=3338482", "title": "Bagujo", "text": ""}
{"id": "3338483", "revid": "180559", "url": "https://it.wikipedia.org/wiki?curid=3338483", "title": "Incheon ET Land Elephants", "text": "Gli Incheon ET Land Elephants sono una societ\u00e0 cestistica avente sede a Incheon, nella Corea del Sud. Fondati nel 1997 nel corso della loro storia hanno utilizzato diverse denominazioni: \"Incheon Daewoo Zeus\", \"Incheon Shinsegi Bigs\", \"Incheon SK Bigs\", \"Incheon ET Land Black Slamer\". Dal 2009 hanno assunto la denominazione attuale. Giocano nel campionato sudcoreano."}
{"id": "3338487", "revid": "767487", "url": "https://it.wikipedia.org/wiki?curid=3338487", "title": "Azrack Mahamat", "text": "Carriera.\nClub.\nGioca dal 2006 al 2009 all'Auxerre 2. Nel 2009 passa all'Espanyol, che lo manda in prestito all'Halmstads il 24 luglio 2009. Nel 2010, dopo essere tornato dal prestito, viene aggregato alla prima squadra. Il debutto in prima squadra arriva il 1\u00ba maggio 2010, in Espanyol-Valencia 0-2. Nel 2011 viene acquistato dal Melilla. Nel 2012 si trasferisce all'Etar 1924. Nel 2013 passa al Lokomotiv Sofia. Nel 2014 viene acquistato dal Platanias. Nel 2016, dopo aver giocato per il Levadeiakos, si trasferisce al Kerala Blasters. Nel 2017 passa al Trikala.\nNazionale.\nDebutta in Nazionale il 6 settembre 2008, in Sudan-Ciad."}
{"id": "3338489", "revid": "4711", "url": "https://it.wikipedia.org/wiki?curid=3338489", "title": "Incheon ET Land Black Slamer", "text": ""}
{"id": "3338490", "revid": "287204", "url": "https://it.wikipedia.org/wiki?curid=3338490", "title": "Dianopolis", "text": ""}
{"id": "3338494", "revid": "365417", "url": "https://it.wikipedia.org/wiki?curid=3338494", "title": "Lista di ponti romani", "text": "La lista raccoglie i ponti di origine romana conosciuti, i cui resti sono ancora conservati. Si basa principalmente sull'elenco fornito dal libro \"Roman Bridges\", dell'ingegnere statunitense Colin O'Connor, il quale comprende 330 ponti in pietra, 34 ponti in legname e 54 ponti di acquedotti. Esiste inoltre una lista di pi\u00f9 di 900 ponti romani pubblicata da Vittorio Galliazzo nel 1995.\nLa lista raccoglie strutture che abbiano conservato archi, piloni o fondamenta di epoca romana, oppure rifatte sullo stesso luogo con materiali di reimpiego dal precedente ponte romano, o per le quali si conosce dalle iscrizioni l'esistenza di un ponte romano ora scomparso; si tratta di ponti veri e propri, di viadotti e di frangicorrente (o rostri).\nTrattandosi di strutture particolarmente soggette agli eventi naturali o bellici, e sottoposte quando in uso ad una continua attivit\u00e0 di manutenzione, la maggior parte dei ponti della lista comprendono modifiche, parti sostituite o estensioni anche di epoca medievale e moderna.\nPonti in muratura.\nIn questa sezione sono elencati i ponti costruiti in blocchi di pietra (opera quadrata) o in laterizio (mattoni, opera laterizia). La maggior parte di essi \u00e8 costituita da arcate, sebbene fosse conosciuta anche in epoca romana la tecnica di superare i vuoti attraverso grandi lastre di pietra poggiate sui piloni.\nL'estensione delle campate e l'altezza della struttura permettono di distinguere tra ponti piccoli (P), medi (M) e grandi (G).\nPonti interamente in legno o in legno su piloni in muratura.\nI ponti potevano essere fatti anche interamente in legno, oppure con arcate in legno sopra piloni in calcestruzzo, rivestito in pietra. Nella lista che segue entrambi i tipi sono catalogati in ordine cronologico. Spesso ponti originariamente in legno vennero successivamente sostituiti da ponti in muratura.\nPonti di barche e/o pontoni.\nCome alternativa al traghetto da una sponda all'altra del fiume i Romani costruirono anche ponti di barche e/o pontoni insieme a ponti fabbricati interamente in legno. Questi di solito consistevano in barche legate insieme con\nla prua diretta verso la corrente. Questi ponti erano anche usati per il traffico di civili da una sponda all'altra.\nBibliografia.\nRiferimento principale\nAltri riferimenti"}
{"id": "3338500", "revid": "92723", "url": "https://it.wikipedia.org/wiki?curid=3338500", "title": "Ermeneutica della continuit\u00e0", "text": ""}
{"id": "3338503", "revid": "92723", "url": "https://it.wikipedia.org/wiki?curid=3338503", "title": "Ermeneutica della discontinuit\u00e0", "text": ""}
{"id": "3338507", "revid": "38342942", "url": "https://it.wikipedia.org/wiki?curid=3338507", "title": "Scappa scappa", "text": ""}
{"id": "3338508", "revid": "336956", "url": "https://it.wikipedia.org/wiki?curid=3338508", "title": "Cannone SR SPG-9", "text": ""}
{"id": "3338511", "revid": "125283745", "url": "https://it.wikipedia.org/wiki?curid=3338511", "title": "Gradazione consonantica", "text": "La gradazione consonantica \u00e8 un tipo di mutazione, in cui le consonanti si alternano tra vari \"gradi\", rintracciabile in alcune lingue lappo-finniche come il finlandese, l'estone e il sami settentrionale, come pure nel samoiede lingua nganasan. Delle lingue balto-finniche, la Lingua votica \u00e8 conosciuta per il sistema estensivo di modelli di gradazione. La gradazione consonantica in alcune di queste lingue non \u00e8 (o non \u00e8 pi\u00f9) puramente fonologica, sebbene ci\u00f2 possa essere ipotizzabile per varie ricostruzioni del proto-finnico. In termini arcifonemici, la mutazione \u00e8 un tipo di lenizione in cui ci sono alternanze quantitative (per es. /k\u02d0/ vs. /k/) e qualitative (per es. /k/ vs. /v/).\nIl tipo di consonanti e gruppi consonantici che possono subire gradazione varia da lingua a lingua; per esempio, il sami settentrionale ha tre diversi gradi (come pure tre quantit\u00e0 di lunghezza consonantica), e inoltre permette la gradazione quantitativa delle sue sonoranti /l m n r/. La maggior parte delle lingue balto-finniche, tuttavia, hanno due gradi, e permettono solo alle occlusive di subire la gradazione. Le lingue possono anche avere altri limiti; per esempio, le parole prese in prestito e alcuni nomi personali nel finlandese possono avere gradazione quantitativa, ma non qualitativa, perci\u00f2 \"auto\" non diventa \"*audon\" ma resta \"auton\".\nGradazione consonantica in alcune lingue.\nFinlandese.\nNel finlandese, la gradazione colpisce solo le consonanti occlusive [p t k] quando appaiono all'inizio dell'ultima sillaba tematica e quando viene aggiunto a una parola un suffisso che chiude la sillaba. Le geminate danno consonanti brevi (\"tukki : tukin\") e le consonanti brevi mutano di qualit\u00e0 o scompaiono (\"tuki : tuen\").\nParlando in generale, il nominativo del nome e il primo infinito verbale sono molto spesso al grado \"forte\". D'altra parte, ci sono poche classi di nomi e verbi in cui queste \"forme\" delle parole mostrano un grado debole. Il processo \u00e8 grammaticale e funziona sempre in modo che il \"tema\" della parola sia la forma forte. Ci\u00f2 talvolta crea difficolt\u00e0 nell'identificazione della radice (se la parola \u00e8 derivata), perch\u00e9 spesso apparentemente le parole di base risultano derivate, applicando la gradazione nel processo. Per esempio, \"hake\" \"trucioli di legno\" sfuma in \"hakkee-\", non in *\"hae-\", perch\u00e9 \u00e8 gi\u00e0 una forma graduata di \"hakkaa-\" \u2192 \"tacca\", ing. \"hack\" (il cui infinito \u00e8 il grado debole \"haka|ta\"). Tuttavia, \"hake|a\" \"ottenere, cercare\" viene a graduarsi in \"hae-\", bench\u00e9 \"hake-\" sia la forma originale.\nLe lettere greche *\u03b2, *\u03b8 (o *\u03b4), e *\u03b3 sono coefficienti fonetici ciascuno di valore fonemico nullo, realizzati secondo il loro contesto fonetico. Possono essere pensati come qualcosa che svolge il ruolo di fricative bilabiali, dentali e velari, non riscontrabili nel moderno finlandese, dato che le ha perdute relativamente di recente. Per esempio, la fricativa velare sonora spiega la scomparsa di 'k', come in \"parkua\" \u2192 \"paruttiin\".\nIn modo simile, la realizzazione di *\u03b8 varia da dialetto a dialetto, alcuni dei quali la eliminano, o talvolta la rappresentano come [r], [l], [\u00f0], [h] o [j], o una combinazione di questi fonemi. Nei dialetti orientali, per esempio, \u00e8 possibile trovare *\u03b8 che affiora come [h] e [j] in base al contesto fonetico.\nPoich\u00e9 l'ambiente fonetico controlla la realizzazione, il numero di modelli attuali \u00e8 grande. Spesso l'assimilazione produce una geminata, per es. \"lampi\" 'laghetto' \u2192 \"lammen\" 'laghetto ' (*\"lam\u03b2\u0259n\"). Senza considerare la prospettiva storica, questo fonema \u00e8 analizzato come un cronema, una consonante che appare come un allungamento di quella precedente.\nIn termini di lingua standard, \"K\" \u00e8 il fonema con il maggior numero di possibili mutamenti. Pu\u00f2 scomparire come in \"jalka\" 'piede' \u2192 \"jalan\" 'piede ', o:\nI mutamenti per t comprendono\nLe ultime tre forme sono dovute ad assimilazione, piuttosto che alla stessa gradazione consonantica. I mutamenti per p comprendono\ndove l'ultimo \u00e8 nuovamente causato dall'assimilazione e non dalla gradazione consonantica stessa. La gradazione consonantica quantitativa (vale a dire kk : k, pp : p, tt : t, gg : g, dd : d, e bb : b) colpisce tutte le consonanti geminate e isolate nella posizione di gradazione consonantica inversa.\nA causa della natura agglutinante delle lingue finniche, e di conseguenza l'applicazione di un certo numero di suffissi derivazionali, ci sono vari gradi di alternanze che si verificano nei suffissi, non solo nelle radici delle parole. Il suffisso verbale intensitivo/causativale \"-ttA-\" subisce la gradazione verso \"-tA-\", quando vi vengono aggiunti diversi suffissi derivazionali e inflessionali; tuttavia quando affissati a una parola, causano gradazione nel tema flessivo. Perci\u00f2, \"pit\u00e4\u00e4\" 'tenere, reggere' diventa \"pid\u00e4tt\u00e4\u00e4\" 'reprimere, prevenire, arrestare'. Quando la struttura sillabica della parola cambia a causa della flessione della persona e del tempo, il grado del tema precedente non muta comunque: \"pid\u00e4tt\u00e4\u00e4\" vs. \"pid\u00e4t\u00e4n\" 'io reprimo'.\nInoltre, nei prestiti, le occlussive sonore geminate (bb, dd, gg) si comportano in genere come le loro equivalenti sorde; per es. \"diggaa-\" \u2192 \"digata\" (ing. to dig) \"scavare\".\nNel finlandese, la gradazione consonantica non viene applicata ai gruppi come \"-tk-\" (per es. katkoa ~ katkon), \"-sp-\" (piispa ~ piispan) o \"-st-\" (lasta ~ lastan).\nCareliano.\nLa gradazione consonantica careliana \u00e8 abbastanza simile al finlandese, a causa della stretta correlazione fra le due lingue. D'altra parte, il careliano include alcune coppie di gradazione che non ha il finlandese. Il careliano, diversamente dal finlandese, permette alle consonanti /t k/ situate dopo /s/ o /\u0161/ di subire la gradazione consonantica: \"muistua\" 'ricordare' \u2192 \"muissan\" 'io ricordo'. D'altra parte, alcuni dialetti careliani (come il livvi o oloneziano) non permettono la gradazione tra gruppi consonantici inizianti per nasali. Cos\u00ec, il careliano oloneziano equivalente del finlandese \"vanhemmat\" (&gt; \"vanhempi\" 'pi\u00f9 vecchio') \u00e8 \"vahnembat\".\nL'inventario fonemico careliano inoltre comprende l'affricata (rappresentata nell'ortografia come \"\u010d\", che pu\u00f2 essere geminata e soggetta a gradazione quantitativa: \"me\u010d\u010d\u00e4\" 'foresta' \u2192 \"me\u010d\u00e4\u0161\u0161\u00e4\" 'nella foresta'.\nVotico.\nIl votico ha due quantit\u00e0 per consonanti e vocali, le quali fondamentalmente si accompagnamo a quelle equivalenti finlandesi. L'inventario fonemico votico comprende un insieme di occlusive del tutto sonore, che Paul Ariste (\"un grammatico della lingua votica\") descrive come identiche a quelle russe. Perci\u00f2, oltre alle alternanze quantitative tra /p: t: k:/ e /p t k/, il votico possiede anche un sistema di alternanze qualitative in cui la caratteristica distintiva \u00e8 la \"sonorit\u00e0\" e cos\u00ec le occlusive sorde /p t k/ sono note per alternarsi con /b d g/. Queste occlusive si alternano anche nei gruppi non sono riscontrabili, in massima parte, nel finlandese.\nIl votico inoltre ha un numero di alternanze tra continuanti le quali sono brevi nel grado 'debole', e geminate in quello 'forte' (\"kass\u0101\" 'spruzzare/acqua' vs. \"kasan\" 'io spruzzo/acqua'), come pure molte alternanze sonorizzanti tra occlusive palatalizzate e alternanze tra nasale+consonante~nasale+cronema trovate nel finlandese. Il votico comprende inoltre alternanze in cui il grado 'forte' viene rappresentato da una consonante breve, mentre il grado 'debole' da una geminata: \"rite\u032ele\u032en\" vs. \"ri\u010f\u010fe\u032ella\". Facendo un confronto, gli equivalenti finlandesi di questi \u00e8 \"riitelen\" 'io litigo' vs. \"riidell\u00e4\" 'litigare'.\nSami settentrionale.\nIl sami settentrionale ha un sistema di tre estensioni fonologiche per consonante, e dunque ha insiemi estesi di alternanze. Non solo le occlusive e affricate sono soggette a gradazione, ma anche sonoranti e fricative. Queste ultime due sono solo soggette alla gradazione quantitativa, ma le occlusive e affricate a mutamenti sia quantitativi che qualitativi. Alcune parole si alternano fra tre gradi, sebbene non tutte le parole lo facciano. Da notare che l'apostrofo seguente che segna il grado iperlungo (\"over-long\") non viene usato nell'ortografia ufficiale, sebbene sia generalmente trovato nei dizionari.\nAlcune triadi di gradazione comprendono la seguente:\nIl sami settentrionale ha inoltre regole fonotattiche per molti gruppi consonantici, soggetti anch'essi ad alternanza. In alcuni dialetti la struttura sillabica \u00e8 ci\u00f2 che viene ad alternare non necessariamente estensione o qualit\u00e0 consonantica. Per esempio, la parola \"b\u00e1rdni\" 'ragazzo' contiene una vocale schwa tra la \"r\" e la \"d\", ma solo nella forma \"forte\", che si perde allorch\u00e9 la parola subisce l'alternanza: ~ 'ragazzi'.\nNganasan.\nIl nganasan, unico tra le lingue samoiediche (ovvero ogni lingua uralica a est del balto-finnico), mostra una gradazione qualitativa sistematica di occlusive e fricative. La gradazione si verifica in posizione intervocalica, cos\u00ec come nei gruppi consonantici costituiti da una nasale e un'occlusiva. Esempi di gradazione consonantica del nganasan possono essere visti nel seguente schema (la prima forma data \u00e8 sempre al nominativo singolare, l'ultima al genitivo singolare):\nMutamenti storici nel comportamento gradazionale.\nAlcuni dei problemi che vedono la gradazione consonantica come una questione puramente di struttura sillabica (almeno nel caso del finlandese) riguardano il fatto che la lingua viene sottoposta a diversi mutamenti fonetici, vale a dire che non tutte le sillabe chiuse mostrano un grado debole, e viceversa non tutte le sillabe aperte un grado forte. Per esempio, la forma dell'imperativo finlandese viene postulata come originata dal suffisso '-k', il quale \u00e8 stato cancellato; per es. \"hake|a\" \"ottenere\" \u2192 \"hae!\" \"ottieni! (imp.)\", da *\"haek\". I cambiamenti storici possono portare anche alla situazione in cui le alternanze di grado possono essere il fattore distintivo tra varie forme morfologiche, come nel sami settentrionale: \"g\u00e1hkku\" 'torta-' vs. \"g\u00e1hku\" 'torta-'), o in una delle forme dell'illativo estone: \"maja\" 'casa' vs. \"majja\" 'casa-'.\nNel finlandese, alcuni mutamenti per il sistema fonetico linguistico hanno a che fare con la classe diacronica di vocali note come \"vocali contratte\" (finland. \"supistumavokaali\"), nate dall'asportazione di una consonante in un ambiente -VCV- (quindi -VCV- &gt; -VV-). Cos\u00ec, applicando il suffisso illativo -Vn alla parola \"kukka\" 'fiore' deve dare come risultato \"*kukaan\"; tuttavia la parola in effetti emerge come \"kukkaan\". Il dialetto pohjanmaa conserva la forma \"-han\" form, per es. \"kukkahan\".\nLa forma storica (conservata in alcuni dialetti finlandesi, e di fatto anche in altre lingue balto-finniche) sarebbe stata \"kukkahan\", in cui non ci sarebbero stati mutamenti per il grado debole dato che la sillaba contenente \"-k-\" non sarebbe stata chiusa (cio\u00e8 \"kuk|ka|han\" vs. \"kuk|kaan\"). Confronta questa con la forma genitiva della parola, che chiude la sillaba con il suffisso \"-n\": \"kuk|ka\" \u2192 \"ku|kan\".\nUn altro processo similare risulta dall'affioramento dei gradi deboli laddove ci saremmo aspettati i gradi forti in base alle moderne forme superficiali. Un esempio di questi \u00e8 il suffisso derivazionale \"-tOn\" '-senza'. Applicato alla parola \"tapa\" 'costume, pratica', ci si aspetterebbe la realizzazione di \"*tapaton\", quando in realt\u00e0 \u00e8 \"tavaton\". Storicamente questo suffisso era \"*-ttOin\", con una \"*-tt-\" lunga. Quando la gradazione venne introdotta, questa non fu subito completamente abbreviata, ma rimase per un periodo una quantit\u00e0 intermedia, \"*-\u0165t-\". Questa consonante di media lunghezza fu ancora capace di innescare la gradazione della radice, e quando venne a realizzarsi come una breve, gli effetti sulla gradazione rimasero, perci\u00f2: \"*tapattoin\" \u2192 \"*ta\u03b2a\u0165toin\" \u2192 \"tavaton\". Questo cambiamento \u00e8 anche la causa delle attuali forme superficiali del passivo finlandese.\nGradazione suffissale.\nCi sono anche altri modelli di alternanza nelle lingue balto-finniche, basati sull'accento, contrariamente a quelli regolati da struttura sillabica, ma sono ancora comunemente riferiti come \"gradazione consonantica\". Se si desidera specificarla ulteriormente, si pu\u00f2 chiamarla \"gradazione radicale\". Per esempio il participio presente attivo (con il suffisso di \"-va/-v\u00e4\" nel finlandese moderno) usato per avere un'alternanza di \"-pa/-p\u00e4\" vs. \"-va/-v\u00e4\" dipende dal fatto seguiva o meno una sillaba accentata, perci\u00f2: \"saapa mies\" vs. \"istuva mies\". Analogamente, il caso partitivo e una forma del marcatore infinitivo hanno un suffisso similare (storicamente *\"-ta/-t\u00e4\"). I cambiamenti storici hanno ridotto le terminazioni partitive e infinitive ad \"-a/-\u00e4\" in alcuni ambienti. Cos\u00ec, \"jousi\" ha il partitivo \"jousta\" con la \"-ta\" originale, ma il nome \"kyl\u00e4\" ha il partitivo \"kyl\u00e4\u00e4\", da *\"kyl\u00e4t\u00e4\". Con i verbi, pu\u00f2 anche aversi assimilazione, per es. \"tulla\" \u2190 *\"tul+ta\". I dialetti careliani del finlandese, e in anche alcuni dialetti della lingua careliana non sempre rimuovono la 't' intervocalica."}
{"id": "3338513", "revid": "647919", "url": "https://it.wikipedia.org/wiki?curid=3338513", "title": "M18 recoiless rifle", "text": ""}
{"id": "3338514", "revid": "352448", "url": "https://it.wikipedia.org/wiki?curid=3338514", "title": "Alternanza consonantica", "text": ""}
{"id": "3338516", "revid": "1854255", "url": "https://it.wikipedia.org/wiki?curid=3338516", "title": "Shana Zadrick", "text": "Carriera.\nRaggiunge la notoriet\u00e0 nei primi anni '90, diventando volto di brand come Calvin Klein, Guess?, Escada, Diesel, Alberta Ferretti, Prada, Les Copains, Michael Kors, Gai Mattiolo, Dolce &amp; Gabbana, Breil e La Perla, sfilando per Vivienne Westwood, Chanel, Jean-Paul Gaultier, Michael Kors, Gai Mattiolo, Max Mara e Gianfranco Ferr\u00e9.\nVanta le copertine di diverse riviste come \"Glamour\", \"L'Officiel\", \"Allure\", \"Cosmopolitan\", \"Amica\", \"Harper's Bazaar\", \"Elle\", \"Vogue\" (edizione italiana, quattro volte consecutive nel 1991) ed \u00e8 apparsa sulle pagine di \"Sports Illustrated Swimsuit Issue\" nel 1992.\nNel 1992 prende parte al videoclip di \"Too Funky\" di George Michael (assieme alle modelle Linda Evangelista, Emma Sj\u00f6berg, Nadja Auermann, Eva Herzigov\u00e1, Tyra Banks e Beverly Peele) e nel 1994 in quello di \"Wild Night\" di John Cougar Mellencamp.\nNel 1992 partecipa ad un film per la televisione britannica, \"Inferno\", della fotografa Ellen von Unwerth (insieme ad altre modelle, alcune del video di \"Too Funky\" ed altre come Kate Moss, Helena Christensen e la drag queen RuPaul)."}
{"id": "3338523", "revid": "179521", "url": "https://it.wikipedia.org/wiki?curid=3338523", "title": "Bojana Jovanovski", "text": "Biografia.\nAl 31 gennaio 2011 \u00e8 piazzata al 54\u00ba posto del ranking mondiale WTA, terza fra le sue connazionali dopo Jelena Jankovi\u0107 e Ana Ivanovi\u0107. In passato \u00e8 stata la tennista pi\u00f9 giovane al mondo inserita fra le prime 100.\nAllenata dal padre Zoran Jovanovski, vanta quattro titoli ITF, ed \u00e8 parte della squadra serba di Fed Cup dal 2009. Ha debuttato nel WTA Tour al Malaysian Open 2010, perdendo dalla russa Elena Dement'eva al secondo turno. Fece il suo debutto in un torneo del Grande Slam a Wimbledon 2010, eliminata al secondo turno dalla bielorussa Victoria Azaranka 6-4 6-1.\nVince il suo primo titolo WTA a Baku nel 2012 dove sconfigge in due set la statunitense Julia Cohen.\nIl secondo titolo WTA conquistato \u00e8 a Tashkent nel 2013 battendo in finale la bielorussa Vol'ha Havarcova.\nNel 2016 si sposa con il professionista di kajak Milos Petrovic, acquisendone il cognome.\nIl 29 novembre 2018, ancora ventiseienne ma scesa al numero 546 del ranking, annuncia il suo ritiro dichiarando: \"\"Il primo capitolo della mia vita professionale \u00e8 terminato: la mia carriera da giocatrice \u00e8 conclusa\", \"dopo molte riflessioni, infortuni e operazioni, \u00e8 stata dura prendere la decisione. Sono ancora desiderosa di competere, ma il mio corpo non \u00e8 in grado di sostenere certe necessit\u00e0. Visto che non posso pi\u00f9 allenarmi e giocare come sempre, dare il massimo e raggiungere i miei obiettivi, non ho altra scelta\u201d\".\nCarriera.\n2006-2007.\nBojana, all'et\u00e0 di 15 anni, partecipa al primo torneo ITF della carriera a Prokuplje. Elimina al primo turno la qualificata Visnja Vuletic, ma deve cedere alla quinta testa di serie Karolina Jovanovic con il punteggio di 6-3, 6-1. Ad agosto, riceve una wild card per il torneo di Palic. Supera al primo turno l'altra wild card Milana \u0160premo, per poi perdere dalla settima testa di serie Eloisa Compostizo De Andres per 6-4, 7-5.\nL'anno dopo, partecipa al torneo di Prokuplje come wild card ma perde all'esordio contro Klaudia Boczova per 3-6, 6-1, 6-2. Riceve un'altra wild card per giocare a Monteroni d'Arabia ma perde dalla prima testa di serie Anna Floris con un doppio 6-1. Si qualifica per il torneo di Podgorica eliminando due teste di serie (Raffaella Bindi e Zorica Petrov). Al primo turno, per\u00f2, perde dalla numero due del tabellone Kathrin W\u00f6rle per 6-4, 7-6.\n2008.\nAl torneo di Prokuplje partecipa come wild card e riesce a vincere il primo titolo ITF della carriera battendo durante il torneo due teste di serie (Davinia Lobbinger e Marija Mirkovic) e in finale la qualificata Karin Morgosova per 6-0, 6-1. Al torneo di Palic, come wild card, perde all'esordio contro Lenka Wienerova per 7-6, 6-3. A Vinkovic, conquista il secondo titolo dell'anno battendo anche la testa di serie numero uno Elisa Balsamo nei quarti per 6-1, 6-2 e in finale batte Zorica Petrov per 6-1, 6-3. Due settimane dopo, conquista il titolo anche a Brcko battendo nell'atto conclusivo la francese Gracia Radovanovic con il punteggio di 6-4, 3-6, 6-2. A Podgorica perde al primo turno contro Karin Morgosova per 6-4, 6-4. Si qualifica a Jounieh ma un sorteggio non favorevole la oppone alla prima testa di serie Nastas'sja Jakimava con cui deve cedere con il risultato di 6-2, 6-3. Nei seguenti due tornei disputati a Lagos, raggiunge un secondo turno perso contro Tamaryn Hendler e un primo turno perso da Valerija Savinych. Nel finale di stagione ottiene tre ottimi risultati. A Pune, partita dalle qualificazioni, raggiunge la semifinale per poi perdere dalla cinese Jing-Jing Lu per 7-5, 6-3. A Kolkata, un torneo da \u00a0$, riesce a battere due teste di serie e a raggiungere la semifinale, dove non pu\u00f2 nulla contro Ayumi Morita che prevale per 6-1, 6-3. A New Delhi, conquista un'altra semifinale ma viene sconfitta dalla numero cinque del tabellone Sandra Z\u00e1hlavov\u00e1 per 6-4, 6-3. Il 29 dicembre, si trova tra le prime 350 giocatrici mondiali nel ranking WTA."}
{"id": "3338525", "revid": "125369536", "url": "https://it.wikipedia.org/wiki?curid=3338525", "title": "Monte Fravort", "text": "Il monte Fravort (o Hoabort nell'antica accezione mochena) (2.347\u00a0m s.l.m.) \u00e8 una montagna appartenente alle Dolomiti di Fiemme, e si colloca nella sua parte pi\u00f9 meridionale, a chiudere verso est la Val dei Mocheni assieme ai vicini Monte Gronlait, Oscivart e Hoabonti. Si trova nel punto di triplice frontiera tra i Comuni di Frassilongo, Roncegno Terme e Fierozzo.\n\u00c8 una cima facilmente raggiungibile sia da Roncegno Terme, partendo dal Rifugio Serot, sia dal Monte Panarotta partendo dagli impianti di risalita di Panarotta 2002, con dislivelli non impegnativi, ed \u00e8 meta di numerosi scialpinisti per la relativa semplicit\u00e0 dell'itinerario verso la vetta.\nLa croce posta sulla vetta \u00e8 stata danneggiata dalle intemperie, ed i suoi bracci laterali pendono fortemente verso il basso."}
{"id": "3338529", "revid": "1249613", "url": "https://it.wikipedia.org/wiki?curid=3338529", "title": "Quasar (personaggio)", "text": "Quasar \u00e8 un personaggio dei fumetti pubblicato dalla Marvel Comics, di cui diversi protagonisti hanno indossato i panni.\nIl primo, il cui vero nome \u00e8 Wendell Elvis Vaughn, \u00e8 un personaggio dei fumetti creato da Roger Stern (testi) e Sal Buscema (disegni). Apparso la prima volta come Quasar in \"The Incredible Hulk (seconda serie)\" n. 234, invece la prima apparizione come Marvel Boy avviene in \"Captain America (prima serie)\" n. 217, creato da Donald F. Glut, Roy Thomas (testi) e John Buscema (disegni). Il secondo, il cui vero nome \u00e8 Phyla-Vell, \u00e8 un personaggio dei fumetti creato da Peter David (testi) e Paul Azaceta (disegni). \u00c8 apparsa la prima volta in \"Captain Marvel (Vol. 5) n. 16\" come Phyla-Vell e come Quasar in \"Annihilation: Conquest - Quasar (Vol. 1) #1\".\nBiografia del personaggio.\nWendell Vaughn.\nOrigini.\nWendeel Vaughn nasce a Fond du Lac, Wisconsin. \u00c8 graduato alla SHIELD Academy. Anche se considerato molto abile dai suoi superiori, lo considerano comunque inadatto per le missioni, sentendo che a Vaughn manchi un \"istinto assassino\", la volont\u00e0 di vincere a tutti i costi.\nIl suo primo incarico \u00e8 fare da security in un centro di ricerca dove vengono svolti degli esperimenti sulle Bande Quantiche, che appartenevano al Crociato. Un pilota collaudatore selezionato per testare le Bande dimostra di essere abile nell'usarle, ma perisce quando l'energia quantica aumenta fino ad andare fuori controllo.\nVaughn decide di indossare le Bande Quantiche quando l'AIM lancia un assalto al centro di ricerca. Usando le Bande per creare dei potenti costrutti di energia, Vaughn riesce a respingere l'attacco. Quando l'energia delle Bande comincia ad andare in sovraccarico, Vaughn decide di rilassarsi e lasciarsi andare. Con sua sorpresa, l'energia inizia a calare. Vaughn capisce che il modo di usare le Bande \u00e8 quello di avere una volont\u00e0 flessibile piuttosto che una determinata. Quindi, la sua mancanza di un istinto assassino ha fatto la differenza.\nWendeel Vaughn diventa un supereroe, dandosi il nome di Marvel Boy all'inizio per poi cambiarlo in Quasar.\nInsieme a Capitan America, Falcon e Hulk, Quasar combatte Moonstone e la Corporazione. Successivamente, come capo della sicurezza del Progetto Pegasus, affronta l'originale Deathlok, Nuklo e i Grapplers quando questi attaccarono il centro. Quasar si avventur\u00f2 in un'altra dimensione insieme a La Cosa.\nIl protettore dell'universo.\nQuasar viaggia verso Urano, dove l'originale Marvel Boy ha ricevuto le Bande Quantiche. Le origini delle Bande gli furono svelate dall'entit\u00e0 cosmica Eon. Eon spiega che le Bande furono create per il suo agente, il protettore dell'universo (titolo precedentemente posseduto da Capitan Mar-Vell). Quasar accetta il ruolo di protettore dell'universo e la sua mente fu aperta sulle vere potenzialit\u00e0 delle Bande, incluso come usare le bande per teletrasportarsi attraverso una dimensione chiamata la Zona Quantica.\nTornato sulla Terra, Quasar aiuta i Vendicatori a combattere Super Nova, un membro impazzito della Nova Corps. Dopo lo scontro viene nominato membro dei Vendicatori.\nQuasar incontra Uatu l'Osservatore e lo Straniero e salva l'Osservatore dalla \"piaga dell'oblio\".\nDopo aver litigato con suo padre e Eon, Quasar rinuncia al suo ruolo di protettore. Durante questo periodo, Maelstrom, l'assassino cosmico, uccide sia Quasar che Eon. Quasar viene ricreato da Eternit\u00e0 come una entit\u00e0 di pura energia per poi affrontare Maelstrom e Oblivion. Salvato l'universo dalla minaccia di Oblivion, Maelstrom viene distrutto dalle Bande Quantiche e Quasar ritorna ad avere un corpo fisico. Quasar combatte contro Thanos al funerale di Eon, il quale rinasce con il nome di Epoch.\nQuando uno stargate usato dagli Shi'ar, durante Operazione Tempesta nella Galassia, minaccia di distruggere il Sole, Quasar riesce a impedire il disastro con l'aiuto di Carol Danvers.\nDurante la Guerra dell'Infinito, Quasar viaggia nella dimensione delle manifestazioni per raccogliere informazioni. Con l'aiuto del Contemplatore, scopre Eternit\u00e0 in uno stato catatonico. Successivamente Quasar cerc\u00f2 di usare il Nullificatore Universale contro Magus, ma Magus usa il Guanto dell'Infinito per rivoltare l'arma contro Quasar, disintegrandolo. Quasar riesce a resuscitare di nuovo grazie allo Star Brand, che aveva ottenuto in un viaggio nel Nuovo Universo prima della Guerra dell'Infinito.\nQuando la Presenza minaccia la sua famiglia, Quasar finge la sua morte e lascia la Terra per tenere la sua famiglia al sicuro.\nVendicatori/Annihilation.\nQuando la Terra viene minacciata da Ego il pianeta vivente, Quasar assorbe l'essenza di Ego e si esilia nello spazio per paura che Ego possa espandersi.\nQuasar aiuta i Vendicatori ad opera una stazione spaziale e assiste i Fantastici Quattro in una battaglia con Galactus.\nDurante Annihilation, Quasar aiuta Nova a combattere l'Onda Annihilation di Annihilus, ma viene ucciso da quest'ultimo.\nQuasar viene resuscitato in una forma di pura energia quantica dagli scienziati del Progetto Pegasus e aiuta Nova e Darkhawk a respingere un attacco degli Skrull.\nRealm of Kings e l'Ordine di Thanos.\nQuasar si offre volontario nell'esplorare lo squarcio nello spaziotempo causato durante War of Kings. Durante il viaggio, Quasar ottiene di nuovo una forma fisica e scopre un universo popolato da mostruose creature cosmiche e da versioni distorte dei supereroi che pianificano di invadere il suo universo.\nQuasar si unisce alla squadra di Nova per contrastare l'invasione.\nPer proteggere l'universo, Quasar si unisce ai Devastatori. I Devastatori salvano il pianeta Galador da una invasione di Spettri Neri e impediscono il ritorno di Magus con l'aiuto dei Vendicatori.\nPhyla-Vell.\nDopo che Genis-Vell ha distrutto e ricreato l'universo, il nuovo universo aveva qualche differenza da quello precedente. Una di queste differenze era l'esistenza di Phyla-Vell. Viene rivelato che Phyla \u00e8 la seconda figlia creata in provetta di Capitan Mar-Vell e di Elysius. Inizialmente la sua esistenza entrava in conflitto con delle storyline precedenti ma questo fu risolto in Captain Marvel (quinta serie) n. 16 (gennaio 2004).\nPhyla combatte suo fratello Genis, che era impazzito a causa della Conoscenza Cosmica, aiutandolo anche nel riacquistare la sua sanit\u00e0. Successivamente reclama il titolo di Capitan Marvel ma il fratello Genis si rifiuta di cederlo.\nAlla fine della quinta serie di Capitan Marvel, Phyla invita la sua amante Dragoluna a fare un viaggio su una nebula a spirale vicino Renault VII.\nAnnihilation.\nDurante il combattimento finale fra Nova e Annihilus, Phyla, figlia di Mar-Vell e nuovo Capitan Marvel, sottrae al sovrano della zona negativa le Bande quantiche rubate a Quasar. Con i suoi nuovi poteri, l'eroina prende il nome di Quasar e decide di proteggere l'universo come il suo predecessore.\nAnnihilation Conquest.\nDurante la saga in cui il collettivo cibernetico Phalanx minaccia quello che rimane dell'impero Kree isolandolo dal resto dell'universo, Phyla Vell viene incaricata da una enigmatica voce interiore di trovare il cosiddetto Redentore.\nPer il nuovo Quasar la ricerca, oltre ad essere lunga e piena di potenti nemici, fa sorgere nuovi ed inaspettati problemi con le Bande Quantiche e i suoi poteri. Durante un combattimento contro il Super-addattoide, infatti, Phyla perde la testa per la rabbia e comincia a vociferare come Annihilus sulla fine di ogni forma di vita. Alla fine del combattimento scopre che uno dei cristalli delle bande quantiche \u00e8 diventato nero e che i propri poteri hanno perso forza.\nIn seguito scopre che \u00e8 proprio l'isolamento dell'impero Kree a ledere ai propri poteri e che inoltre le bande sono state corrotte dall'uso di Annihilus.\nIntanto per\u00f2 seguendo una debole traccia energetica Quasar riesce finalmente a trovare il punto in cui si trova il Redentore. Non prima per\u00f2 di un altro combattimento contro il super-addattoide, che stavolta riesce a copiare le Bande quantiche e gli ruba met\u00e0 dei poteri.\nIndebolita dallo scontro ma aiutata dall'amica e amante Dragoluna, trasformatasi in un drago, riescono finalmente ad arrivare nel pianeta Morag IV dove trovano il palazzo del redentore ma devono fronteggiare, nuovamente, la minaccia del Super-addattoide e del suo esercito. Per salvare la popolazione locale Quasar usa tutto il potere quantico rimastole, ma si lancia comunque ad affrontare il suo nemico. Dopo una difficile battaglia riesce a mandare in tilt l'androide e a riprendere parte dell'energia che le era stata rubata che per\u00f2 la getta di nuovo nella rabbia e nella pazzia. In suo aiuto arriva lo spirito di Wendell Vaughn, il defunto Quasar che sconfigge la corruzione di Annihilus liberando le bande quantiche dalla sua presenza.\nFinalmente libera, Phyla scopre che la voce che l'aveva spinta nella ricerca altri non \u00e8 che la Suprema Intelligenza Kree. Insieme, la grande mente e Quasar, liberano dal bozzolo protettivo il Redentore ovvero Adam Warlock, lo stregone.\nGuardiani della Galassia.\nDopo gli eventi di Annihilation Conquest, Phyla si unisce ai Guardiani della Galassia. Mentre aiutava Drax a cercare una ragazzina di nome Cammi, consultano uno psichico per ricevere aiuto nel trovare Cammi solo per scoprire che Dragoluna stava cercando di contattarli dall'aldil\u00e0.\nChiedono aiuto a Mentore di Titano e quest'ultimo sembra ucciderli.\nMentore manda Drax e Phyla nell'Oblivion dove si imbattono in Maelstrom e nel Drago della Luna. Dopo che Maelstrom ruba le Bande Quantiche di Phyla, d\u00e0 in pasto quest'ultima al Drago.\nAll'interno del Drago, Phyla fa una sorta di patto per salvare Dragoluna. Successivamente, Phyla squarcia il ventre del Drago ed esce, insieme a Dragoluna, con un nuovo costume nero adornato con dei teschi e tutti insieme ritornano nel mondo dei vivi.\nPhyla si rifiuta di spiegare a Drax in cosa consisteva il patto e Maelstrom rivela che lei ha accettato di diventare un avatar della malvagia entit\u00e0 Oblivion.\nOra con il nome Martyr, Phyla \u00e8 diventata pi\u00f9 aggressiva e cinica. Mentre Star-Lord cercava di trovare un accordo con gli Inumani per fermare la guerra tra i Kree e gli Shi'ar, Phyla prende in ostaggio la principessa Crystal. Questo ha portato a una battaglia tra gli Inumani e i Guardiani della Galassia. Alla fine, gli Inumani decisero di finire la guerra facendo esplodere una bomba che ha danneggiato lo spazio stesso, creando una faglia che porta in un altro universo.\nQuando Adam Warlock cerc\u00f2 di chiudere la faglia usando l'energia ricavata dalla vecchia linea temporale dove lui sarebbe diventato Magus, Phyla rivela che il suo scopo come avatar di Oblivion era quello di uccidere l'avatar della vita. Sapendo che sarebbe diventato il malvagio Magus, Phyla lo infilza con la sua spada ma questo non impedisce la trasformazione di Warlock. Magus prende la spada di Phyla e la ferisce gravemente con essa e Phyla viene fatta prigioniera insieme a Mantis, Gamora, Cosmo e il Maggiore Victory.\nPhyla riesce a liberare se stessa e gli altri Guardiani, ma dopo una feroce battaglia viene ingannata da Maelstrom e risveglia Thanos, che era dentro un bozzolo rigenerativo.\nQuando i Guardiani si riuniscono, Phyla viene confermata come la prima vittima della furia di Thanos, con i suoi resti visti da Mantis ma mai mostrati al lettore.\nSuccessivamente, i Guardiani piansero la sua morte a Ovunque.\nPoteri e abilit\u00e0.\nQuasar possiede le Bande Quantiche, manufatti alieni in grado di manipolare lo spettro elettromagnetico collegandosi alla dimensione nota come Zona Quantica. Quasar pu\u00f2 creare oggetti di forza quantica modellati dalla sua immaginazione e viaggiare pi\u00f9 veloce della luce passando per la Zona Quantica. Le bande lo proteggono dal controllo mentale e lo tengono in contatto con Epoch. Le Bande non possono controllare la Forza Oscura, l'antimateria, l'energia cinetica e sono vulnerabili alla magia. Le Bande non possono essere tolte dai polsi di Quasar prima della sua morte.\nAltre versioni.\nHouse of M Quasar.\nWendell Vaughn \u00e8 brevemente apparso come scienziato in una vignetta durante l'evento. Non vi era nessuna indicazione che egli possedesse le bande quantiche in questo universo.\nUltimate Quasar.\nAnche se Quasar non \u00e8 apparso come supereroe nell'Universo Ultimate, Wendell Vaughn \u00e8 un agente S.H.I.E.L.D. a capo del progetto, top secret, Pegasus. Egli appare per la prima volta in Ultimate powers numero 1, quando la squadra serpente attacca il progetto pegasus.\nTraduzione del nome in italiano.\nIn italiano il personaggio \u00e8 presentato con il nome originale in inglese. Da notare che negli anni settanta l'Editoriale Corno nelle prime edizioni de \"I Fantastici Quattro\" scelse di ribattezzare il personaggio \"Crociato\".\nAltri media.\nQuasar compare come personaggio giocabile in \"LEGO Marvel's Avengers\"."}
{"id": "3338530", "revid": "132266", "url": "https://it.wikipedia.org/wiki?curid=3338530", "title": "Capo di Stato Maggiore Congiunto", "text": ""}
{"id": "3338534", "revid": "228587", "url": "https://it.wikipedia.org/wiki?curid=3338534", "title": "Xiston", "text": "Xyston (\u03be\u03c5\u03c3\u03c4\u03cc\u03bd, \"lancia o giavellotto\" in Greco antico) era una lancia da cavalleria in uso nell'Antica Grecia. Arma molto lunga, 3,5-4,25 m (11-13,9 piedi), era realizzata in legno di corniolo con una punta in metallo.\nLo \"xiston\" viene sempre citato come arma degli \"Hetairoi\" (\u1f11\u03c4\u03b1\u1fd6\u03c1\u03bf\u03b9), la cavalleria d'\u00e9lite del Regno di Macedonia usata come arma risolutiva dai sovrani Filippo II di Macedonia ed Alessandro Magno nelle loro battaglie pi\u00f9 importanti. Alla morte di Alessandro, gli \"hetairoi\" iniziarono ad essere chiamati, per l'appunto, \"xystophoroi\" (\u03be\u03c5\u03c3\u03c4\u03bf\u03c6\u03cc\u03c1\u03bf\u03b9, \"portatori della lancia\").\nSecoli dopo le fortune dell'esercito macedone, lo scrittore greco Giuseppe Flavio, nella sua opera \"Bellum Judaicum\", usa il termine \"xiston\" per indicare il giavellotto dell'esercito romano, il \"pilum\".\nUso.\nGli studiosi non sono ancora in grado di comprendere appieno le modalit\u00e0 di utilizzo dello \"xiston\". Non sappiano con certezza se, durante la carica, l'arma era portata sottobraccio o soprabraccio, n\u00e9 siamo in grado di comprendere appieno la sua efficacia come arma d'urto. Rispetto ad altre pi\u00f9 famose lance da cavalleria pesante, come il \"contus\" dei Sarmati o la lancia da giostra dei cavalieri medievali, lo \"xiston\" degli \"hetairoi\" era un'arma leggera, tanto leggera da vibrare durante il galoppo."}
{"id": "3338536", "revid": "767487", "url": "https://it.wikipedia.org/wiki?curid=3338536", "title": "Chris Cahill", "text": "Vita privata.\nSuo fratello Tim Cahill ha giocato in vari club europei, nordamericani e asiatici oltre che nella nazionale di calcio dell'Australia; i suoi cugini Ben Roberts, Joe Stanley, Jeremy Stanley sono giocatori di rugby con apparizioni nella nazionale degli All Blacks.\nCarriera.\nClub.\nHa giocato la maggior parte della sua carriera nel .\nNazionale.\nConta 3 presenze e 2 reti con la Nazionale samoana."}
{"id": "3338540", "revid": "375960", "url": "https://it.wikipedia.org/wiki?curid=3338540", "title": "Bellum Judaicum", "text": ""}
{"id": "3338544", "revid": "287204", "url": "https://it.wikipedia.org/wiki?curid=3338544", "title": "Korpilombolo", "text": "Korpilombolo \u00e8 una localit\u00e0 situata nel comune di Pajala (contea di Norrbotten, Svezia), con 548 abitanti nel 2005."}
{"id": "3338548", "revid": "767487", "url": "https://it.wikipedia.org/wiki?curid=3338548", "title": "Un uomo un eroe", "text": "Un uomo un eroe (\"One Man's Hero\") \u00e8 un film del 1999 con Tom Berenger diretto da Lance Hool.\nTrama.\nIl film racconta la storia di Jon Riley e del Saint Patrick's Battalion, un gruppo di immigrati irlandesi cattolici che disertarono l'esercito degli Stati Uniti protestante per passare con la parte cattolica del Messico durante la Guerra messicano-statunitense del 1846-1848.\nLa storia si concentra su Riley e un gruppo di uomini nel suo battaglione statunitense che vengono fustigati per il loro ammutinamento, per aver passato il lato messicano del confine e partecipato alla messa. Cos\u00ec scappano verso il Messico per trovare una barca di ritorno in Irlanda, ma scoprono che \u00e8 scoppiata la guerra tra gli Stati Uniti e il Messico e se venissero catturati verrebbero impiccati.\nRiconoscimenti.\nNominato nel 2000 al ALMA Award e nel 1999 al Sundance Film Festival."}
{"id": "3338555", "revid": "1961143", "url": "https://it.wikipedia.org/wiki?curid=3338555", "title": "Giovanni Marro", "text": "Biografia.\nLaureatosi in medicina e chirurgia presso l'Universit\u00e0 degli Studi di Torino, si specializz\u00f2 in psichiatria integrandola con ricerche di antropologia fisica. \nNel 1923 gli venne affidato l'incarico di insegnamento dell'antropologia generale, che nel 1940 divenne la cattedra di antropologia. Inizi\u00f2 a lavorare nell'ospedale psichiatrico di Collegno, per poi divenire il direttore del Laboratorio di anatomia annesso all'ex manicomio nel 1938. \nAttivit\u00e0 scientifica.\nOltre ad occuparsi della salute dei pazienti ricoverati nella struttura ospedaliera di Collegno, si dedic\u00f2 anche al loro coinvolgimento in attivit\u00e0 creative producendo diversi manufatti, che furono poi collezionati e studiati dallo stesso Marro. Tale produzione, detta \"arte paranoica\" o \"arte dei pazzi\", successivamente denominata \"art brut\", costitu\u00ec una delle collezioni del Museo di Antropologia ed Etnografia dell'Universit\u00e0 di Torino, che fond\u00f2 nel 1926 con sede dapprima presso Palazzo Carignano e poi presso il Palazzo dell'Ospedale San Giovanni Vecchio.\nSi impegn\u00f2 ad arricchire le collezioni del Museo di Antropologia ed Etnografia di Torino con centinaia di scheletri di antichi egizi provenienti dagli scavi delle missioni archeologiche cui lui stesso partecip\u00f2: nel 1911 su invito del professore Ernesto Schiaparelli e dal 1930 al 1935 in propria autonomia.\nAllo stesso tempo lavor\u00f2 all'ordinamento dell'archivio inedito di Bernardino Drovetti: tali documenti furono poi donati all'Accademia delle Scienze di Torino e fanno parte del fondo Drovetti.\nNel 1929 scopr\u00ec in Val Camonica un grande complesso di incisioni rupestri su cui pubblic\u00f2 vari lavori di paletnologia e fece produrre diverse campagne fotografiche, di disegno e copie in gesso da conservare presso il Museo di Antropologia ed Etnografia di Torino.\nFu iniziato in Massoneria nella Loggia \"Fides\" di Rivoli (Torino) e divenne Maestro massone il 29 giugno 1908.\nControversie.\nNegli anni del regime fascista pubblic\u00f2 numerosi contributi a sostegno del concetto di \"razza\" e sostenne le Leggi razziali fasciste.\nNel 1939 fu chiamato a curare l'esposizione de \"La Sala della Razza\" presso la Promotrice delle Belle Arti, al Parco del Valentino di Torino, in occasione della rassegna \"Torino e l'autarchia\".\nIn seguito alla caduta del regime fascista, fu allontanato dall'Universit\u00e0 di Torino per essere infine reintegrato come docente tre anni prima della sua morte."}
{"id": "3338557", "revid": "767487", "url": "https://it.wikipedia.org/wiki?curid=3338557", "title": "Sergej Sergeevi\u010d Davydov", "text": ""}
{"id": "3338561", "revid": "54666", "url": "https://it.wikipedia.org/wiki?curid=3338561", "title": "3\u00ba Reggimento artiglieria terrestre", "text": ""}
{"id": "3338562", "revid": "80339", "url": "https://it.wikipedia.org/wiki?curid=3338562", "title": "Circondario autonomo di \u010cukotka", "text": ""}
{"id": "3338566", "revid": "1437331", "url": "https://it.wikipedia.org/wiki?curid=3338566", "title": "Wasser", "text": ""}
{"id": "3338572", "revid": "132266", "url": "https://it.wikipedia.org/wiki?curid=3338572", "title": "Stato Maggiore generale tedesco", "text": ""}
{"id": "3338575", "revid": "1234826", "url": "https://it.wikipedia.org/wiki?curid=3338575", "title": "Fortino (Catania)", "text": "Il Fortino (\"Futtinu\" in dialetto catanese) \u00e8 un quartiere della zona sudoccidentale della citt\u00e0 di Catania, facente parte della I Circoscrizione (gi\u00e0 I Municipalit\u00e0, quella del Centro Storico), comprendente anche i quartieri Angeli Custodi, Antico Corso, Civita, Giudecca, San Berillo e San Cristoforo.\nOrigini del Toponimo.\nIl nome ricorda un fortino costruito dall'allora vicer\u00e9 di Sicilia, Claude Lamoral I di Ligne, zona detta propriamente \"Fortino Vecchio\", ma ormai assimilata al quartiere: di questa enorme fortificazione che sorgeva a sud della piazza Palestro, rimane una porta in via Sacchero.\nIl nome venne poi attribuito alla \"Porta Ferdinandea\", detta in seguito \"Porta Garibaldi\" e colloquialmente chiamata \"Potta do Futtino\".\nGeografia.\nIl quartiere comprende gli ultimi tratti delle due vie, direttive per il traffico della citt\u00e0, Vittorio Emanuele II e Giuseppe Garibaldi; confina a nord-ovest con il quartiere Cur\u00eca, a nord con Chiusa del Tindaro, a nord-est con il quartiere Vigna del Sardo, ad est con il quartiere San Cosimo alle Chianche, a sud-est con i quartieri San Cristoforo e Fortino Vecchio, a sud con Passarello, a sud-ovest con Monte Pidocchio e ad ovest con una zona senza nome storico a sud della quale c'\u00e8 lo Zammataro (considerati dai Catanesi comunemente come facenti parte del Fortino essendo zone attigue attribuibili ad esso).\nIn particolare via Giuseppe Garibaldi finisce in piazza Crocifisso Maiorana, la quale \u00e8 separata pi\u00f9 ad ovest dalla Porta Garibaldi da piazza Palestro (la pi\u00f9 grande del quartiere), da cui parte via Palermo, che, attraversando vari quartieri oltre il Fortino, prosegue idealmente fino Palermo in quanto dopo aver varcato il confine comunale diventa la Strada statale 121 (detta \"la Catanese\"). \nAltra via importante \u00e8 corso Indipendenza che collega piazza del Risorgimento, snodo dei quartieri Zammataro (a sud), Cur\u00eca (a ovest e nord) e San Leone (ad est), a piazza Eroi d'Ungheria a Nesima separando col suo tragitto San Leone da Cur\u00eca. Nonostante la vicinanza i quartieri di Cur\u00eca, Zammataro, Nesima e San Leone sono della V Circoscrizione, formata nel 2013 dalle ex VII e VIII Municipalit\u00e0, a differenza del Fortino e di Monte Pidocchio che fanno invece parte della I Circoscrizione, gi\u00e0 I Municipalit\u00e0.\nMonumenti e luoghi di interesse.\nLa chiesa principale, del Sacro Cuore di Ges\u00f9 al Fortino, si affaccia ad ovest di piazza Palestro. L'altra chiesa del quartiere \u00e8 quella del Crocifisso Maiorana pi\u00f9 ad est, nella piazza omonima pi\u00f9 piccola, da cui si affaccia sul lato nord.\nIl monumento civile principale \u00e8 la Porta Ferdinandea\" (da Ferdinando I delle Due Sicilie, in onore del cui matrimonio venne eretta nel 1768), divenuta dopo il 1860 Porta Garibaldi\" (al termine della via che vi termina); \u00e8 detta comunemente \"Porta del Fortino\"; il monumento separa piazza Crocifisso Maiorana ad est dalla pi\u00f9 grande Piazza Palestro."}
{"id": "3338576", "revid": "190061", "url": "https://it.wikipedia.org/wiki?curid=3338576", "title": "Episodi di The Office (settima stagione)", "text": "La settima stagione della serie televisiva The Office \u00e8 andata in onda sul canale statunitense NBC dal 23 settembre 2010 al 19 maggio 2011.\nIn Italia la stagione \u00e8 stata pubblicata da Prime Video nel 2018.\n\"Nepotism\".\nTrama.\nCon la conclusione dell'estate, anche il documentario riprende, ed in ufficio diversi sono i cambiamenti: Erin, chiusa la storia con Andy, ha cominciato a frequentare con un certo impegno Gabe, mentre Dwight \u00e8 diventato il proprietario dello Scranton Business Park. A ci\u00f2 si aggiunge l'assunzione di Luke (Evan Peters) come assistente d'ufficio: il ragazzo, tuttavia, si dimostra continuamente assai negligente, e ben presto si scopre che egli \u00e8 il nipote di Michael, che lo ha assunto con il solo scopo di riavvicinarsi alla propria sorella, ovvero la madre di Luke. Questo atto di nepotismo mette in allerta la Bennet, che invita Michael a risolvere la questione: dopo averlo cacciato da un incontro per il suo comportamento, il manager comincia cos\u00ec a rimproverarlo sculacciandolo, e causandone la fuga dall'ufficio. Gabe deve cos\u00ec punire Michael con sei ore di \"counseling\", da tenersi con Toby.\nIntanto, Pam si sente in colpa per aver mandato in fumo uno scherzo di Jim a Dwight. Per farsi perdonare dal marito, la donna organizza con Kevin una manomissione dell'impianto dell'ascensore, che finisce tuttavia per incepparsi mentre Pam e Dwight sono al suo interno.\n\"Counseling\".\nTrama.\nMichael deve iniziare le sue sei ore di \"counseling\" con Toby, che si dimostra tutt'altro che arrendevole di fronte alla pessima attitudine del manager. Dopo alcuni tentativi, Toby riesce a coinvolgere Michael in un gioco a carte, durante il quale il manager confessa, tramite il racconto di un episodio della sua infanzia, la sua mania di approvazione: accortosi del raggiro di Toby, Michael lo insulta, esasperandolo al punto da farsi dare il modulo da compilare alla conclusione del \"counseling\". Inavvertitamente, Michael indica nel modulo di avere tendenze depressive e suicide, e Gabe, letto il modulo, chiede a Toby di ricominciare il \"counseling\". Michael, confrontandosi con Toby, comincia cos\u00ec a prendersela con Gabe, e le telecamere riprendono con sorpresa i due intenti a ridere e scherzare.\nIntanto, Pam si rende sempre pi\u00f9 conto di non essere portata per il ruolo di \"salesman\", e comincia a fingersi amministratrice d'ufficio, convincendo della cosa i suoi dipendenti prima e Gabe poi. La donna richiede cos\u00ec gli stipendi arretrati, e Gabe comincia ad accorgersi di un possibile inganno da parte della donna, che tuttavia riesce a convincere anche quest'ultimo ed a diventare di fatto amministratrice d'ufficio.\nDwight, invece, comincia a sabotare i contratti degli altri \"salesman\" con gli imprenditori dello Steamtown Mall di Scranton, dopo che un negozio si \u00e8 rifiutato di servirlo. Jim e Andy decidono cos\u00ec di camuffare Dwight di modo da consentire all'uomo di vendicarsi, per poi scoprire che il negozio non lo aveva servito a causa del suo aspetto terrorizzante.\n\"Andy's Play\".\nTrama.\nAndy decide di invitare l'intero ufficio alla messa in scena di , al quale spettacolo egli stesso prender\u00e0 parte. I colleghi sono riluttanti a presenziare, ma infine danno la loro disponibilit\u00e0. La serata tuttavia non si svolge serenamente: Michael, che era stato cestinato alle audizioni per il ruolo da protagonista, scopre che l'attore selezionato non ha alcuna esperienza, e cerca di sabotare il suo spettacolo, facendo rumore e lanciando cori di dissenso al termine della rappresentazione; Andy, invece, scopre con dispiacere che Erin non si \u00e8 presentata, in quanto impegnatasi nel badare a Cecelia: le due fanno infine la loro comparsa, ed Erin trascorre del tempo con Andy; Dwight, invece, \u00e8 riluttante a trascorrere la serata con Angela, che finisce per sedurlo.\nA fine spettacolo, Dwight tenta l'approccio con Angela, che tuttavia lo rifiuta, dando l'impressione di volerlo conquistare sentimentalmente oltre che fisicamente. Jim e Pam possono riabbracciare Cecelia, mentre un Andy sconsolato poich\u00e9 conscio della relazione tra Erin e Gabe viene rimesso di buonumore dai suoi colleghi, che si congratulano per la sua ottima performance\n\"Sex Ed\".\nTrama.\nDopo aver scoperto di aver contratto l'herpes, Michael comincia a contattare tutte le sue passate compagne, per informarle della cosa e scoprire da chi possa aver contratto la malattia. Dopo una breve telefonata a Donna, l'uomo entra in contatto con Holly, ma nella loro vaga conversazione il tema non viene toccato. Quindi ricompare Jan, la quale, a colloquio con Michael, esplicita i difetti comportamentali che l'uomo ha dimostrato durante la loro relazione, ed egli la lascia in malo modo; la stessa cosa si verifica con Carol, che critica il carattere emotivamente precipitoso del manager, ed Helene. Infine, Michael contatta nuovamente Holly: alla segreteria telefonica egli riferisce di non sopportare la triste fine della loro relazione, confessando di averla ancora nei propri pensieri e di essere insoddisfatto di come i due non affrontino mai la cosa apertamente.\nIn ufficio i dipendenti non parlano altro che di malattie sessualmente trasmissibili, e Andy ne approfitta per tentare di scoprire se Erin sia gi\u00e0 stata a letto con Gabe. La situazione degenera, ed Andy finisce a colloquio privato con Gabe, che ammette di sapere tutto quanto. Gabe avverte infine Andy di lasciarsi alle spalle Erin.\n\"The Sting\".\nTrama.\nSul punto di concludere un affare con un nuovo cliente, Jim e Dwight si imbattono in Danny Cordray (Timothy Olyphant), \"salesman\" per la piccola Osprey, da sempre noto come uno dei migliori nel suo campo. Nonostante l'intervento di Michael, Danny riesce a soffiare il cliente a Jim e Dwight, cos\u00ec i tre decidono di organizzare un piano per scoprire le tattiche del loro rivale: essi pianificano un incontro tra Danny e Meredith, che si presenta come CEO della fittizia Solartech, ma le cose cominciano a precipitare quando Meredith comincia a flirtare con Danny. Michael \u00e8 cos\u00ec costretto a svelare l'inganno, mandando su tutte le furie Danny, al quale il manager fa infine una proposta di assunzione come \"traveling salesman\", che Danny decide a sorpresa di accettare. All'annuncio in ufficio, gli addetti alle vendite colgono la notizia con disappunto: essi temono infatti che Danny finisca per sottrarre loro molti clienti a causa del suo carisma, e Jim prova gelosia in quanto Danny e Pam, quattro anni prima, sono usciti assieme. Ciononostante, l'ufficio accetta l'arrivo di Danny: Michael, tuttavia, si ricorda che l'incarico assegnato a Danny \u00e8 ancora occupato da Todd Packer.\nIntanto, Andy convince Darryl a formare, assieme con Kevin, un trio musicale: Darryl, tuttavia, esprime il proprio scetticismo di fronte alle idee artistiche di Andy. Quest'ultimo, non dandogli retta, finisce per ricevere deludenti responsi dai propri colleghi riguardo alla propria musica, ma ritrova il buonumore nel notare come il talento di Darryl riesca a dare una marcia in pi\u00f9 al gruppo.\n\"Costume Contest\".\nTrama.\nL'ufficio sta festeggiando Halloween, e per l'occasione Gabe ha indetto una gara al pi\u00f9 bel travestimento, mettendo in palio a nome della Sabre un buono acquisto per dei libri. I vari dipendenti sono colti dall'euforia, eccetto Jim, da sempre riluttante all'idea di indossare costumi, e Oscar, che cerca di far comprendere ai colleghi quale sia il reale valore del premio. Intanto, Gabe annuncia che la compagnia ha dato il via libera ad una nuova politica: consentire a chi consegna i prodotti di suggerire l'acquisto di ulteriori prodotti. Michael realizza che tale idea apparteneva a Darryl (ed era stata pure cestinata dallo stesso manager), ma quest'ultimo dichiara di aver ceduto i diritti di tale pensata a Gabe, e quindi alla compagnia. Michael \u00e8 tuttavia arrabbiato per l'atteggiamento di Darryl, e dopo un prolungato litigio, il dipendente dichiara che Gabe, a differenza di Michael, ha ascoltato le parole di Darryl, dandogli credito morale.\nIntanto, in ufficio si sparge a macchia d'olio la voce sul trascorso passato tra Pam e Danny, ma Pam e Jim diventano sempre pi\u00f9 curiosi di sapere per quale motivo Danny non si sia fatto pi\u00f9 sentire a suo tempo con la donna. Inizialmente, l'uomo mente, dicendo che Pam parlava solo di Jim all'epoca, ma infine confessa di aver trovato Pam goffa.\n\"Christening\".\nTrama.\n\u00c8 il giorno del battesimo di Cecelia, ed alla cerimonia prendono parte anche i colleghi di Jim e Pam, compreso Michael. La coppia deve tuttavia far fronte con le stramberie di questi ultimi: Michael si offende per non essere stato scelto come padrino della neonata; Angela mostra un malsano e sospettoso interesse per la piccola; Toby non riesce ad entrare in chiesa, sostenendo di essere intimorito dalla figura di Dio. Quindi, durante la cerimonia Jim \u00e8 costretto a vestire Cecelia con una tuta, non avendo un ricambio per lei; in seguito, durante il pranzo con gli invitati, la nonna Sylvia (Peggy Stewart) perde di vista la piccola, mandando in panico il giovane padre.\nIntanto, Michael sprofonda nel malumore notando i modi sgarbati e poco cordiali dei proprio impiegati, confrontandoli con i simpatici amici di Pam. Esasperato, l'uomo decide di unirsi ad un gruppo di volontari della chiesa, in partenza per il Messico: a lui si aggiunge Andy, in un disperato tentativo di far colpo su Erin. In autobus, tuttavia, i due realizzano ben presto di aver compiuto un gesto inconsulto, e costringono l'autista a fermarsi per scendere e farsi riportare a Scranton da Erin.\n\"Viewing Party\".\nTrama.\nErin e Gabe invitano l'intero ufficio nell'appartamento di quest'ultimo, per guardare insieme una nuova puntata di \"Glee\". Michael arriva nel totale malumore, avendo egli scoperto che diversi suoi impiegati considerano Gabe il loro vero capo: il manager tenta cos\u00ec di sabotare la festa, addirittura confinandosi nella stanza da letto di Gabe. Qui, a consolarlo arriva prima Pam, impegnata per\u00f2 con una Cecelia dal ritmo sonno-veglia scombinato, quindi Dwight, che a sorpresa si dimostra abilissimo nel fare da balia alla piccola: questo accade sotto gli occhi di Angela, che gli chiede di avere un rapporto, che Dwight inizialmente accetta, per poi rifiutare su convinzione di Pam.\nLa serata comincia a degenerare: in salotto, Jim scombina la visione di \"Glee\", mentre Andy assume in dosi massicce una strana sostanza trovata in casa, che, a detta di Ryan, ha un potente effetto sulla virilit\u00e0 degli uomini, il tutto per sedurre Erin. Andy, tuttavia, accusa il colpo, e dopo una passeggera euforia l'uomo comincia ad avere dei conati di vomito, fino a stare male. Michael, invece, colto dalla frustrazione stacca la corrente elettrica: scoperto da Erin, le telecamere mostrano come la segretaria abbia sviluppato una concezione a tratti paterna del proprio superiore, che decide di assecondarla comportandosi come se fosse il suo padre. In conclusione della serata, Michael minaccer\u00e0 di morte Gabe, qualora quest'ultimo spezzi il cuore di Erin, in perfetto stile paterno.\n\"WUPHF.com\".\nTrama.\nRyan, che ha da poco avviato il proprio business (un social network denominato Wuphf), nel quale hanno investito anche Michael, Pam, Darryl, Andy e Stanley, riceve un'offerta di acquisto da parte della Washington University, che per\u00f2 il ragazzo intende ignorare, convinto della possibilit\u00e0 di alzare il valore del proprio brand. Rifiutare l'offerta potrebbe per\u00f2 essere un grande errore, in quanto l'acquirente \u00e8 esclusivamente interessato al dominio web del business, che invece non ha il minimo successo: per convincere Michael a non dare corda a Ryan, Pam gli spiega che il dipendente non lo ha mai considerato un suo mentore, e che sta invece sfruttando la considerazione benevola che Michael ha di lui per fare i propri interessi. Cos\u00ec, Michael, disilluso, d\u00e0 un ultimatum a Ryan, che decide infine di vendere il proprio marchio.\nNel frattempo, Dwight, in quanto proprietario dello Scranton Business Park, allestisce un festival per bambini, ricreando una tipica celebrazione che suo zio soleva organizzare, ma che Dwight non era mai riuscito a vincere: la manifestazione si conclude con la vittoria arbitraria di Dwight, mentre Angela fa la conoscenza del deputato Robert Lipton (Jack Coleman). Jim, intanto, \u00e8 frustrato per il cambio di politica aziendale della Sabre, che ha fissato un tetto massimo di commissioni annuali per gli addetti alle vendite: l'uomo decide cos\u00ec di atteggiarsi in modo negligente, per indispettire Gabe.\n\"China\".\nTrama.\nMichael arriva in ufficio adirato, in quanto ha appena scoperto che la Cina rappresenta per gli Stati Uniti una minaccia economica: l'uomo comincia cos\u00ec un sermone politico, interrotto per\u00f2 da Oscar, che tenta di correggerlo come di sua abitudine. Scoperto tuttavia che Michael aveva ragione, l'ufficio comincia a deridere Oscar, al punto che il contabile decide di allestire con Michael un confronto politico diretto, sotto gli occhi dei colleghi: Michael, pur messo alle strette dalla superiore coscienza politica di Oscar, vira la conversazione sul patriottismo americano, ottenendo il plauso dei dipendenti, a scapito di Oscar e Jim, che rimangono invece attoniti.\nNel frattempo, Pam, nelle veci di amministratrice d'ufficio, protesta contro Dwight per la sua cattiva e malsana gestione del luogo di lavoro: il collega, tuttavia, non le d\u00e0 peso, pertanto la donna arriva a minacciare il trasferimento dello staff in un altro edificio, fingendo di averne trovato uno pi\u00f9 adatto. La messinscena viene per\u00f2 facilmente smontata da Dwight, e Pam, sfogandosi con Jim, confessa di sentire di star fallendo anche questo percorso, dopo i pessimi risultati come aspirante artista e venditrice. Motivata dal marito, la donna ottiene dall'assistente di Dwight, Nate (Mark Proksch) il manuale di regolamento dello Scranton Business Park: qui la donna trova un cavillo legale che le consente di rimettere in riga Dwight. Alle telecamere, tuttavia, quest'ultimo riveler\u00e0 di aver consegnato lui il manuale a Nate perch\u00e9 lo consegnasse a Pam, dopo aver udito il suo sfogo con Jim.\n\"Classy Christmas\".\nTrama.\nIn periodo natalizio, l'ufficio si prepara ad accogliere nuovamente Holly, dato che Toby dovr\u00e0 seguire il processo dell'omicida strangolatore di Scranton, in concomitanza con la celebrazione dell'annuale festa natalizia. Michael, entusiasta del ritorno di una Holly che dimostra ancora affetto per l'ex compagno, deve ben presto fare i conti con la realt\u00e0: Holly ed A.J. convivono, e la donna pare aver dimenticato il manager definitivamente. Colto dalla frustrazione, Michael versa del caff\u00e8 bollente sul pupazzo dello sceriffo Woody regalato ad Holly dal suo compagno. Intanto, Dwight e Jim iniziano una sfida a palle di neve che culmina con un vetro infranto, mentre Darryl riesce a convincere la propria figlia Jada a trascorrere la giornata con lui, nonostante la sua riluttanza.\nNel redarguire Jim e Dwight, Michael finge di avere una relazione per far ingelosire Holly, che scopre poi quanto accaduto al pupazzo: Michael confessa, ammettendo per\u00f2 di non averla dimenticata e di sentirsi frustrato per il suo comportamento. Abbattuto, il manager viene poi raggiunto da Pam, che lo consola, rivelandogli che la donna ha dato un ultimatum ad A.J.: qualora l'uomo non faccia la propria proposta di matrimonio entro la fine dell'anno, la loro relazione finir\u00e0. Intanto, Andy e Pam cercano di intrattenere Jada, inscenando la fiaba del Grinch: la bambina comincer\u00e0 poi a distribuire i regali all'ufficio, e Michael si traveste da Babbo Natale, sotto lo sguardo colpito di Holly, che ha nel frattempo inventato una scusa per quanto accaduto al pupazzo di fronte ad A.J. Jim non viene pi\u00f9 bersagliato da Dwight, che mette in atto una vera e propria strategia del terrore. Dal tetto dello Scranton Business Park, mentre osserva Jim e Pam colpire dei pupazzi di neve allestiti per terrorizzare Jim stesso, Dwight augura cos\u00ec buone feste alle telecamere.\n\"Ultimatum\".\nTrama.\nDi ritorno dalle vacanze di fine anno, Michael ed i dipendenti attendono con trepidazione Holly, per sapere se A.J. abbia fatto o meno la proposta di matrimonio. Holly arriva in ufficio senza anello, cos\u00ec Michael esulta a pi\u00f9 non posso, per poi scoprire da Holly stessa che, nonostante la mancata proposta, la donna ha accettato la cosa ed ha mantenuto intatta la relazione con il proprio compagno. Intanto Pam, su consiglio dell'amministratrice della Vance Refrigeration, organizza un programma per far s\u00ec che ogni impiegato realizzi il suo proposito per l'anno nuovo: i risultati sono tuttavia scadenti, e Michael, innervosito a causa di Holly, fa una scenata. Ci\u00f2 rievoca brutte sensazioni in Holly, che decide infine di contattare A.J., comunicandogli di voler prendere una pausa almeno fino al ritorno a Nashua.\nIntanto, Dwight esce con Andy e Darryl per fare nuove conoscenze amorose, mentre gli altri due impiegati intendono rispettivamente imparare ad andare sullo skateboard e provare a leggere di pi\u00f9. I tre tentano di realizzare tali propositi, e finiscono per trascorrere la giornata nel giubilo. A fine puntata, per\u00f2, sar\u00e0 solo Creed ad aver realizzato il proprio proposito\n\"The Seminar\".\nTrama.\nAndy organizza un seminario sul business nella sala riunioni dell'ufficio, richiedendo la partecipazione dei proprio colleghi addetti alle vendite. Jim diserta non appena vede una sua vecchia conoscenza, mentre Dwight, Stanley e Phyllis sfiduciano ben presto Andy, che si ritrova costretto a fare affidamento su Ryan, Kevin, Kelly e Creed. Mentre tale incontro va nel peggiore dei modi, Jim confessa di aver abbandonato l'ufficio dopo aver rivisto un suo ex amico d'infanzia, con il quale ruppe i rapporti su consiglio della madre, additandolo all'epoca come \"troppo stupido per frequentarlo\", e scoprendo poi che tale ragazzo conversa tutt'oggi astio per Jim. Intanto, Michael cerca di risollevare il progetto di Andy, che riesce cos\u00ec a far profitto dalla seduta; il manager, poi, tenter\u00e0 di approcciarsi ad Holly, che per\u00f2 lo lascia sentendosi a disagio.\nNel mentre, Pam e Oscar scoprono che Erin \u00e8 impegnata in una sfida di vocabolario con Gabe per scegliere il film da vedere per la sera stessa. Data la scarsa abilit\u00e0 di Erin, che si \u00e8 gi\u00e0 sorbita tre film dell'orrore consecutivi, Pam e Oscar decidono di aiutarla, ma la segretaria fallisce nella scelta della parola finale. La sfida viene cos\u00ec vinta da Gabe, che le propone la visione del film \"Hardware\" sostenendo si tratti di un buon compromesso tra le rispettive scelte: per consolare Erin, seccata da Gabe, Andy le regala il DVD di \"Shrek 2\".\n\"The Search\".\nTrama.\nMichael continua a tormentare Holly chiedendole di tornare assieme a lui, non riuscendo tuttavia a convincere la donna. Deve cos\u00ec lasciare l'ufficio di malumore, per condurre un affare con Jim. Mentre il manager \u00e8 in un bagno di una stazione di servizio, Jim viene contattato dalla suocera, che ha chiuso Cecelia dentro l'auto, ed \u00e8 cos\u00ec costretto ad abbandonare Michael ad insaputa di quest'ultimo. Il manager, tuttavia, non viene avvisato da nessuno della cosa, e comincia a vagare senza meta, destando preoccupazione in diversi dipendenti: cos\u00ec, Dwight, Holly e Erin lasciano la Sabre per ritrovare Michael. La ricerca \u00e8 pi\u00f9 complicata del previsto, ma Dwight ed Erin incitano Holly a seguire il proprio istinto, scoprendo che lei e Michael si recano nei medesimi posti. Dopo una discussione con Dwight, Holly decide di salire in cima ad un palazzo per cercare Michael dall'alto. Arrivata a destinazione, Holly trova Michael. I due si riconciliano, e si baciano.\nIn ufficio, Pam organizza un concorso, nel quale i dipendenti devono ingegnarsi nel creare la freddura pi\u00f9 spiritosa da inserire come didascalia di varie illustrazioni. Il progetto viene accolto con entusiasmo da tutti, eccetto che Gabe, che tenta invano di regolare a suo modo la gara.\n\"PDA\".\nTrama.\n\u00c8 il giorno di San Valentino, ma l'ufficio \u00e8 esasperato a causa delle continue effusioni di Michael e Holly, che hanno ripreso a frequentarsi da una settimana, sul posto di lavoro. Gabe organizza una riunione per discutere del problema, ma Michael si dimostra noncurante del disagio dei suoi dipendenti, e dichiara il suo amore ad Holly, che lo ricambia. La felicit\u00e0 li galvanizza al punto da comportarsi in modo ridicolo in ufficio, fingendo di scambiarsi baci e abbracci, e la situazione degenera. Gabe, discutendo con i due, fa capire a Michael che prima o poi Toby torner\u00e0, ed Holly dovr\u00e0 trasferirsi nuovamente a Nashua. Holly cerca di rassicurare Michael, spaventato che possa ripetersi quanto accaduto in occasione della loro prima rottura, ed i due decidono di andare a convivere.\nIntanto, mentre Pam e Jim cercano un luogo appartato in ufficio per avere un amplesso, Erin decide di coinvolgere Andy in una caccia al tesoro romantica organizzata da Gabe. I due trascorrono tutta la giornata assieme, ed al ritrovamento del tesoro, Erin osserva con dispiacere Andy farsi da parte a causa di Gabe.\n\"Threat Level Midnight\".\nTrama.\nMichael \u00e8 finalmente pronto per mostrare allo staff dell'ufficio il film da lui realizzato, \"Threat Level Midnight\". Pam si assicura che ogni dipendente guardi il film senza fare battute, per evitare di offendere Michael come successo anni prima. Si tratta di un film di spionaggio, ed il cast comprende ogni lavoratore dell'ufficio: tra tutti spiccano Michael, che interpreta il protagonista Michael Scarn, e Jim, che interpreta la nemesi rivale Goldenface. Fanno la loro comparsa anche persone che hanno lasciato l'ufficio in passato, come Karen e Jan. La sceneggiatura appare sin da subito frivola e mal realizzata, e Jim rischia di mandare a monte la visione del film non trattenendo le risate durante una scena musicale. Michael, per\u00f2, resta offeso dal giudizio negativo di Holly, e sospende la pellicola contro il volere dei dipendenti. Dopo aver discusso con Holly, Michael, menzionando un episodio accaduto a Woody Allen, decide di accontentare l'ufficio continuando la visione del film, ma realizza ben presto che la pellicola \u00e8 di bassa qualit\u00e0. L'uomo si riconcilia con Holly, accettando le critiche, e l'ufficio si gusta fino alla fine il film.\n\"Todd Packer\".\nTrama.\nCon il beneplacito di Michael, Holly riassume Todd Packer come \"salesman\" presso la sede di Scranton della Sabre. Questo causa un malumore generale, soprattutto per via dell'insopportabile verve di Packer: la situazione degenera al punto che Packer costringe Dwight a cambiare scrivania, oltre a battute offensive su ogni collega. Holly si accorge ben presto della vera personalit\u00e0 di Packer, e lo fa presente a Michael, che, avendo cara l'amicizia con Packer, cerca di dargli una seconda possibilit\u00e0, offrendogli l'opportunit\u00e0 di scusarsi con i colleghi. Packer, tuttavia, si dimostra recidivo, cos\u00ec Jim e Dwight lo contattano telefonicamente fingendosi dirigenti della Sabre, e offrendogli un fasullo posto di lavoro a Tallahasse, Florida. Michael, tuttavia, li scopre, e decide di raccontare la cosa a Packer: prima di poterglielo dire, il \"salesman\" confida a Michael di trovare Holly antipatica, ragion per cui il manager desiste dal suo buon intento e lo lascia partire per la Florida.\nNel frattempo, Andy si accorge che il vecchio computer di Erin \u00e8 stato sostituito con un nuovo modello, acquistato da Pam tramite il budget aziendale, sicch\u00e9 lo stesso Andy comincia a pretendere un nuovo computer. Pam, non potendo cambiare il computer ad un solo \"salesman\" e non a tutti quanti, gli suggerisce di maltrattarlo, ed i due possono cos\u00ec sostituire il computer senza tuttavia dare nell'occhio. Pam mentir\u00e0, dicendolo di averlo trovato nel magazzino, ma Darryl riuscir\u00e0 ad estorcerle dei giorni di riposo in pi\u00f9 sapendo perfettamente quale fosse la verit\u00e0.\n\"Garage Sale\".\nTrama.\nPam organizza un mercatino dell'usato con la collaborazione dei vari colleghi, aperto al pubblico e con ricavo destinato alla beneficenza. Dwight decide di dar dimostrazione alle telecamere delle proprie abilit\u00e0 nel mercanteggiare, ma finisce inevitabilmente per cadere nello scherzo di Jim, che gli instilla il sospetto che alcuni strani legumi in possesso dell'impiegato abbiano poteri magici. Jim porta cos\u00ec avanti la farsa fino a ottenere in cambio un telescopio dal valore di 150 dollari, senza che Dwight si accorga dell'inganno.\nNel frattempo, Pam sorprende Michael intento a organizzare una scenografica proposta di matrimonio per Holly. La donna, con l'aiuto di Jim e Oscar, convince il manager ad optare per una proposta pi\u00f9 semplice. Holly, per\u00f2, parlando con Michael, spiega di dover tornare dalla sua famiglia nel Colorado, dato che il padre sta cominciando a perdere il contatto con la realt\u00e0, e chiede a Michael di seguirlo. L'uomo sospetta che la donna gli possa chiedere di sposarlo, e decide di fermarla, prendendosi del tempo per organizzare un momento intimo con la compagna. Sotto lo sguardo felice dei propri dipendenti, Michael riesce cos\u00ec a fare la proposta di matrimonio ad Holly, che accetta gioiosa. I colleghi si congratulano con la coppia, ma restano allibiti quando Michael rivela loro di essere in procinto di lasciare la Sabre per accompagnare la fidanzata a casa.\n\"Training Day\".\nTrama.\nMichael fa la conoscenza di Deangelo Vickers (Will Ferrell), ovvero l'uomo incaricato a sostituirlo come manager della filiale della Sabre di Scranton. Il rapporto tra i due inizia nel migliore dei modi, e l'ufficio accoglie con un caloroso benvenuto Deangelo, che si dimostra un uomo ben disposto nei confronti dei suoi dipendenti. L'atmosfera, in ufficio, comincia gi\u00e0 a cambiare: Pam e Jim cercano di aggraziarsi il nuovo manager, parlando fino allo sfinimento della piccola Cecelia, ma con scarso successo; Andy cerca di costruirsi una reputazione come impiegato spiritoso, finendo per\u00f2 per diventare una caricatura di se stesso; Dwight mantiene le distanze, facendo presente a Michael di essere deluso per non essere nemmeno stato preso in considerazione per il ruolo. Michael, in particolare, comincia a provare disprezzo per Deangelo, man mano che la sua figura comincia a prevaricare su quella dello stesso ex manager. Pur cercando di dare del filo da torcere a Deangelo, Michael viene abbandonato da tutti gli impiegati, Dwight compreso dopo che questi ha scoperto che Michael non ha fornito all'azienda una raccomandazione per il suo dipendente per sostituirlo. A fine giornata, per\u00f2, Deangelo e Michael si chiariscono, e l'ex manager accetta sommessamente di voltare finalmente pagina.\n\"Michael's Last Dundies\".\nTrama.\nMichael ha chiesto a Deangelo di affiancarlo nella conduzione della sua ultima edizione dei Dundie Awards, scoprendo cos\u00ec che il collega soffre di ansia da palcoscenico, ma facendo tuttavia il possibile per aiutarlo a sconfiggere tale fobia. Intanto, Erin confida a Pam e Jim di voler rompere con Gabe, con parole che rievocano in Jim il passato tumultuoso tra lui e la coppia Pam-Roy.\nAlla cerimonia, Deangelo riesce a superare, nonostante una grossa fatica, la paura, e i premi vengono assegnati regolarmente: durante la cerimonia, Erin annuncia a sorpresa di voler lasciare Gabe, mentre Toby, pur non sopportando gli insulti di Michael, tenta di spiegare ai dipendenti di star rischiando di mandare sulla sedia elettrica un innocente. Rovinata la festa, gli impiegati decidono di continuare la cerimonia in ufficio, dedicando a Michael una commovente canzone d'addio.\n\"Goodbye, Michael\".\nTrama.\n\u00c8 la vigilia dell'addio di Michael, e mentre il \"party planning committee\" organizza la festa in ufficio prevista per il giorno seguente, Michael comincia il proprio giro di saluti, dedicando attenzione e regali ad ogni suo dipendente. A Dwight, ormai sprezzante verso l'ex manager, Michael dona una sincera lettera di raccomandazione, che fa riaffiorare nell'impiegato il grande affetto verso il proprio superiore. Andy, invece, ottiene i dieci clienti pi\u00f9 importanti di Michael, ma \u00e8 costretto a farsi aiutare da Deangelo per evitare di perderne uno; pi\u00f9 tardi, lo stesso Andy scoprir\u00e0 che Deangelo \u00e8 stato assunto dalla Bennett solo per aver salvato uno dei suoi cani, e non per le sue abilit\u00e0 nel business. Alle telecamere, intanto, Erin confessa di provare qualcosa per Andy.\nMichael, intanto, tra i patemi per la partenza, rivela alle telecamere che il suo volo per il Colorado \u00e8 previsto per quello stesso pomeriggio, all'insaputa dei suoi dipendenti. L'uomo non sa come spiegarlo all'ufficio, ma dopo alcuni tentativi fallimentari di salutare a quattr'occhi la sua famiglia, Jim capisce che Michael partir\u00e0 di l\u00ec a poche ore. Cos\u00ec, il dipendente decide di confessare al suo superiore il proprio affetto, non rivelando a nessun collega la verit\u00e0. Michael raggiunge cos\u00ec l'aeroporto senza l'ansia dell'addio, per poi essere raggiunto al gate d'imbarco da Pam, che gli d\u00e0 il proprio addio dopo aver saputo la verit\u00e0 da Jim.\n\"The Inner Circle\".\nTrama.\nNel periodo iniziale di gestione dell'ufficio di Scranton, Deangelo riserva dei trattamenti di favore a Jim, Darryl, Kevin e Gabe, scatenando diversi malumori in ufficio: in particolare, alcuni colleghi si lamentano con Jim della cosa, e questi \u00e8 costretto a promettere di affrontare il problema del comportamento sessista con lo stesso Deangelo. Per rispondere alle accuse, Deangelo assume come assistente la giovane Jordan Garfield (Cody Horn): ben presto, si scoprir\u00e0 che la donna non ha la minima esperienza nel settore, a differenza degli altri candidati, e che \u00e8 stata scelta solamente perch\u00e9 il suo nome ricorda quello di Michael Jordan. Per la discussione avuta, Jim viene escluso dal circolo di Deangelo, che si dimostra ancora noncurante delle donne dell'ufficio, al punto da dedicare le proprie attenzioni ad un Dwight riluttante a portargli il dovuto rispetto. Quando Deangelo cerca di riammetterlo nella sua cerchia ristretta, Jim lo sfida a compiere una schiacciata, ma nel farlo il manager si infortuna gravemente, venendo portato in ospedale. Pi\u00f9 tardi, Deangelo si ripresenta in ufficio ancora in vestaglia, e i dipendenti sono costretti a riportarlo in pronto soccorso.\nIntanto, Ryan si accorge che Deangelo lo crede a capo del servizio clienti, e chiede a Kelly di essere sua complice nell'assecondare tale fraintendimento. Kelly, per\u00f2, colta dall'esasperazione, rivela a Deangelo che questi si \u00e8 sbagliato, e che Ryan non ha nemmeno un preciso incarico nell'ufficio. Deangelo decide cos\u00ec di assegnargli il ruolo di supervisore del servizio clienti in via ufficiale. Gabe, invece, cerca in ogni modo di tenere lontani Andy ed Erin.\n\"Dwight K. Schrute, (Acting) Manager\".\nTrama.\nL'infortunio a pallacanestro ha portato Deangelo al coma vegetativo, cos\u00ec Jo propone a Jim di diventare sostituto manager provvisoriamente. L'uomo rifiuta, convinto che la donna avrebbe inviato un dirigente a Scranton, ma il CEO decide di affidare l'incarico a Dwight, che accetta con massima gioia. L'uomo instaura un regime autoritario, imponendo puntualit\u00e0 e controlli serrati. Dopo una settimana, tuttavia, il nuovo manager commette un errore: decide infatti di inserire una pistola carica in una fodera in cuoio, e per errore spara un colpo sul pavimento, a distanza ravvicinata con Andy, scatenando il panico. La diagnosi \u00e8 una prova incontrovertibile del fatto commesso: Andy ha il timpano perforato, ed i dipendenti sono pronti a denunciare Dwight alla Bennett. per salvare la faccia, il manager accetta di farsi ricattare dagli impiegati, salvo poi confessare l'accaduto a Jo, che gli revoca il ruolo di sostituto manager, affidando a Gabe, Jim e Toby il compito di scegliere il nuovo sostituto manager. I tre procedono per anzianit\u00e0, e sono cos\u00ec costretti ad affidare il ruolo a Creed.\nIntanto, Gabe continua i propri tentativi di riconquistare Erin, che tuttavia si dice decisa a voler voltare pagina. Andy riesce infine a liberarsi dei tentativi del collega di non fargli frequentare Erin.\n\"Search Committee\".\nTrama.\nMentre Pam e Jordan collaborano per impedire che Creed, ora sostituto manager, prenda iniziative, Jim, Gabe e Toby sono alle prese con i colloqui di lavoro per trovare un nuovo manager per la filiale di Scranton. I primi candidati accolti provengono da altri contesti, e tra di essi si distinguono Robert California (James Spader), un uomo molto sicuro di s\u00e9, e Nellie Bertram (Catherine Tate), che propone il suo rivoluzionario progetto chiamato \"ufficio zen\". Anche Darryl decide di tentare la sorte, rendendosi ben presto conto di non poter contare sulla semplice amicizia con Jim. Fa seguito anche Andy, il cui colloquio viene volutamente mandato a monte da Gabe, che sabota involontariamente anche l'intervista di Kelly. Intanto, Erin scopre che Phyllis potrebbe essere la sua madre biologica, ed ingenuamente le chiede consiglio riguardo alla situazione con Andy. Dwight, nel frattempo, cade nelle provocazioni di California, e decide quindi di ritornare in carreggiata, supplicando invano Jim di poter sostenere un colloquio nonostante il veto posto dalla Bennett.\nIntanto, a Scranton arriva la stessa Bennett, che ribadisce il suo rifiuto categorico nel dare una chance a Dwight, il quale non si arrenda e ricorre ai pi\u00f9 assurdi stratagemmi per farsi prendere in considerazione. Angela, intanto, ha ricevuto una proposta di matrimonio dal fidanzato, e inizia a sbandierare la sua relazione con il senatore a pi\u00f9 non posso: Oscar rivela cos\u00ec ai colleghi che l'uomo \u00e8 omosessuale, ed i dipendenti cominciano a dibattere sull'avvisare o meno Angela della cosa. Nel frattanto, Kelly rivela a Jo che Gabe ha avuto una relazione con Erin, e che a partire dalla loro rottura ha iniziato a molestare con insistenza Andy: il CEO decide cos\u00ec di prendere provvedimenti contro il supervisore, rispedendolo in Florida. Erin pu\u00f2 cos\u00ec chiedere un appuntamento ad Andy, che a sorpresa rifiuta. Sul punto di andarsene, la Bennett chiede a Jim di dare una possibilit\u00e0 a Dwight, e dopo tale colloquio il personale si trova a discutere sull'identit\u00e0 del nuovo manager, senza che una decisione sia stata ancora presa. Sul finale, Pam continua ad essere bersaglio della superbia di Angela, e decide cos\u00ec di non avvertirla riguardo a cosa andr\u00e0 incontro."}
{"id": "3338583", "revid": "729019", "url": "https://it.wikipedia.org/wiki?curid=3338583", "title": "Strada statale 608 di Teano", "text": "La ex strada statale 608 di Teano (SS 608), ora \"strada provinciale 329 ex SS 608 di Teano (SP 329)\", era una strada statale italiana che si sviluppava nella provincia di Caserta. Attualmente \u00e8 classificata come strada provinciale.\nPercorso.\nIl suo tracciato origina nel comune di Vairano Patenora, (presso la frazione Scalo) anche se per pochissimi metri, lungo la strada statale 6 Via Casilina. Appena qualche centinaio di metri dopo, passa nelle vicinanze dell'uscita dell'A1 Milano-Napoli e si raccorda con la strada statale 372 Telesina mediante l'uscita Teano. Prosegue attraversando la frazione di \"Caianello Vecchio\" ed entra nel comune di Teano presso la frazione di \"Borgonuovo\", dove \u00e8 sito un monumento eretto alla memoria dello storico incontro tra Giuseppe Garibaldi e Vittorio Emanuele II. Attraversa poi il centro di Teano e, dopo aver attraversato la localit\u00e0 \"San Giulianeta\", termina presso la localit\u00e0 \"Maiorisi\", incrociando la strada statale 7 Appia.\nProprio alla fine del suo percorso, alla confluenza con l'Appia, sorge il centro commerciale \"Sidicinum\", aperto nel dicembre 2009.\nStoria.\nGi\u00e0 contemplata nel piano generale delle strade aventi i requisiti di statale del 1959, \u00e8\nsolo col decreto del Ministro dei lavori pubblici del 9 dicembre 1969 che viene elevata a rango di statale con i seguenti capisaldi d'itinerario: \"Innesto strada statale n. 6 presso la stazione di Vairano-Caianello - Teano - innesto strada statale n. 7 presso Maiorisi\".\nIn seguito al decreto legislativo n. 112 del 1998, dal 17 ottobre 2001 la gestione \u00e8 passata dall'ANAS alla Regione Campania, che in data 22 ottobre 2001 ha ulteriormente devoluto le competenze alla Provincia di Caserta."}
{"id": "3338585", "revid": "287204", "url": "https://it.wikipedia.org/wiki?curid=3338585", "title": "NCR Millona", "text": "La NCR Millona \u00e8 una motocicletta da competizione costruita a partire dal 2004 dalla casa motociclistica bolognese \"NCR\" (acronimo di \"Nepoti Caracchi Racing\"), un'azienda attiva dal 1967 nel campo delle elaborazioni di moto Ducati e nelle competizioni motociclistiche, ma che solo negli ultimi anni ha immesso sul mercato veicoli di propria progettazione.\nStoria.\nPresentata con il nome di NCR\u00a0100ONE al Salone del Ciclo e Motociclo di Milano nel 2002, il prototipo e i progetti della moto furono sottoposti alla Bimota che ne valut\u00f2 la commercializzazione per uso agonistico con il proprio marchio sotto la denominazione Bimota\u00a0666\u00a0L.E. cambiando solo la livrea della motocicletta, che per il resto \u00e8 identica al prototipo originale. L'accordo per\u00f2 non va a buon fine e la NCR decide quindi di commercializzarla col proprio nome e a fine 2004 vengono realizzati i primi esemplari di pre-serie della \"100ONE\", che debuttano in gara.\nCon l'avvio definitivo della produzione in (piccola) serie nel 2005, la moto assume la denominazione definitiva di NCR Millona.\nNel 2010 viene presentata la NCR M16, erede della Millona, equipaggiata col V4 della Ducati Desmosedici.\nTecnica.\nLa NCR Millona \u00e8 realizzata conformemente ai dettami regolamentari del \"Campionato Supertwins\", riservato a motociclette bicilindriche di elevata cubatura, e per ottenere la massima competitivit\u00e0 si affida alla propria leggerezza; non potendo utilizzare (per regolamento) un motore che sia contemporaneamente raffreddato a liquido, a distribuzione plurivalvole e alimentato ad iniezione elettronica, la scelta cadde in un primo momento sul motore a doppia accensione della Ducati Multistrada elaborato fino ad erogare 105\u00a0CV, installato in un telaio a traliccio in tubi di titanio, che associati ad una componentistica molto ricercata (tra cui la forcella Ohlins e i freni Brembo ad attacco radiale) e alla semi-carenatura in carbonio disegnata da Aldo Drudi portano il peso a secco della moto a soli 112\u00a0kg.\nCompetizioni.\nLa NCR Millona ha vinto nel 2005 il \"Campionato italiano Supertwins\", nel 2007 il \"Campionato europeo Supertwins\" e la gara della categoria \"Sound of Thunder\" durante la \"Daytona Bike Week\", cio\u00e8 le gare di contorno della 200 Miglia di Daytona."}
{"id": "3338587", "revid": "400297", "url": "https://it.wikipedia.org/wiki?curid=3338587", "title": "Luminosit\u00e0 (teoria dei colori)", "text": ""}
{"id": "3338593", "revid": "339392", "url": "https://it.wikipedia.org/wiki?curid=3338593", "title": "Stato Maggiore dell'Esercito", "text": ""}
{"id": "3338598", "revid": "1543377", "url": "https://it.wikipedia.org/wiki?curid=3338598", "title": "Mawsynram", "text": "Mawsynram \u00e8 un villaggio in India, nello stato del Meghalaya, a 15\u00a0km a nord-ovest di Cherrapunjee e a 56\u00a0km da Shillong.\nEtimologia.\nIl nome del villaggio contiene la radice \"maw-\", una parola khasi che significa \"pietra\" che pu\u00f2 riferirsi a certi megaliti che si trovano nei dintorni, comuni nelle zone abitate dal popolo khasi.\nGeografia fisica.\nTerritorio.\nIl villaggio si trova in posizione collinare, a 1400 m s.l.m. e a poca distanza dal confine con il Bangladesh.\nClima.\nIl clima del villaggio \u00e8 di tipo sinico \"Cwb\" secondo la classificazione dei climi di K\u00f6ppen. Mawsynram \u00e8 considerato il luogo pi\u00f9 piovoso dell'India, dell'Asia e talvolta della Terra con 11.872\u00a0mm di pioggia annuale, sebbene non disponga di una stazione meteorologica ufficiale e il suo primato sia comunque superato dal dato stimato di Llor\u00f3 in Colombia. Questa fama ha fatto s\u00ec che il geografo di Oxford Nick Middleton riportasse Mawsynram come il \"luogo pi\u00f9 piovoso della Terra\" (\"wettest place on Earth\") nel suo libro \"Going to Extremes \u2013 Mud, Sweat and Frozen Tears\".\nSiti interessanti.\nNei pressi del villaggio c'\u00e8 una grotta chiamata Mawjymbuin. Dentro la cava si trovano un paio di speleotemi \u2013 stalattiti a forma di seno posti sopra una grande stalagmite, modellati dalla natura a forma di \"lingam\". Vi si trova anche una cupola di roccia a forma di pagnotta con una cima appiattita tra i monticelli, chiamata \"Symper Rock\". Nei dintorni ci sono inoltre cascate, acque solforiche e una lussureggiante vegetazione con moltissime specie di piante esotiche."}
{"id": "3338599", "revid": "276444", "url": "https://it.wikipedia.org/wiki?curid=3338599", "title": "Bimota 666", "text": ""}
{"id": "3338602", "revid": "1971044", "url": "https://it.wikipedia.org/wiki?curid=3338602", "title": "Robert Florey", "text": "Nel 1950, Florey \u00e8 stato nominato cavaliere della legion d'onore.\nFlorey lavor\u00f2 come aiuto regista di Josef von Sternberg e altri, prima di debuttare nel 1926.\nBiografia.\nNel corso della sua carriera diresse pi\u00f9 di cinquanta pellicole, a partire dal primo film dei fratelli Marx, \"Noci di cocco\" (1929), passando per i melodrammi con Bette Davis, ai film horror come \"Il dottor Miracolo\" (1932) con Bela Lugosi, ai film di spionaggio, ai noir e al primo film della storia sulla guerra in Indocina, \"Rogues' Regiment\" (1948). Il film \"La figlia di Shanghai\" (1937) \u00e8 stato inserito nel National Film Registry nel 2006.\nNegli anni cinquanta fu principalmente regista di importanti serie televisive come \"Carovane verso il west\", \"Gli intoccabili\", \"Alfred Hitchcock presenta\" e \"Ai confini della realt\u00e0\".\nFu anche autore di numerosi libri fra cui \"Pola Negri\" (1927), \"Charlie Chaplin\" (1927), \"Hollywood d'hier et d'aujord'hui\" (1948), \"La Lanterne magique\" (1966) e \"Hollywood annee zero\" (1972)."}
{"id": "3338604", "revid": "486946", "url": "https://it.wikipedia.org/wiki?curid=3338604", "title": "Targhe automobilistiche della Russia", "text": ""}
{"id": "3338607", "revid": "228587", "url": "https://it.wikipedia.org/wiki?curid=3338607", "title": "Now We Are Free", "text": "Now We Are Free \u00e8 la diciassettesima traccia dell'album \"Gladiator (Music From The Motion Picture)\", ovvero la colonna sonora dello stesso film. Il singolo \u00e8 stato pubblicato il 16 maggio 2000. Il brano \u00e8 cantato interamente con parole inventate non riconducibili a nessun linguaggio umano n\u00e9 artificiale. A detta di Lisa Gerrard il brano \u00e8 fatto per far scaturire sentimenti attraverso i suoni delle parole e non il significato che esse racchiudono.\nIl video.\nIl video ufficiale del brano \u00e8 composto totalmente da scene prese dal film \"Il gladiatore\", ritraenti Russell Crowe (che interpreta Massimo, il gladiatore) e i personaggi principali.\nAttribuzione.\nLa canzone \u00e8 stata spesso attribuita erroneamente alla cantante irlandese Enya, mentre in realt\u00e0 la canzone \u00e8 stata composta da Hans Zimmer e cantata da Lisa Gerrard."}
{"id": "3338610", "revid": "648716", "url": "https://it.wikipedia.org/wiki?curid=3338610", "title": "Stanley Hoffmann", "text": "Biografia.\nCittadino francese dal 1947, Stanley Hoffmann ha trascorso la sua infanzia tra Parigi e Nizza, prima di studiare all'Istituto di studi politici di Parigi, dove diviene o\u00f9 il est major de la section Service public en 1948, alla facolt\u00e0 di Diritto di Parigi, poi a Harvard (essendo impossibilitato a passare il concorso all'ENA prima del 1952, a causa delle leggi francesi sulla naturalizzazione. Fa carriera universitaria negli Stati Uniti ed \u00e8 fondatore del Centro di Studi Europei di Harvard nel 1968.\nStanley Hoffmann ha anche partecipato in quanto esperto di politica al film \"Il mondo secondo Bush\" che tratta le derive dell'Amministrazione Bush dopo l'elezione di quest'ultimo alla Casa Bianca nel 2000."}
{"id": "3338613", "revid": "400297", "url": "https://it.wikipedia.org/wiki?curid=3338613", "title": "Luminosit\u00e0 (fisica)", "text": ""}
{"id": "3338620", "revid": "628767", "url": "https://it.wikipedia.org/wiki?curid=3338620", "title": "Confine tra il Benin e il Togo", "text": "Il confine tra il Benin e il Togo descrive la linea di demarcazione tra questi due stati. Ha una lunghezza di 644 km.\nCaratteristiche.\nIl confine interessa la parte occidentale del Benin e quella orientale del Togo. Ha un andamento generale da nord verso sud.\nInizia alla triplice frontiera tra Benin, Burkina Faso e Togo e termina nel golfo di Guinea."}
{"id": "3338621", "revid": "106872", "url": "https://it.wikipedia.org/wiki?curid=3338621", "title": "SA-10 Grumble", "text": ""}
{"id": "3338627", "revid": "196390", "url": "https://it.wikipedia.org/wiki?curid=3338627", "title": "Stato Maggiore dell'Aeronautica Militare", "text": ""}
{"id": "3338628", "revid": "729019", "url": "https://it.wikipedia.org/wiki?curid=3338628", "title": "S-300F", "text": "L'S-300F (in cirillico: \u0421-300\u0424, nome in codice NATO: SA-N-6 Grumble), anche noto con il soprannome di Fort, \u00e8 un sistema missilistico di difesa aerea imbarcato di origine sovietica, sviluppato negli anni '80 dal MNIIRE Altair ed entrato in servizio presso le forze armate sovietiche nel 1983.\nProgettato per neutralizzare bersagli quali velivoli ad ala fissa e rotante e missili da crociera e proteggere le unit\u00e0 navali collocate nel suo raggio d'azione, che varia dai 75 km per la versione base ai 150 km della versione S-300FM Fort-M (in cirillico: \u0421-300\u0424M, nome in codice NATO: SA-N-20 Gargoyle), suo pi\u00f9 recente aggiornamento. Quest'ultima \u00e8 ritenuta capace di intercettare anche missili dalla traiettoria balistica.\nDate le generose dimensioni del sistema, i sistemi sono stati installati solo su unit\u00e0 di elevato tonnellaggio quali gli incrociatori classe Slava e gli incrociatori a propulsore nucleare Kirov. A causa del suo crescente stato di obsolescenza rispetto alle attuali minacce, ne \u00e8 prevista la sostituzione in favore delle versioni navali degli S-350 ed S-400.\nDell'S-300F/FM sono state anche sviluppate versioni da esportazione dallo scarso successo commerciale, designate rispettivamente Rif (in cirillico: \u0420\u0438\u0444) e Rif-M (in cirillico: \u0420\u0438\u0444-M) .\nAl 2021, il sistema presta servizio attivo nella marina della Federazione Russa sull'unit\u00e0 classe Kirov \"P\u00ebtr Velikij\".\nCaratteristiche.\nEntrambi utilizzano tre radar: i due comuni sono quelli per l'acquisizione dei bersagli (MR-750 \"Top Steer\" con portata di 300\u00a0km e \"Top Pair\" da 200\u00a0km), mentre variano quelli per il tracciamento dei bersagli (un 3R41 Volna \"Top Dome\" da 100\u00a0km per l'S-300F ed un \"Tomb Stone Mod\" per l'S-300FM).\nVersioni.\nS-300F Fort: versione base del 1983 con 75 km di gittata\nS-300FM Fort-M: versione aggiornata del 1990 con 150 km di gittata"}
{"id": "3338632", "revid": "834", "url": "https://it.wikipedia.org/wiki?curid=3338632", "title": "One Man's Hero", "text": ""}
{"id": "3338645", "revid": "106872", "url": "https://it.wikipedia.org/wiki?curid=3338645", "title": "SA-11 Gadfly", "text": ""}
{"id": "3338648", "revid": "106872", "url": "https://it.wikipedia.org/wiki?curid=3338648", "title": "SA-12 Gladiator", "text": ""}
{"id": "3338655", "revid": "106872", "url": "https://it.wikipedia.org/wiki?curid=3338655", "title": "SA-13 Gopher", "text": ""}
{"id": "3338658", "revid": "33689", "url": "https://it.wikipedia.org/wiki?curid=3338658", "title": "Urbanizzazione", "text": "L'urbanizzazione \u00e8 il processo di sviluppo e organizzazione che porta un centro abitato ad assumere le caratteristiche tipiche di una citt\u00e0. Il termine include sia la costruzione di strutture (opere di urbanizzazione), come reti di trasporti e sistema fognario, sia i cambiamenti di comportamento e costume della societ\u00e0.\nIl processo riguarda i centri cittadini di nuova creazione, o centri esistenti che hanno registrato un forte incremento di popolazione (urbanesimo); ma riguarda anche il territorio circostante, quando avviene la diffusione della struttura urbana al di fuori dei centri originari, fino a formare una rete di citt\u00e0. Le citt\u00e0 tendono ad espandersi molto rapidamente, con conseguenti problemi di inquinamento, affollamento, traffico e infine condizioni di vita stressanti.\nL'urbanistica differenzia le opere di urbanizzazione in due specie, le opere di urbanizzazione primaria quali, strade, fognature, luci, acquedotti e le opere di urbanizzazione secondaria quali, scuole, uffici pubblici, negozi (alimentari, panetterie, ecc).\nDal 2007 la maggioranza degli esseri umani vive in citt\u00e0.\nDefinizioni.\nL\u2019urbanizzazione viene in genere definita principalmente in relazione a due categorie interpretative: da un lato quella demografica, legata a fenomeni quali l\u2019aumento della popolazione nella aree definite urbane e la \"proportion urban\", dall\u2019altro quella territoriale, basata su indicatori quali il consumo di suolo, la diffusione e la concentrazione. Su queste due direttrici si \u00e8 sviluppato gran parte del dibattito teorico che, nel tempo, ha cercato di definire, misurare e interpretare le dinamiche dell\u2019urbanizzazione, dando luogo alle diverse accezioni con cui viene descritto l\u2019urbano. La \"proportion urban\" indica la proporzione tra popolazione urbana e rurale, su cui si basano le stime delle Nazioni unite relative alla popolazione urbana. Sebbene questa impostazione sia in fase di superamento, spesso l\u2019urbanizzazione \u00e8 stata associata al processo di trasformazione del territorio da rurale a urbano, allo sviluppo dei centri abitati e alla concentrazione della popolazione nelle aree urbane. Il tasso di urbanizzazione infatti si pu\u00f2 misurare calcolando il rapporto tra popolazione urbana e popolazione rurale, anche se va distinto dalla crescita urbana (\"urban growth\"), che invece si riferisce solo alla crescita demografica della popolazione che risiede in aree urbane, e non all\u2019espansione fisica.\nStoria.\nProto urbanizzazione.\nLa condizione indispensabile che ha reso possibile questa nascita \u00e8 stata la rivoluzione neolitica, costituita dal momento di passaggio da un\u2019economia basata sulla raccolta, la caccia, la pesca, ad un\u2019economia fondata sull\u2019agricoltura e la pastorizia. \nLa principale conseguenza della rivoluzione fu il forte aumento di produzione alimentare per ogni singola superficie di terra, che creava un\u2019eccedenza di produzione alimentare disponibile allo scambio ed un aumento della densit\u00e0 di popolazione. \nPer mantenere un\u2019economia basata sull\u2019agricoltura bisogna adottare la sedentariet\u00e0 ed abbandonare il nomadismo.\nUn centro urbano vero e proprio presuppone non solo un\u2019eccedenza di produzione agricola, ma la possibilit\u00e0 di scambiare questo sovrappi\u00f9. Le possibilit\u00e0 di scambio sono direttamente proporzionali all\u2019ammontare di questo sovrappi\u00f9 rispetto alla superficie.\nL\u2019agricoltura mette in moto un processo di urbanizzazione, giocano un ruolo fondamentale la fertilit\u00e0 del suolo e l\u2019efficacia dei sistemi agricoli. \nCronologicamente collochiamo la comparsa dell\u2019agricoltura:\nRiguardo invece alla nascita delle prime citt\u00e0 pre-urbane o della proto-urbanizzazione collochiamo:\nL\u2019urbanizzazione vera e propria \u00e8 una rivoluzione collocata tra il 3500 e il 2700 a.C. aumentando la popolazione mondiale del 70%, la maggior parte di essa concentrata nelle citt\u00e0.\nL\u2019apparizione delle prime autentiche forme di civilt\u00e0 urbana si ha:\nZone come l\u2019area tropicale dell\u2019Africa nera e dell\u2019Asia e l\u2019Europa settentrionale e orientale sono aree in cui l\u2019urbanizzazione \u00e8 comparsa solo a partire dall\u2019anno 100 d.C., poich\u00e9 l\u2019agricoltura era quasi del tutto ignota. \nAnche nell\u2019America precolombiana le civilt\u00e0 urbane sono tardive: i Maya, raggiungono un sistema urbanizzato solo dopo il 200 d.C., sebbene si possa risalire fino al 2500 a.C. quando ancora erano organizzati in villaggi e si basavano sull\u2019agricoltura.\nUna costante nella storia dell\u2019urbanizzazione \u00e8 l\u2019alta mortalit\u00e0 infantile, ricorrente in tutti i paesi sviluppati del Terzo Mondo. Il tasso della mortalit\u00e0 infantile urbana superava del 60% quello delle campagne, su cui influivano i numerosi regimi demografici, tra cui la dimensione stessa delle citt\u00e0.\nSe da una parte si registrava un\u2019alta mortalit\u00e0 urbana, dall'altra il flusso migratorio della popolazione dalla campagna alla citt\u00e0 compensava le perdite subite.\nLa rivoluzione industriale: una rottura fondamentale che porta all\u2019odierno mondo urbanizzato.\nLa rivoluzione industriale \u00e8 una delle tappe fondamentali nella storia dell\u2019urbanizzazione e compie un innalzamento del limite superiore raggiunto dalle citt\u00e0. \nLa sua diffusione si colloca agli inizi del 1800, con conseguente sconvolgimento dei livelli di urbanizzazione. L\u2019Europa aumenta dello 0,6% all\u2019anno, accelerando ulteriormente dalla seconda met\u00e0 del XIX secolo.\nDopo il 1910 la maggioranza della popolazione nei paesi sviluppati risiede nelle citt\u00e0, evidenziando anche quelle che sono le differenze tra i paesi del Terzo Mondo. \nConseguentemente alla rivoluzione industriale, precisamente dal 1845 in poi, le grandi citt\u00e0 superano il milione di abitanti: nel mondo sviluppato si contano otto citt\u00e0 con pi\u00f9 di 2 milioni di abitanti:\nStatisticamente, considerando come una citt\u00e0 di grandi dimensioni un agglomerato di almeno 500.000 abitanti, nei paesi sviluppati abbiamo:\nSebbene la citt\u00e0 sia il mercato principale su cui riversare le innovazioni della rivoluzione industriale, essa ha avuto luogo grazie agli spazi delle zone rurali e delle piccole citt\u00e0:\nLa rivoluzione industriale ha fatto della citt\u00e0 il luogo di origine delle innovazioni, dal 1810 in poi diviene fonte di sviluppo economico, industriale e manifatturiero:\nLa rivoluzione industriale ha quindi amplificato la citt\u00e0 come mercato di innovazioni e sviluppo tecnologico, ma analizzando anche i retroscena, \u00e8 stata una delle principali cause dell\u2019alto tasso di mortalit\u00e0 urbana, soprattutto infantile.\nAgli inizi della rivoluzione, nelle grandi citt\u00e0, gli operai provenienti dalle campagne in cui il progresso della produttivit\u00e0 agricola aveva ridotto la proporzione di uomini necessari nelle imprese, erano sfruttati pi\u00f9 del dovuto, costretti spesso a vivere insieme alle proprie famiglie in ambienti malsani e opprimenti, con un\u2019alta esposizione alle malattie.\nSi pu\u00f2 dire che in Europa, nel periodo tra il 1800 e il 1900 la citt\u00e0 ha \u201cucciso\u201d pi\u00f9 bambini di quanti ne siano stati registrati nei tre secoli precedenti.\nL'inflazione urbana.\nLa citt\u00e0 ha svolto un ruolo di appoggio fondamentale per la colonizzazione, ricoprendo il ruolo di punto di penetrazione principale, contribuendo cos\u00ec agli effetti negativi sulle strutture economiche e sociali dei paesi del Terzo Mondo. \nSi registra il declino della maggior parte delle citt\u00e0 basate sulla produzione di industrie tradizionali, l\u2019espansione di grandi citt\u00e0 portuali, in primo piano quelle europee.\nLa colonizzazione da inizio ad un fenomeno di inflazione urbana senza precedenti:\nNegli anni \u201950 sono state prese nei confronti della Cina misure coercitive per contenere l\u2019effetto dell\u2019inflazione urbana, difatti la sola Cina registrava una progressione annua del 3,8% contro ad un indice del 4,5% dell\u2019insieme del Terzo Mondo. \nA seguito della morte di Mao Zedong, Presidente della Repubblica popolare cinese, la popolazione ha conosciuto un\u2019espansione pari ad un tasso annuo del 4,5% poich\u00e9 le citt\u00e0 venivano viste come nuove opportunit\u00e0 di crescita dagli abitanti delle zone rurali, e non pi\u00f9 un male che deve essere evitato. \nPurtroppo all\u2019espansione della popolazione non \u00e8 seguito un uguale aumento della produzione agricola ed era del tutto assente il sostegno di uno sviluppo economico, a questo \u00e8 dovuto il fenomeno dell\u2019ipertrofia urbana (accrescimento smisurato della popolazione urbana).\nLe principali cause che hanno portato il Terzo Mondo all\u2019inflazione urbana sono qui elencate:\nTutti i continenti hanno subito l\u2019effetto dell\u2019inflazione urbana, sebbene questo fenomeno sia comparso in maniera non uniforme, agli inizi degli anni \u201990 si ha la seguente situazione:\nPrincipali conseguenze dell\u2019inflazione urbana.\nAnalizzando le conseguenze del fenomeno dell\u2019inflazione, si presentano come principali l\u2019aumento delle dimensioni delle citt\u00e0 principali e l\u2019apparizione delle prime metropoli. \nPrendendo in considerazione la situazione demografica del Terzo Mondo con economia di mercato:\nI paesi in via di sviluppo a economia di mercato, a seguito dell\u2019ingente crescita demografica nelle citt\u00e0, soffrono di un enorme deficit di produzione alimentare a causa della stasi ad un basso livello di produttivit\u00e0 agricola. L\u2019urbanizzazione non \u00e8 stato quindi un elemento sufficiente a comportare uno sviluppo significativo delle tecniche agricole alimentari. \nUn\u2019altra conseguenza importante \u00e8 il deficit di impieghi urbani, dagli anni \u201960 la disoccupazione ha raggiunto percentuali elevate colpendo limitando soprattutto la popolazione giovane e favorendo di conseguenza il lavoro in nero, causa del sotto-impiego.\nIl potenziamento delle attivit\u00e0 terziarie grava d\u2019altra parte sull\u2019efficienza dell\u2019insieme dell\u2019economia, le imprese che si occupano dei settori primari e secondari diminuiscono sensibilmente. \nCon l\u2019aumento demografico si formano poi le bidonvilles, insediamenti urbani densamente popolati, caratterizzati da edifici fatiscenti e condizioni di vita al di sotto degli standard di benessere.\nCronologicamente la crescita urbana delle citt\u00e0 ha visto come protagoniste:\nL\u2019urbanizzazione, nella forma assunta dal Terzo Mondo, non ha contribuito nel suo insieme a rendere la citt\u00e0 un fattore di sviluppo economico, si sostiene anzi che l\u2019inflazione urbana abbia causato un sottosviluppo, collocato nel contesto delle strutture internazionali:\nA seguito di numerose problematiche derivate dalla crescita demografica nel 1970 si registra una stasi del tasso di urbanizzazione nei paesi sviluppati occidentali, passando dall\u20191,2% del 1960 allo 0,3%, arrivando ad un punto di regresso nel 1980 con un massimale dello 0,2%.\nAnalizzando le zone urbane dell\u2019Europa occidentale, le principali cause del declino sono le seguenti:\nNei paesi del Terzo Mondo con economia di mercato, l\u2019inflazione urbana \u00e8 invece destinata a espandersi per i successivi decenni, con previsioni di aumento fino ai 4,3 miliardi di abitanti agli inizi del 2025. \nSe tali ipotesi si avverassero, sarebbe possibile far fronte a problemi di impiego, nutrizione, sanit\u00e0, istruzione e ubicazione (ad oggi ancora parzialmente irrisolti) promuovendo la crescita della produzione agricola e il contenimento della crescita demografica."}
{"id": "3338661", "revid": "106872", "url": "https://it.wikipedia.org/wiki?curid=3338661", "title": "SA-14 Gremlin", "text": ""}
{"id": "3338664", "revid": "3115", "url": "https://it.wikipedia.org/wiki?curid=3338664", "title": "Dvin (Armenia)", "text": "Dvin (in armeno \u0534\u057e\u056b\u0576, conosciuto anche come \"Nizhniy Dvin\", \"Nerkin Dvin\" e \"Dvin Armyanskiy\") \u00e8 un comune dell'Armenia di 2838 abitanti (2008) della provincia di Ararat."}
{"id": "3338668", "revid": "767487", "url": "https://it.wikipedia.org/wiki?curid=3338668", "title": "The Tao of Steve", "text": "The Tao of Steve \u00e8 un film del 2000 diretto da Jenniphr Goodman."}
{"id": "3338671", "revid": "106872", "url": "https://it.wikipedia.org/wiki?curid=3338671", "title": "SA-15 Gauntlet", "text": ""}
{"id": "3338673", "revid": "33689", "url": "https://it.wikipedia.org/wiki?curid=3338673", "title": "VideoSport MK2", "text": "VideoSport MK2 \u00e8 una console per videogiochi prodotta da Henry's nel 1974; questi \u00e8 un commerciante al dettaglio di apparati TV e hi-fi del Regno Unito. Fu una delle prime console europee costruita con componenti discreti che precedettero Pong di Atari similarmente all'italiana Ping-O-Tronic di Zanussi/S\u00e8leco.\nLa console aveva un corpo centrale con solo il tasto di accensione ed una manopola per selezionare uno dei tre giochi: football, tennis e hole-in-the-wall. C'erano due controller collegati con cavi con due paddle ciascuno (per il movimento verticale ed orizzontale) ed un pulsante. Corpo e controller erano in plastica simil-legno con scritte in rilievo (dorate solo in una prima versione).\nAl suo interno vi erano solo due circuiti integrati di tipo TTL che contenevano ciascuno quattro porte NAND. La restante circuiteria era composta di soli componenti discreti. L'alimentazione era prevista solo attraverso la corrente di rete."}
{"id": "3338674", "revid": "124874919", "url": "https://it.wikipedia.org/wiki?curid=3338674", "title": "Fabio Baraldi", "text": "Carriera.\nGiovanissimo approda alla pallanuoto nella societ\u00e0 carpigiana Sandro Cabassi, allora militante in serie D, oggi promozione. All'et\u00e0 di 14 anni viene chiamato a giocare nell'U.S. Vallescrivia, a seguito di un torneo giovanile estivo svoltosi a Carpi a cui la stessa societ\u00e0 ligure partecipa. Nel 2008, a seguito del fallimento della stessa U.S.Vallescrivia, Baraldi si trasferisce al Posillipo, fortemente voluto dall'allenatore Carlo Silipo.\nNella stagione 2016\u20132017 milita nel Circolo Canottieri Napoli, giocando nel ruolo di centroboa.\nDalla stagione 2017-2018 milita nella Sport Management.\nIl 16 marzo 2017 viene nominato presidente del , rilevando il 60% delle quote della societ\u00e0 controllante ForVa s.r.l.. Si dimette il 21 maggio 2017, adducendo a motivo l'impossibilit\u00e0 di conciliare la carica con la propria carriera sportiva (in merito alla quale annuncia di essere in procinto di rinunciare alla cittadinanza italiana per naturalizzarsi georgiano e competere per la relativa nazionale).\ndal 28 Agosto 2021 \u00e8 fondatore e presidente della squadra di calcio militante in seconda categoria del Qualiano Calcio F.C."}
{"id": "3338677", "revid": "106872", "url": "https://it.wikipedia.org/wiki?curid=3338677", "title": "SA-18 Grouse", "text": ""}
{"id": "3338680", "revid": "1654832", "url": "https://it.wikipedia.org/wiki?curid=3338680", "title": "Alessandro Brissoni", "text": "Biografia.\nFiorentino, diplomato presso l'Accademia Nazionale d'Arte Drammatica e attivo nel teatro come scenografo e costumista, si impose presto nella regia.\nCome regista di immagini filmate, Brissoni debutt\u00f2 nel 1955 con il film per la televisione \"Don Pasquale\", ispirato all'opera \"Don Pasquale\" di Gaetano Donizetti.\nNegli anni a seguire si specializz\u00f2 proprio nella regia di film per la televisione ispirati ad opere teatrali (\"Il mago Girafavola\", inserito nel 1958 nella serie \"Il teatro dei ragazzi\", \"Il malato immaginario\", \"Macbeth\") o romanzi (\"La donna serpente\"). Cur\u00f2 inoltre la sceneggiatura di due fra questi due suoi \"sceneggiati\": \"Angi\u00f2 uomo d'acqua\" (1965) e \"Olenka \" (1973).\nFu attivo nella scrittura e nell'illustrazione di libri di fiabe e favole.\nMor\u00ec nel 1980 e venne sepolto al Cimitero Maggiore di Milano."}
{"id": "3338682", "revid": "628767", "url": "https://it.wikipedia.org/wiki?curid=3338682", "title": "Confine tra il Burkina Faso e il Togo", "text": "Il confine tra il Burkina Faso e il Togo descrive la linea di demarcazione tra questi due stati. Ha una lunghezza di 126 km.\nCaratteristiche.\nLa linea di confine interessa la parte sud-orientale del Burkina Faso e quella settentrionale del Togo. Ha un andamento generale da ovest verso est.\nInizia alla triplice frontiera tra Burkina Faso, Ghana e Togo e termina alla triplice frontiera tra Benin, Burkina Faso e Togo."}
{"id": "3338685", "revid": "106872", "url": "https://it.wikipedia.org/wiki?curid=3338685", "title": "SA-17 Grizzly", "text": ""}
{"id": "3338688", "revid": "3115", "url": "https://it.wikipedia.org/wiki?curid=3338688", "title": "Geghanist (Ararat)", "text": "Geghanist (in armeno \u0533\u0565\u0572\u0561\u0576\u056b\u057d\u057f, fino al 1948 \"Kolkat\", in passato \"G\u00ebygmbet\" e \"Getapnia\") \u00e8 un comune dell'Armenia di 2304 abitanti (2008) della provincia di Ararat."}
{"id": "3338691", "revid": "276444", "url": "https://it.wikipedia.org/wiki?curid=3338691", "title": "Supertwin", "text": ""}
{"id": "3338692", "revid": "1318658", "url": "https://it.wikipedia.org/wiki?curid=3338692", "title": "Centrale idroelettrica di Isorella", "text": "La centrale idroelettrica di Isorella \u00e8 situata nel comune di Cherasco, in provincia di Cuneo.\nCaratteristiche.\nSi tratta di una centrale ad acqua fluente, equipaggiata con due gruppi turbina/alternatore con turbine Francis ad asse orizzontale."}
{"id": "3338697", "revid": "433605", "url": "https://it.wikipedia.org/wiki?curid=3338697", "title": "Steve Clemente", "text": ""}
{"id": "3338700", "revid": "339392", "url": "https://it.wikipedia.org/wiki?curid=3338700", "title": "SA-19 Grisom", "text": ""}
{"id": "3338705", "revid": "3115", "url": "https://it.wikipedia.org/wiki?curid=3338705", "title": "Getapnya", "text": "Getapnya (in armeno \u0533\u0565\u057f\u0561\u0583\u0576\u0575\u0561, fino al 1978 \"Aghjaghshlagh\") \u00e8 un comune dell'Armenia di 1224 abitanti (2008) della provincia di Ararat."}
{"id": "3338708", "revid": "1318658", "url": "https://it.wikipedia.org/wiki?curid=3338708", "title": "Centrale idroelettrica di Fedio-Demonte", "text": "La centrale idroelettrica di Fedio \u00e8 situata nel comune di Demonte, in provincia di Cuneo.\nCaratteristiche.\nLa diga fu realizzata tra il 1951 e il 1954; lo sbarramento \u00e8 a gravit\u00e0, in calcestruzzo, dell'altezza di 21 m..\nSi tratta di una centrale a bacino che sfrutta le acque gi\u00e0 sfruttate dall'impianto di San Giacomo ed accumulate nell'omonimo bacino, dal quale sono quindi prelevate. A queste acque si uniscono le acque provenienti dal torrente Cant e da altri affluenti minori.\nLe acque sono infine restituite nel bacino di Fedio il quale a sua volta alimenta la centrale di Demonte, che si trova a 1,5 km di distanza dalla diga..\nI macchinari consistono in un singolo gruppo turbina/alternatore, con Pelton ad asse orizzontale."}
{"id": "3338715", "revid": "339392", "url": "https://it.wikipedia.org/wiki?curid=3338715", "title": "SA-20 Gargoyle", "text": ""}
{"id": "3338717", "revid": "1318658", "url": "https://it.wikipedia.org/wiki?curid=3338717", "title": "Centrale idroelettrica di Demonte", "text": "La centrale idroelettrica di Demonte \u00e8 situata nel comune di Demonte, in provincia di Cuneo.\nCaratteristiche.\nSi tratta di una centrale a bacino, che sfrutta le acque del torrente Cant dopo che sono state raccolte nel bacino di Fedio dove confluiscono anche le acque (gi\u00e0 sfruttate) provenienti dalla centrale di Fedio.\nI macchinari consistono in un unico gruppo turbina/alternatore, con turbina Francis ad asse verticale."}
{"id": "3338718", "revid": "3115", "url": "https://it.wikipedia.org/wiki?curid=3338718", "title": "Getazat", "text": "Getazat (in armeno \u0533\u0565\u057f\u0561\u0566\u0561\u057f, fino al 1948 \"Agdzhakishlag\" e \"Aghjaghshlagh\") \u00e8 un comune dell'Armenia di 1890 abitanti (2008) della provincia di Ararat."}
{"id": "3338722", "revid": "228587", "url": "https://it.wikipedia.org/wiki?curid=3338722", "title": "Palazzo Melissari", "text": "Palazzo Melissari, sede di residenze private e attivit\u00e0 commerciali, occupa la parte ad angolo dell'isolato che affaccia sulle vie Palamolla e Torrione, nella parte alta del centro storico di Reggio Calabria.\nStoria.\nIl progetto iniziale fu redatto dall'ingegnere Raffaele Melissari con modifiche apportate da parte dall'ingegnere F. Carpano e fu ricostruito su una parte di corpo di fabbrica che aveva resistito al terremoto del 1908.\nDescrizione architettonica.\nIl manufatto architettonico si sviluppa su due livelli con un impianto planimetrico a forma di C che racchiude un cortile interno con accesso da via Palamolla e le scale che conducono agli appartamenti al piano superiore. I prospetti sono caratterizzati da elementi architettonici classici con un ritmo seriale di aperture e lesene, al piano terra le aperture sono architravate riccamente decorate con putti reggifestoni con ai lati cornici di bugnato tranne l'ingresso che \u00e8 ad arco a tutto sesto ed in particolare su via Palamolla si presentano sfalsati per l'andamento del terreno; al piano superiore si ripetono in asse le aperture architravate pi\u00f9 semplici nelle decorazioni a motivi floreali con balconi sorretti da mensole con elementi a motivi geometrici tra i pilastrini in ferro battuto, il tutto termina con il cornicione di gronda e la balaustra riccamente decorata."}
{"id": "3338723", "revid": "339392", "url": "https://it.wikipedia.org/wiki?curid=3338723", "title": "S-300FM", "text": ""}
{"id": "3338725", "revid": "3115", "url": "https://it.wikipedia.org/wiki?curid=3338725", "title": "Ghukasavan", "text": "Ghukasavan (in armeno \u0542\u0578\u0582\u056f\u0561\u057d\u0561\u057e\u0561\u0576, fino al 1949 \"Kalali\") \u00e8 un comune dell'Armenia di 2196 abitanti (2008) della provincia di Ararat."}
{"id": "3338728", "revid": "486946", "url": "https://it.wikipedia.org/wiki?curid=3338728", "title": "Stato Maggiore della Marina", "text": ""}
{"id": "3338731", "revid": "767487", "url": "https://it.wikipedia.org/wiki?curid=3338731", "title": "Bernardino Ciurini", "text": "Biografia.\nConosciuto soprattutto in ambito fiorentino dove lavor\u00f2 per alcune importanti famiglie dell'epoca.\nNel 1738 complet\u00f2 il progetto di Palazzo Martelli a Firenze.\nSempre su incarico dell'arcivescovo Giuseppe Maria Martelli, intervenne nel cortile del Palazzo Arcivescovile di Firenze, ridisegnandone il colonnato.\nNegli anni dal 1723 al 1740, progett\u00f2 e realizz\u00f2 l'ampliamento della Villa di Murlo in Val di Pesa.\nNel 1745 disegna lo scalone monumentale a doppia rampa sulla facciata del Palazzo Comunale (Livorno)."}
{"id": "3338732", "revid": "3115", "url": "https://it.wikipedia.org/wiki?curid=3338732", "title": "Goravan", "text": "Goravan (in armeno \u0533\u0578\u057c\u0561\u057e\u0561\u0576, in passato \"Yenikend\") \u00e8 un comune dell'Armenia di 2628 abitanti (2008) della provincia di Ararat."}
{"id": "3338739", "revid": "182396", "url": "https://it.wikipedia.org/wiki?curid=3338739", "title": "Data consolare", "text": ""}
{"id": "3338740", "revid": "486946", "url": "https://it.wikipedia.org/wiki?curid=3338740", "title": "Razzi Arpia Inferno e Fiamme", "text": ""}
{"id": "3338741", "revid": "287204", "url": "https://it.wikipedia.org/wiki?curid=3338741", "title": "Milano-Sanremo 1995", "text": "La Milano-Sanremo 1995, ottantaseiesima edizione della corsa e valida come evento d'apertura della Coppa del mondo di ciclismo su strada 1995, fu disputata il 18 marzo 1995, per un percorso totale di 294 km. Fu vinta dal francese Laurent Jalabert, al traguardo con il tempo di 6h45'20\" alla media di 43.52 km/h.\nPartenza a Milano con 193 corridori di cui 162 portarono a termine il percorso.\nResoconto degli eventi.\nA pochi chilometri dal traguardo grazie anche a due moto che si toccano, risulta determinante lo scatto di Maurizio Fondriest che si trascina a ruota Laurent Jalabert.\nI due giungono alla volata insieme, con Jalabert che si impone a braccia alzate senza difficolt\u00e0 su Fondriest, che a sua volta alza le braccia come segno di impotenza dietro lo sprinter francese."}
{"id": "3338742", "revid": "38345620", "url": "https://it.wikipedia.org/wiki?curid=3338742", "title": "Call to Power", "text": ""}
{"id": "3338748", "revid": "106872", "url": "https://it.wikipedia.org/wiki?curid=3338748", "title": "SA-N-3 Goblet", "text": ""}
{"id": "3338751", "revid": "182396", "url": "https://it.wikipedia.org/wiki?curid=3338751", "title": "Odeon (Roma)", "text": ""}
{"id": "3338752", "revid": "1305772", "url": "https://it.wikipedia.org/wiki?curid=3338752", "title": "Hayanist", "text": "Hayanist (in armeno \u0540\u0561\u0575\u0561\u0576\u056b\u057d\u057f, fino al 1978 \"Gharaghshlar\", fino al 1989 \"Dostlugh\" o \"Dostlug\", \"amicizia\" in turco) \u00e8 un comune dell'Armenia di 2079 abitanti (2008) della provincia di Ararat.\nLa maggior parte dei residenti provengono dallo scambio etnico del 1988-1989 con l'Azerbaigian."}
{"id": "3338753", "revid": "1310927", "url": "https://it.wikipedia.org/wiki?curid=3338753", "title": "William Morais", "text": "Biografia.\nIl 6 febbraio 2011, appena uscito da una festa a Belo Horizonte, viene ucciso con dei colpi di pistola al petto nel corso di un tentativo di rapina.\nCarriera.\nCresciuto nel Corinthians, debutta nel Campionato Paulista nel 2010 segnando 3 reti in dieci partite.\nIn seguito viene mandato in prestito al Nacional di San Paolo.\nNel gennaio 2011 viene mandato ancora in prestito all'Am\u00e9rica."}
{"id": "3338755", "revid": "124403478", "url": "https://it.wikipedia.org/wiki?curid=3338755", "title": "Daniel Petrie", "text": "Biografia.\nNato a Glace Bay in Nuova Scozia, Daniel Petrie era il figlio di Mary Anne Campbell e William Mark Petrie, un produttore di soft drink. Petrie si trasfer\u00ec nel 1945 negli Stati Uniti.\nUno dei suoi lavori pi\u00f9 celebri fu il film \"Un grappolo di sole\" (1961), in concorso al festival di Cannes. Fra gli altri suoi film, \"Buster and Billie\" (1974), \"Resurrection\" (1980), \"Bronx 41mo distretto di polizia\" (1981) e \"Cocoon - Il ritorno\" (1988). \nPetrie mor\u00ec di cancro all'et\u00e0 di ottantatr\u00e9 anni a Los Angeles. Entrambi i suoi figli, Daniel e Donald hanno intrapreso la carriera di registi/sceneggiatori. Sua moglie Dorothea G. Petrie \u00e8 invece una produttrice vincitrice di due Emmy Award."}
{"id": "3338760", "revid": "1543377", "url": "https://it.wikipedia.org/wiki?curid=3338760", "title": "Takeaki Momose", "text": "Le sue serie originali pi\u00f9 note sono Miami Guns e Magikano, entrambe trasposti in anime all'epoca della loro serializzazione.\nTra le sue opere sono finora giunte in Italia solo Miami Guns e la trasposizione cartacea del famoso anime Rahxephon.\nOpere.\nComplete.\nElenco delle opere completate:"}
{"id": "3338766", "revid": "951587", "url": "https://it.wikipedia.org/wiki?curid=3338766", "title": "Confine tra l'Argentina e il Cile", "text": "Il confine tra l'Argentina e il Cile descrive la linea di demarcazione tra questi due stati. Ha una lunghezza di 5.150\u00a0km.\nCaratteristiche.\nLa linea di confine interessa la parte occidentale dell'Argentina e quella orientale del Cile. Ha un andamento generale da nord verso sud. Corre lungo la catena montuosa delle Ande e termina nella regione antartica con il Paso Integraci\u00f3n Austral.\nInizia alla triplice frontiera tra Argentina, Bolivia e Cile e termina tra le isole della Terra del Fuoco.\nTerritori contesi.\nContenziosi in essere.\nAttualmente, due sezioni del confine rimangono ancora oggetto di disputa, una in America e l'altra in Antartide, sebbene quest'ultima sia andata in secondo piano per via del Trattato antartico: le rivendicazioni su di essa si sovrappongano a quella di un Paese terzo, il Regno Unito.\nCampo di ghiaccio della Patagonia meridionale.\nEsiste un'area in cui il confine tra Argentina e Cile non \u00e8 stato ancora delimitato, come si evince (anzi non evince) dall'accordo del 1998 stipulato tra i due Stati. Questa zona, chiamata campo di ghiaccio Patagonico Sud, si trova tra la provincia argentina di Santa Cruz e la regione cilena di Magellano.\nNonostante il risultato finale infruttuoso, nel 1998 Argentina e Cile fecero emergere la volont\u00e0 di porre fine al contenzioso del campo di ghiaccio Patagonico sud: la proposta inizialmente effettuata prevedeva di ridefinire la demarcazione tra il Monte Fitz Roy e Cerro Daudet. Tuttavia, uno dei punti del segmento fissato dalla proposta fu spostato presso Cerro Murall\u00f3n, restando invariato Cerro Daudet (corrispondente alla sezione A dell'Accordo). La parte del confine tra il Monte Fitz Roy e il resto della catena montuosa ad ovest di esso sarebbe stato discussa in un secondo momento. Entrambe le nazioni non riuscirono a concordare una proposta soddisfacente per il confine tra Fitz Roy e Murall\u00f3n, pertanto fu raggiunto il seguente accordo solo su una sezione dell'area in questione (divenuta nota come sezione B):\nAntartide.\nLe rivendicazioni argentine e cilene sull'Antartide sono parzialmente corrispondenti. Il Cile reclama il Territorio antartico cileno, tanto che lo considera parte della Regione di Magellano e dell'Antartide Cilena; gli argentini rivendicano l'Antartide argentina, facente capo alla Provincia di Terra del Fuoco, Antartide e Isole dell'Atlantico del Sud."}
{"id": "3338769", "revid": "1305772", "url": "https://it.wikipedia.org/wiki?curid=3338769", "title": "Hovta\u0161at", "text": "Hovta\u0161at (in armeno \u0540\u0578\u057e\u057f\u0561\u0577\u0561\u057f, conosciuto anche come Hovtashat, fino al 1978 \"Mehmandar\") \u00e8 un comune dell'Armenia di 3537 abitanti (2008) della provincia di Ararat."}
{"id": "3338775", "revid": "599013", "url": "https://it.wikipedia.org/wiki?curid=3338775", "title": "Kevin Ullyett", "text": "Carriera.\nUllyett \u00e8 uno specialista del doppio, ha vinto due titoli del Grande Slam nel doppio maschile, il primo agli US Open 2001 e il secondo agli Australian Open 2005, entrambi in coppia con Wayne Black.\nIn coppia con Black ha partecipato anche ai Giochi olimpici del 2000 e del 2004 ottenendo in quest'ultima edizione il loro miglior piazzamento, al quinto posto.\nAnche nel doppio misto ha ottenuto buoni risultati, assieme a Daniela Hantuchov\u00e1 ha vinto gli Australian Open 2002 e nella stessa stagione hanno raggiunto la finale al Torneo di Wimbledon. Raggiunse un'altra finale di uno slam nel doppio misto, agli Australian Open 2005, ma questa volta partecipando in coppia con Liezel Huber.\nNel 2005 si ritir\u00f2 il suo compatriota e per lungo tempo partner nel doppio maschile Wayne Black, come nuovo partner trov\u00f2 Jonas Bj\u00f6rkman fino al ritiro di quest'ultimo nel 2008 e infine partecip\u00f2 ai tornei successivi insieme al brasiliano Bruno Soares.\nVita privata.\nSuo padre, Robert Ullyett, fu un importante giocatore di hockey su prato che ha preso parte alle Olimpiadi estive del 1964 con la sua nazionale sconfiggendo la Nuova Zelanda 2 a 1 e ottenendo l'undicesimo posto su quindici nazioni.\nAttualmente Kevin Ullyett vive a Londra con sua moglie e i due figli."}
{"id": "3338778", "revid": "729019", "url": "https://it.wikipedia.org/wiki?curid=3338778", "title": "Aargauische S\u00fcdbahn", "text": "La Aargauische S\u00fcdbahn era una societ\u00e0 ferroviaria della Svizzera costituita in joint-venture tra Schweizerische Centralbahn (SCB) e Schweizerische Nordostbahn (NOB) in seguito ad accordi per realizzare il collegamento delle loro reti verso Immensee sulla Ferrovia del Gottardo. Venne incorporata nel 1903 nelle Ferrovie Federali Svizzere.\nStoria.\nA partire dal 1873 le compagnie svizzere, \"Schweizerische Centralbahn\", e \"Schweizerische Nordostbahn\" si accordarono per realizzare una connessione tra le loro reti e la nuova ferrovia del Gottardo. Il risultato fu la costruzione della rete centro-meridionale di Argovia. A Immensee, dal 1882 ci si immetteva nella linea ferroviaria del San Gottardo.\nLe tratte aperte successivamente:\nNel corso del 1902, la rete venne assorbita dalla neonata \"Ferrovie federali svizzere\" (FFS). Nel 1912, la tratta Wohlen-Bremgarten Ovest venne ceduta in gestione alla ferrovia Bremgarten-Dietikon (BD), che incorpor\u00f2 nella tratta un terzo binario per il suo scartamento metrico.\nNel 1975 la tratta Rupperswil-Lenzburg-Othmarsingen \u00e8 stata notevolmente migliorata incanalandovi la maggior parte del traffico est-ovest tra Zurigo e Berna.\nLa sezione Brugg-Rotkreuz \u00e8 utilizzata in gran parte da treni merci da nord per la linea del Gottardo e per l'Italia e quindi \u00e8 un importante via di transito ferroviario delle merci.\nSu varie tratte della linea si svolge trasporto passeggeri regionale."}
{"id": "3338782", "revid": "123148154", "url": "https://it.wikipedia.org/wiki?curid=3338782", "title": "Elisabetta Lodoli", "text": "Biografia.\nLaureata in filosofia a Bologna, nel 1989 ha ottenuto un master in regia cinematografica e televisiva presso il California Institute of the Arts di Los Angeles. \nNello stesso anno dirige il suo primo cortometraggio intitolato \"Off Season\" che vince il Gabbiano d'Argento al Festival di Bellaria, in Romagna. Nel 1996 dirige e cura la sceneggiatura del film \"La Venere di Willendorf\" che ottiene una nomination in Olanda, al Rotterdam International Film Festival.\nIn seguito ha lavorato principalmente per la televisione italiana, dirigendo il film per la tv \"Pi\u00f9 leggero non basta\" del 1998 e le serie \"Lui e lei 2\" (1999) e \"Stiamo bene insieme\" (2002)."}
{"id": "3338784", "revid": "484362", "url": "https://it.wikipedia.org/wiki?curid=3338784", "title": "Tutti i racconti western", "text": "Tutti i racconti western (\"The Complete Western Stories\") \u00e8 una raccolta di racconti di Elmore Leonard, pubblicata per la prima volta in USA nel 2004 e in lingua italiana nel giugno 2008 da \"Einaudi\" nella traduzione di Luca Conti.\nComprende 30 racconti scritti e pubblicati tra il 1951 e il 1994, introdotti da una conversazione con l'autore del 2004 curata da Gregg Sutter.\nL'edizione italiana della presente antologia comprende effettivamente tutti i racconti western scritti da Leonard dal 1951 al 1994, fatta eccezione per il racconto \"The Treasure at Mungo's Landing\", del 1958, considerato perduto e riscoperto solo a volume gi\u00e0 pubblicato (il racconto \u00e8 stato incluso nella ristampa americana, in edizione economica, dell'antologia) e per \"The Bull Ring at Blisston\", del 1959, uscito solo su rivista, e mai pi\u00f9 ristampato.\nRacconti.\nLa pista apache.\nLa pista apache (\"Trial of the Apache\") \u00e8 apparso per la prima volta nel 1951, nella rivista \"Argosy\" con il titolo \"Apache Agent\".\nIl capitano Eric Travisin \u00e8 l'unico bianco responsabile della sicurezza nella riserva apache di Camp Gila, in Arizona. Quando gli viene affidata la custodia dell'apache ribelle Pillo e della sua banda, con l'obbligo di sorvegliarli e custodirli, e questi invece gli sfuggono, a Travisin non resta che radunare un manipolo di \"scout\" e mettersi sulle tracce dei fuggiaschi, confidando sull'esperienza della fidata guida Barney Fry e sul coraggio e l'intraprendenza del giovanissimo sottotenente De Both, quest'ultimo destinato a fare la sua prima drammatica esperienza con l'ingannevole natura degli apache proprio durante quella pericolosa missione dall'esito tutt'altro che scontato.\nL'amuleto.\nL'amuleto (\"Apache Medicine\") \u00e8 stato pubblicato per la prima volta nel maggio 1952 in \"Dime Western Magazine\" con il titolo \"Medicine\".\nLo scout Kleecan ha la sfortuna di imbattersi nel giovane guerriero apache Juan Pony, noto per essere un violento attaccabrighe. Alla fine dell'inevitabile scontro, il ragazzo pellerossa ha la peggio. Ma anche per Kleecan non \u00e8 una buona giornata: poco dopo, alla stazione di servizio della \"Hatch &amp; Hodges\" si imbatte in quattro loschi individui che hanno appena rapinato un portavalori dell'esercito. E viene obbligato a fare loro da guida, suo malgrado\u2026\nOtto giorni da Willcox.\nOtto giorni da Willcox (\"You Never See Apaches\u2026\") \u00e8 stato pubblicato per la prima volta nel settembre 1953 in \"Dime Western Magazine\" con il titolo \"Eight Days from Willcox\".\nLo scout Angsman, per spezzare la noia del suo ripetitivo lavoro di supporto all'esercito, si lascia convincere a guidare due improvvisati cercatori d'oro, Ed Hyde e il giovane avventato Billy Grey, in pieno territorio Apache, sulle tracce di una fantomatica miniera d'oro. Solo la sua esperienza e il rispetto che si \u00e8 guadagnato con il capo Apache Delgadito, suo antico avversario, gli permettono di non doversi pentire dell'iniziativa. Non a tutti i suoi compagni d'avventura andr\u00e0 per\u00f2 ugualmente bene.\nI diavoli rossi.\nI diavoli rossi (\"Red Hell Hits Canyon Diablo\") venne pubblicato per la prima volta su \u201c10 Story Western Magazine\u201d nell'ottobre 1952, con il titolo \"Tizwin\"\nIl giovane tenente Towner, alla sua prima esperienza di comando, non esita ad inoltrarsi con un drappello di sette soldati nell'insidioso Canyon Diablo, per catturare una banda di pericolosi apaches guidati dal rinnegato Lacayuelo, che tiene in ostaggio uno dei suoi soldati. Lo scout Cline, alla guida dei militari, ne ha viste parecchie di trappole come quella, e vorrebbe persuadere il tenente a desistere dal suo proposito, tanto eroico quanto temerario. Lo scontro finale tra indiani e soldati avviene, tuttavia, in un modo imprevedibile e singolare: una gara di bevute a base dell'inebriante birra apache chiamata \"tizwin\". In questo sconto incruento il giovane tenente, a sorpresa, risulta essere proprio l'inatteso vincitore.\nLa moglie del colonnello.\nLa moglie del colonnello (\"The Colonel's Lady\") apparve per la prima volta su \"Zane Grey's Western\" nel novembre 1952, con il titolo \"Road to Inspiration\"\nIl nome del guerriero apache rinnegato Mata Lobo incute terrore, visto che centinaia di soldati lo hanno braccato inutilmente per anni, e molti di loro ci hanno rimesso la vita. Per procurarsi munizioni, l'indiano tende un agguato alla diligenza per Inspiration, Arizona. Oltre a sterminare tutti i viaggiatori, il criminale rapisce l'unica donna a bordo, Amanda Darck, moglie di un colonnello di Ford Thomas. Le intenzioni del guerriero nei riguardi della donna sono le peggiori, ma saranno ben presto frustrate, come scoprir\u00e0 la guida Simon Street, che si \u00e8 messo sulle tracce del fuggiasco per tentare di liberare la sua prigioniera.\nLa legge dei perseguitati.\nLa legge dei perseguitati (\"Law of the Hunted Ones\") fu inizialmente pubblicato in \"Western Story Magazine\" nel dicembre del 1952 con il titolo \"Outlaw Pass\"\nIl pericoloso fuorilegge Lew De Sana \u00e8 evaso dal carcere di Yuma con il suo fidato tirapiedi Rondo. Si \u00e8 rintanato in una baracca nei boschi, dove costringe a fargli da moglie e da serva una sventurata ragazzina che ha fatto il solo sbaglio di essere gentile con lui. Alla baracca arrivano per caso due ex militari in cerca di fortuna, l'anziano Virgil Partman ed il ragazzo David Fallis, di cui il primo si prende cura come se fosse suo figlio. Tra il giovane David e Lew \u00e8 odio a prima vista, soprattutto dopo che il ragazzo si \u00e8 interessato troppo alla sorte della giovane prigioniera del fuorilegge. A complicare la situazione sopraggiunge un drappello di poliziotti apache, sulle tracce dei due evasi. Nello scontro finale, Virgil si prende una pallottola in un fianco. L'affezionato David si getta all'inseguimento del bandito, pronto a vendicare l'amico.\nStivali d'ordinanza.\nStivali d'ordinanza (\"Cavalry Boots\") apparve per la prima volta nel dicembre 1952 in \"Zane Grey's Western\"\nBud Nagle non \u00e8 un uomo coraggioso, n\u00e9 ha velleit\u00e0 da eroe. Di certo \u00e8 un soldato riluttante e svogliato, che si \u00e8 presto pentito della sua scelta di arruolarsi. Sogna una vita agiata in citt\u00e0, ma \u00e8 costretto a prestare servizio nel rude e pericoloso mondo della frontiera dell'Arizona. Alla vigilia di uno dei pi\u00f9 duri e sanguinosi scontri con gli Apaches, la sua fuga scomposta da un'imboscata, guidata dalla paura e da un maldestro quanto vano tentativo di salvarsi la vita, per una mera casualit\u00e0 fa diventare lo sventurato Nagle un involontario eroe. Il suo sacrificio finir\u00e0 con lo scongiurare un massacro e la sua memoria verr\u00e0 celebrata con la pi\u00f9 alta onorificenza.\nLa miniera del frate.\nLa miniera del frate, con il titolo originale \"Under the Friar's Ledge\", fu pubblicato per la prima volta nel gennaio 1953 su \"Dime Western Magazine\".\nIl dottor Struggles, negli oltre vent'anni di fedele servizio nell'esercito, ha sempre coltivato con ascetico distacco un personale interesse per la ricerca di metalli preziosi, alla quale ha scelto di dedicarsi a tempo pieno una volta congedato. Spintosi tra le impervie valli della Sierra Madre, ai confini con il Messico, incontra casualmente Juan Solo, un indiano noto per essere l'unico a conoscere l'esatta ubicazione della leggendaria miniera d'argento \"Sangre de Santos\", detta anche la \"miniera del Frate\" perch\u00e9 la si vuole protetta dallo spirito del padre francescano Tomas Maria, ucciso centinaia di anni prima dagli Spagnoli. Juan Solo \u00e8 stato imprigionato e torturato da un americano, suo sedicente amico, che ha cercato inutilmente di estorcergli il segreto della miniera e poi lo ha lasciato a morire. Il silenzioso dottor Struggles si prende cura di lui, e si guadagna in questo modo la sua preziosa amicizia. \"Chi trova un amico, trova un tesoro\", si dice: alle volte, non solo in senso figurato.\nLadri di bestiame.\nLadri di bestiame (\"The Rustlers\") fu pubblicato in \"Zane Grey's Western\" nel febbraio 1953 con il titolo \"Along the Pecos\".\nUn centinaio di capi di bestiame, rubati ad una mandria che ne conta migliaia, induce un manipolo di cowboy ad intraprendere una lunga ed estenuante caccia all'uomo, sulle tracce dei ladri, lungo il percorso del fiume Pecos, fino alla cittadina di Anton Chico, dove finalmente gli ignari fuggiaschi vengono raggiunti e catturati. Tra loro c'\u00e8 Jack Ryan, fratello scapestrato di Emmett Ryan, il duro ed inflessibile capo dei mandriani. La legge parla chiaro: per i ladri di bestiame \u00e8 prevista l'impiccagione. Potr\u00e0 Emmett fare uno strappo alla sua intransigenza e salvare la vita al fratello e ai suoi stolti e miserabili compagni? Ci vorr\u00e0 il coraggio di amici di vecchia data, per offrire ad Emmett una via d'uscita.\nQuel treno per Yuma.\nQuel treno per Yuma (\"Three-Ten to Yuma\"), \u00e8 uno dei racconti pi\u00f9 famosi di Leonard, ispiratore di ben due trasposizioni cinematografiche, la prima diretta nel 1957 da Delmer Daves, e un remake diretto nel 2007 da James Mangold. \u00c8 stato pubblicato per la prima volta nel marzo 1953 su \"Dime Western Magazine\".\nIl vice-sceriffo di Bisbee Paul Scallen \u00e8 un uomo di legge coraggioso e determinato. Il suo senso del dovere e la sua etica sono messi a dura prova quando gli viene dato l'incarico di scortare il giovane fuorilegge Jim Kidd fino alla prigione di Yuma, dove dovr\u00e0 scontare cinque anni per aver partecipato ad una rapina alla diligenza, nel corso della quale uno dei suoi complici ha ucciso il conducente, Dick Moons. Durante il soggiorno nella cittadina di Contention, dove attende l'arrivo del treno delle 3.10 per Yuma, e poi lungo la strada verso il convoglio, Scalen dovr\u00e0 prima proteggere la vita del ragazzo da chi vuole vendicare la morte di Moons e poi dovr\u00e0 impedire che alcuni suoi complici, capeggiati dal delinquente Charlie Prince, lo liberino. In quel frangente dovr\u00e0 anche combattere contro la propria crescente paura di non poter riabbracciare le sue amate figlie.\nNote.\nL'azione narrata in questo racconto si concentra sulle ultime ore prima della partenza del treno per Yuma. I due film che ne sono stati tratti hanno necessariamente ampliato la trama, introducendo ulteriori personaggi. Mentre il canovaccio del film del 1957 \u00e8 abbastanza fedele agli sviluppi immaginati da Leonard (i nomi dei personaggi, interpretati da Van Heflin e Glenn Ford sono per\u00f2 diversi), il film di Mangold del 2007 si prende maggiori libert\u00e0. Viene introdotto, tra gli altri, il personaggio di un figlio adolescente del protagonista, in conflitto con il padre, che lo accompagna durante tutto il tragitto. La conclusione \u00e8 radicalmente diversa: l'eroe, che come nella precedente pellicola si chiama Dan Evans (ed \u00e8 interpretato da Christian Bale), viene colpito a morte un attimo prima di salire sul treno e muore tra le braccia del figlio (Logan Lerman), riscattando cos\u00ec la sua figura agli occhi del ragazzo, che durante tutta la storia \u00e8 stato spesso tentato dall'esempio e dallo stile di vita del delinquente loro prigioniero. Mentre quest'ultimo, Ben Wade (Russell Crowe) non \u00e8 un delinquente sbarbatello come nel racconto di Leonard, bens\u00ec uno scafato bandito, e al termine del film sale sul treno che lo condurr\u00e0 in prigione ben sapendo che le sue possibilit\u00e0 di fuga sono tutt'altro che finite.\nCaccia grossa.\nCaccia grossa (\"The Big Hunt\", originariamente intitolato \"Matt Gordon's Boy\") vide la luce nell'aprile 1953 su \"Western Story Magazine\".\nNonostante sia poco pi\u00f9 di un ragazzo, Will Gordon ha le idee chiare sul suo futuro di cacciatore di bisonti e di commerciante di pelli, un duro mestiere che ha ereditato dal padre, morto ubriaco sotto una carica di bestioni imbizzarriti. Will si fa aiutare dall'anziano e altrettanto ubriacone Leo Cleary, gi\u00e0 amico del padre: sebbene siano solo in due, il loro lavoro d\u00e0 ottimi frutti, non senza attirare sul ragazzo le invidie della concorrenza, in particolare degli astiosi fratelli Wylie e Clyde Foss, che tra l'altro Will Gordon sospetta siano stati la causa indiretta della morte del padre.\nNotte senza fine.\nNotte senza fine (\"Long Night\") \u00e8 apparso per la prima volta su \"Zane Grey's Western\" nel maggio 1953.\nDa quando Dave Boland ha rinunciato alla vita girovaga del cow-boy e ha scelto di fare l'allevatore, per crescere famiglia, non ha avuto che difficolt\u00e0. Ma il peggio deve ancora arrivare: quando una sera rientra a casa per informare la moglie Virginia, incinta, di non aver ottenuto alcun tipo di aiuto dalla gente del paese, trova ad attenderlo due vecchi compagni di lavoro, Jeffy e Red, divenuti fuorilegge e ricercati per omicidio. Il secondo ha pure una pallottola nella pancia, e sembra non essere del tutto convinto della sincerit\u00e0 del suo compare, che intanto tiene sotto tiro la moglie di Dave.\nIl ragazzo che sorrideva.\nIl ragazzo che sorrideva (\"The Boy Who Smiled\") \u00e8 apparso su \"Gunsmoke\" nel giugno 1953.\nMickey Segundo, giovanissimo meticcio che tutti notano per il volto spesso sorridente, assiste impotente all'impiccagione del suo povero padre, colpevole solo d'aver voluto sposare una donna apache, accusato di un furto di cavalli che non ha commesso. Il ragazzino, appena quattordicenne, si lancia all'inseguimento del vero colpevole, il bandito Tony Choddi, e dopo tre giorni di caccia lo trova e lo fredda senza esitazioni. Poi lascia passare un ben pi\u00f9 lungo periodo di cinque anni per ordire e consumare un'astuta, quanto inesorabile vendetta anche contro McKay e Allison, gli spietati e affrettati giustizieri di suo padre. Quando avr\u00e0 ottenuto giustizia ritrover\u00e0 anche il sorriso che tutti erano abituati a vedergli sul volto.\nManiere forti.\nManiere forti (\"The Hard Way\") \u00e8 apparso per la prima volta su \"Zane Grey's Western\" nell'agosto 1953.\nLo sceriffo americano di Arivaca, cittadina al confine con il Messico, ha nominato suo vice Jimmy Robles, un ragazzo messicano dalle buone maniere e dallo spiccato senso di giustizia. Quando Jimmy, ingenuamente convinto che la legge sia uguale per tutti, arresta il cowboy ubriaco Sid Roman prima che spari a qualcuno, Benedict \u00e8 costretto a dargli una bella strigliata. Il mandriano Remillard ottiene dal giudice Essery un ordine di scarcerazione immediata per il suo bovaro e Jimmy \u00e8 costretto ad imparare la lezione. Poco dopo sar\u00e0 proprio lui a salvare la vita a Remillard e al giudice, sparando a suo zio, Tio Robles: l'anziano messicano, stanco dei continui soprusi dei cowboys, ha tentato una scomposta quanto drammatica reazione.\nL'ultimo colpo.\nL'ultimo colpo (\"The Last Shoot\", prima intitolato \"A Matter of Duty\") \u00e8 stato inizialmente pubblicato nella raccolta \"Fifteen Western Tales\" del settembre 1953.\nSebbene indossi abiti civili e si finga un comune cow-boy, il giovane Lou Walker \u00e8 in effetti un soldato sudista che agisce al confine con il Messico in un gruppo di spie guidate dall'inflessibile Beckwith. La sua missione \u00e8 quella di eliminare il maggiore \"yankee\" McGrath, ma il ragazzo ha gi\u00e0 fallito un tentativo. Stanco di morti e di guerra, vorrebbe solo poter fuggire verso la California con l'amata Barbara, figlia di un membro della sua squadra. Quando sta per portare a termine il suo compito, spinto da un riluttante senso del dovere e ben sapendo che non uscir\u00e0 vivo dalla missione, il suo stesso bersaglio, il maggiore McGrath, che ha intuito le sue intenzioni, gli offre un'inattesa via d'uscita, evitandogli un inutile spargimento di sangue. Lo informa infatti che la guerra civile \u00e8 finita: ora anche Lou pu\u00f2 guardare con sollievo al futuro.\nIl baro.\nIl baro (primo titolo \"Rich Miller's Hand\", divenuto \"Blood Money\") \u00e8 stato pubblicato nell'ottobre 1953 sulla rivista \"Western Story Magazine\".\nDurante una rapina alla banca di As\u00f9ncion, il giovane impiegato Elton Goss si prende una pallottola nell'addome e la sua vita \u00e8 appesa ad un filo. Lo sceriffo Freehouser raduna una \"posse\" con alcuni tiratori scelti, e si getta all'inseguimento dei cinque rapinatori: quattro sono fuorilegge recidivi, il quinto, che ha fatto da palo, Rich Miller, \u00e8 solo un ragazzino sbandato che si \u00e8 unito al gruppo senza avere le idee chiare sui possibili sviluppi della sua bravata. Qualcuno vorrebbe che a quest'ultimo fosse data una possibilit\u00e0 di non pagare con la vita la sua avventatezza. Lo sceriffo non andrebbe troppo per il sottile, ma promette che far\u00e0 del suo meglio per risparmiare il ragazzo. Intanto i rapinatori inseguiti si barricano in una vecchia miniera abbandonata, dove vengono circondati. Nella snervante attesa degli sviluppi, non resta loro che sfidarsi a poker. Il capobanda Deke si \u00e8 convinto che il denaro della banca sia maledetto: ogni volta che uno di loro ne accumula pi\u00f9 degli altri, finisce morto ammazzato dai tiratori dello sceriffo. Rimasto lui solo col giovanissimo Rich, \u00e8 pronto a barare, pur di perdere la ricca posta in gioco e non finire a sua volta impallinato.\nStazione di cambio.\nStazione di cambio (prima intitolato semplicemente \"Rindo's Station\", poi ribattezzato come \"Trouble at Rindo's Station\") \u00e8 apparso nell'ottobre 1953 su \"Argosy\".\nLa stazione di posta di Rindo, spersa in mezzo al nulla, \u00e8 normalmente un luogo tranquillo e desolato. Quando ci arriva Ross Corsen, esperto responsabile della riserva degli Apache Mescaleros di Pinale\u00f1o che ha appena dato le dimissioni dal suo incarico per incompatibilit\u00e0 con la gestione burocratica e disonesta del nuovo supervisore W.F. Sellers, le cose sono destinate a cambiare. Corsen ci \u00e8 venuto per progettare un nuovo futuro al fianco dell'amata Katie, la giovane figlia del gestore della stazione Billy Teachout. Ma il destino ha in serbo molte sorprese. Arriva infatti la diligenza con l'odiato Sellers a bordo e, all'insaputa di tutti, anche una coppia di cowboy che poco dopo si rivelano essere dei rapinatori. E come se non bastasse, un gruppo di indiani ribelli, capeggiati dal pericoloso ed inaffidabile Bonito, danno l'assalto alla stazione. A quel punto solo la navigata esperienza di Corsen, costretto suo malgrado a riprendere il controllo della situazione, offre a tutti una possibilit\u00e0 di uscire vivi dall'inattesa crisi.\nLa corda al collo.\nLa corda al collo (primo titolo \"The Hanging of Bobby Valdez\", poi \"Saint with a Six-Gun\") \u00e8 stato pubblicato nell'ottobre 1954 su \"Argosy\".\nL'imminente impiccagione del bandito Bobby Valdez, condannato a Tularosa per omicidio dopo un rapido processo, offre ad un ragazzo del posto, il timido Lyall Quinlan, l'occasione di diventare un tutore dell'ordine. Lo sceriffo Bohannon infatti si \u00e8 reso conto di aver bisogno di un nuovo assistente per far la guardia al prigioniero anche durante le lunghe notti che precedono la data fissata per l'esecuzione. Lyall accetta con entusiasmo l'incarico: in questo modo pu\u00f2 farsi bello agli occhi di Elodie, una ragazza che serve nel saloon e che finora lo ha sempre ignorato. Ma l'astuto Valdez, con la sua parlantina persuasiva, prende confidenza con Lyall e lo convince a far venire un prete per confessare i suoi peccati. Il ragazzo si fa inizialmente abbindolare e consente ad un sedicente sacerdote (in realt\u00e0 un complice di Valdez) di entrare nella prigione. All'ultimo si accorge del suo errore e si riscatta: con determinazione e prontezza ostacola il piano di fuga del bandito e si guadagna definitivamente la stella di vice-sceriffo.\nI tre banditi.\nI tre banditi (\"The Captives\") \u00e8 stato pubblicato nel febbraio 1955 su \"Argosy\".\nL'aver perso la sua cavalla in una scommessa non \u00e8 che l'inizio dei guai, per Pat Brennan. L'uomo ottiene un passaggio sulla diligenza per Sasabe, solo per finire di l\u00ec a poco vittima, come tutti gli altri passeggeri, di una rapina ad opera di tre banditi dalla pistola facile. Nel giro di poco, Brennan e Doretta Getaway, figlia di un ricco possidente locale, restano gli unici sopravvissuti e finiscono ostaggio dei banditi. Brennan capisce che la loro sopravvivenza \u00e8 legata ad un filo e che lui e la timida ragazza dovranno sfruttare ogni occasione utile per tentare di prevalere sui loro pericolosi sequestratori.\nNote.\nDa questo racconto \u00e8 stato tratto il film \"I tre banditi\" (\"The Tall T\", 1957).\nL'uomo sbagliato.\nL'uomo sbagliato (\"No Man's Guns\") \u00e8 stato pubblicato nell'agosto 1955 in \"Western Story Roundup\".\nAppena congedato dall'esercito, il sergente Dave Mitchell non pensa altro che tornare a casa, per riabbracciare la sua famiglia. Peccato che strada facendo abbia la sfortuna di imbattersi in una banda di fuorilegge braccati dallo sceriffo Dyke, uomo tanto ottuso quanto determinato a vendicarsi dei banditi che gli hanno ucciso un amico, e proprio per questo ansioso di impiccarli. Poco importa che Mitchell, catturato insieme agli altri malviventi, sia del tutto estraneo alle loro scorribande: l'ex soldato non ha modo di convincere i suoi aguzzini della sua innocenza.\nLa donna di Tascosa.\nLa donna di Tascosa (titolo originale \"The Woman from Tascosa\", poi ribattezzato \"The Rancher's Lady\") \u00e8 stato pubblicato nel settembre 1955 in \"Western Magazine\".\nRimasto vedovo con due figli giovani da crescere, Willis Calender si \u00e8 proposto di sposare la giovane miss Conway, che ha conosciuto attraverso uno scambio epistolare di appena tre lettere. Il giorno in cui deve incontrarla per la prima volta \u00e8 anche quello fissato per il matrimonio. Con il suo abito migliore e in compagnia del suo primogenito, l'undicenne Jim, Will viene messo al corrente di alcune maldicenze che circolano sulla professione passata della sua futura sposa. A quelle notizie i suoi propositi vacillano, ma per fortuna \u00e8 lo stesso Jim, una volta conosciuta la futura giovane matrigna, a sgombrare il campo da ogni dubbio e ad approvare per primo e a pieni voti le qualit\u00e0 della ragazza che il padre si \u00e8 scelto come moglie.\nDietro le sbarre.\nDietro le sbarre (\"Jugged\") \u00e8 apparso per la prima volta in \"Western Magazine\" nel dicembre 1955 con il titolo \"The Boy from Dos Cabezas\".\nRissoso e troppo incline alle bevute, il diciannovenne Pete Given si \u00e8 messo su una brutta strada e fa disperare la sua giovanissima moglie Mary Ellen. Quando finisce dietro le sbarre per una rissa durante la quale, in realt\u00e0, ha solo difeso un amico, si trova a confronto con un vero \"cattivo\", il pistolero pluriomicida Hanley Miller, che \u00e8 in cella con lui. In questa occasione il ragazzo ha modo di far valere coraggio e sangue freddo. Dopo aver sventato il tentativo di evasione del violento bandito, Pete viene compensato dallo sceriffo Boynton non solo con l'archiviazione definitiva del suo caso, ma addirittura con la proposta di diventare vice-sceriffo, al posto del vanitoso Stan Cass che per una stupida leggerezza, invece, ha rischiato quasi di farsi uccidere e di far scappare il criminale.\nIl momento della vendetta.\nIl momento della vendetta (\"Moment of Vengeance\") \u00e8 apparso per la prima volta sul \"Saturday Evening Post\" del 21 aprile 1956 con il titolo originario di \"The Waiting Man\".\nUna prova di carattere tra il ricco mandriano Ivan Kergosen e uno dei suoi uomini migliori, l'ex guida scout Phil Treat, che ha osato sposare Ellis, la figlia di Kergosen, senza chiedere il permesso all'autoritario allevatore. Ma Treat sembra un uomo dalla fibra tenace. A nulla serve che Kergosen obblighi Ellis a tornare nella casa paterna, dove la ragazza, innamorata del marito, si ribella alle imposizioni del genitore opponendogli un silenzio ostile. N\u00e9 tantomeno servono le intimidazioni rivolte contro Treat dagli altri cowboy di Kergosen, che lo aggrediscono e gli distruggono la casa. Alla fine l'esperienza e la paziente determinazione di Treat avranno la meglio, e il vecchio dovr\u00e0 lasciar andare la figlia e accettare nella famiglia il genero.\nL'uomo con un braccio solo.\nL'uomo con un braccio solo (\"Man with the Iron Arm\") \u00e8 apparso per la prima volta nel settembre 1956 in \"Complete Western Books\" con il titolo \"The One Arm Man\".\nPer un po' di tempo John Lefton, ex tenente reduce dalla guerra civile, dove ha perduto un braccio, vive un'esistenza di miseria ed autocommiserazione, ubriacandosi e lavorando come garzone di stalla nella locanda di Mr. Brody, senza mai rispondere alle lettere della donna che lo ama e che vorrebbe vivere al suo fianco nonostante la menomazione ricevuta in guerra. Poi per\u00f2, quando sembra ormai aver toccato il fondo, l'inatteso scontro con Tobin Royal, un giovane ed arrogante cowboy, che non si trattiene dall'aggredire e umiliare Lefton, questi riscopre l'orgoglio e la fiducia in s\u00e9 stesso e ricostruisce un'esistenza ammirevole e la prospettiva di un futuro, in attesa di poter restituire la lezione dell'arrogante ragazzotto.\nIl giorno pi\u00f9 lungo.\nIl giorno pi\u00f9 lungo (\"The Longest Day of His Life\") \u00e8 stato pubblicato per la prima volta in \"Western Novel and Short Stories\" nell'ottobre 1956.\nFiglio di un dirigente della Hatch &amp; Hodges Line Company, il giovane Steve Brady sta facendo una veloce carriera, partendo dalla gavetta. Dopo qualche anno a cassetta sulle diligenze della compagnia, ora si occupa di concludere contratti commerciali per creare stazioni di servizio lungo le piste. Il suo primo compito \u00e8 quello di convincere il piccolo allevatore Glennan a concludere un accordo con la compagnia. Ma la missione ha una svolta improvvisa quando, sulla strada verso la fattoria, Steve viene fermato da due uomini armati e pericolosi: il giovane e infiammabile Albie costringe Steve a togliersi il suo elegante vestito e a dargli i soldi che ha. Pi\u00f9 tardi Brady arriva alla fattoria, dove viene accolto da Catherine Mary, la graziosa figlia del proprietario, rimasta momentaneamente sola e reduce lei stessa delle insidie dell'arrogante Albie. Steve e Catherine hanno appena il tempo di conoscersi che gli uomini armati riappaiono. Ora sono in tre, e il capo del gruppo, Ed Moak, \u00e8 una vecchia conoscenza di Steve: proprio lui, alcuni anni prima, lo aveva disarmato durante una rapina alla diligenza, facendoilo finire in prigione per un po'. Moak tuttavia nasconde bene i suoi rancori e, anzi, si mostra conciliante e pieno delle migliori intenzioni: lascia presto la fattoria Glennan con i suoi complici, ma Steve sa bene che \u00e8 solo una tregua momentanea, e si aspetta un nuovo assalto durante la notte. Cosa che puntualmente accade, senza per\u00f2 che Steve e Catherine si lascino prendere di sorpresa. Albie \u00e8 il primo a tentare di intrufolarsi nella casa, ma si prende una pallottola nella pancia. Rimesso in sella agonizzante, il ragazzo non arriva vivo dai suoi complici. Poco dopo \u00e8 il turno dello stesso capobanda Moak di sottovalutare l'efficienza della pistola di Brady e cadere a terra fulminato. Il terzo malvivente \u00e8 pi\u00f9 furbo degli altri e lascia in pace Steve, il quale ora, dopo il pericolo scampato, avr\u00e0 modo di scoprire se il suo rapporto di amicizia con la ragazza possa diventare qualcosa di pi\u00f9 di una semplice conoscenza occasionale.\nNagual.\nNagual (\"The Nagual\", gi\u00e0 \"The Accident of John Stam's\") \u00e8 apparso nel novembre 1956 in \"2-Gun Western\".\nQuando lo si sente raccontare le sue storie visionarie di animali stravaganti apparsi nei boschi e sulle montagne, dove trascorre sempre pi\u00f9 tempo dopo che la vecchiaia e un infortunio alla gamba gli impediscono di svolgere il suo abituale lavoro di domatore di cavalli, il messicano Ofelio Oso viene scambiato per un vecchio mezzo matto, in attesa della fine dei suoi giorni. In realt\u00e0 con la sua surreale storia sul \"Nagual\", un vendicativo essere mutaforma, ora uomo, ora stallone selvaggio, Ofelio intende soltanto fornire al vice-sceriffo Billy-Jack Trew un sottile indizio di quello che ha visto dal suo solitario osservatorio nei boschi, come muto e impotente testimone, quando il suo datore di lavoro, il \"ranchero\" John Stam, geloso e vendicativo, si \u00e8 sbarazzato della moglie adultera Marion e del suo amante, Joe Slidell, anch'egli uno dei domatori a libro paga di Stam, assassinando entrambi senza piet\u00e0. Solo quando smette di pensare che il vecchio Ofelio sia preda di demenza senile e prende sul serio il messaggio contenuto nel racconto sul \"Nagual\", il vice-sceriffo potr\u00e0 finalmente far luce sul duplice omicidio e consegnare il responsabile alla giustizia.\nLa camicia rossa.\nLa camicia rossa (\"The Kid\", gi\u00e0 \"The Gift of Regalo\") \u00e8 stato pubblicato nel dicembre 1956 in \"Western Short Stories\".\nStoria di un orfano che viene inizialmente cresciuto da una coppia di messicani, che gli danno l'inusuale nome di Regalo, e poi, dopo la morte di questi, vive a lungo con gli Apache di una riserva, finch\u00e9 non viene sorpreso da Ken, un solitario e rude cacciatore, nell'atto di rubargli del cibo. L'uomo punisce il ragazzino costringendolo a lavorare per lui, senza permettergli di andarsene. La situazione viene notata da Terry, un cowboy dal cuore tenero, e dalla sua amata, la diciassettenne Deelie, che si prendono a cuore la condizione del ragazzino. Quando Terry gli regala una camicia di color rosso, ne conquista l'amicizia, ma al tempo stesso suscita la reazione del malvagio Ken, che si scontra con Terry avendone la peggio. Nel frattempo Regalo riesce a sfuggire al suo aguzzino, e per un po' di tempo non se ne ha pi\u00f9 notizia. Quando riappare, sar\u00e0 per ricompensare l'affetto di Terry e Deelie, ormai prossimi al matrimonio, con una pepita d'oro: solo Regalo conosce l'esatta ubicazione di un ricco giacimento. Ken cerca allora di rivendicare il controllo sul bambino, ma non ha alcuna possibilit\u00e0 che gli venga affidato, dal momento in cui Terry e Deelie potranno garantirgli invece un futuro all'interno di un'autentica famiglia.\nBuoni e cattivi.\nBuoni e cattivi (\"Only Good Ones\") \u00e8 stato pubblicato nel 1961 nell'antologia \"Western Writers of America Anthology\", editore MacMillan, New York.\nUn apologo cinico e disincantato: nella comunit\u00e0 di frontiera di Maricopa basta il sospetto capriccioso del ricco allevatore Tanner per scatenare una violenta reazione contro un uomo di colore e la sua moglie incinta e apache, che vivono isolati sui pascoli in montagna. Tanner ha riconosciuto nel poveraccio un disertore assassino, ma si \u00e8 sbagliato. L'uomo assediato e braccato nella sua casa non \u00e8 la persona giusta. Tuttavia per la popolazione bianca di Maricopa non fa differenza: i neri, gli indiani e i messicani si assomigliano tutti. Il giovane Bob Valdez, che ha ottenuto l'incarico di sceriffo solo per tenere buoni gli ubriaconi della sua razza, cerca di mettersi in mezzo ed evitare un insensato spargimento di sangue, ma lui stesso pagher\u00e0 di persona la sua pretesa di giustizia.\nNote.\nDa questo racconto, successivamente ampliato nel romanzo \"Arriva Valdez\" (\"Valdez Is Coming\") \u00e8 stato tratto il film \"Io sono Valdez\" (\"Valdez Is Coming\", 1970), con Burt Lancaster. Muovendo dal canovaccio del racconto, il romanzo e il successivo film proseguono la storia immaginando che il vice-sceriffo Valdez si senta in dovere di compensare la donna apache per l'ingiusta perdita che ha subito, narrando poi il conflitto che sorge tra il solitario messicano e l'allevatore Tanner con il suo manipolo di scagnozzi.\nLa donna apache.\nLa donna apache (\"The Tonto Woman\") \u00e8 stato pubblicato nel 1982 nella raccolta \"Roundup. Western Writers of America Anthology\", Doubleday.\nCi vuole un poco di buono come Ruben Vega, cowboy incline al furto e mosso da una visione del mondo impregnata di cinismo, per far ritrovare un po' d'orgoglio e di amor proprio a Sarah Isham, sposa di un potente mandriano locale. La donna \u00e8 stata per dodici anni prigioniera degli indiani Mohave, che le hanno indelebilmente tatuato il volto di blu, e ora, tornata nelle sue terre, viene tenuta lontana dal marito, costretta a vivere in una misera capanna ai margini del deserto, dove molti vengono ad osservarla di nascosto. Questo finch\u00e9 non arriva anche Ruben Vega, che nonostante la sua scarsa considerazione per l'universo femminile, viene mosso a compassione dal caso di questa donna coraggiosa, ma sfortunata. E cos\u00ec, con un po' di sfacciataggine e galanteria, incurante delle minacce degli uomini del potente Isham, riesce pure a convincerla a tornare a farsi a vedere in paese e ad incontrarsi con il marito, chiss\u00e0, forse per iniziare una fase pi\u00f9 dignitosa della sua esistenza.\nIl ritorno dell'eroe.\nIl ritorno dell'eroe (\"Hurrah for Captain Early!\") \u00e8 stato pubblicato nel 1994 nella raccolta \"New Trails. Western Writers of America Anthology\", Doubleday.\nIl ritorno a casa sua, a Sweetmary, dell'eroe della guerra di Cuba Bren Early \u00e8 atteso con trepidazione. Non altrettanta calorosa accoglienza viene invece riservata a Bo Catlett, che arriva in paese un giorno prima dell'atteso Early. Nessuno crede che un uomo di colore come lui possa aver realmente combattuto in guerra. Invece Bo si \u00e8 coperto di gloria, prima contro gli indiani, poi nella stessa spedizione di Cuba in cui i \"Rough Riders\", i combattenti scelti di Teddy Roosevelt, sono stati sonoramente battuti, e l'eroe Early si \u00e8 preso una pallottola nel fondo schiena. Catlett \u00e8 venuto a trovare il vecchio commilitone per restituirgli la spada che gli aveva preso per proseguire l'assalto, quel giorno in cui Early era caduto a terra ferito in modo imbarazzante. La gente del paese \u00e8 ostile verso Catlett, almeno finch\u00e9 non assiste all'incontro dei due soldati. Quando Early abbraccia quel coraggioso uomo di colore, alcuni ragazzini ignoranti che hanno osato sfidarlo a rischio della loro stessa vita arriveranno a comprendere che i suoi ricordi di guerra non sono invenzioni."}
{"id": "3338788", "revid": "297059", "url": "https://it.wikipedia.org/wiki?curid=3338788", "title": "Cellule staminali adulte", "text": ""}
{"id": "3338803", "revid": "129019", "url": "https://it.wikipedia.org/wiki?curid=3338803", "title": "Regni di Taifa", "text": ""}
{"id": "3338812", "revid": "1652635", "url": "https://it.wikipedia.org/wiki?curid=3338812", "title": "Lesioni elementari della cute", "text": "Le lesioni elementari della cute comprendono un insieme di alterazioni dell'apparato tegumentario rilevabili in corso di esame obiettivo dermatologico e la cui corretta interpretazione permette di distinguere le principali malattie cutanee. Viene definita lesione elementare primitiva ogni lesione che insorge \"come tale\" nella pelle come la diretta espressione di un processo patologico, e traduce sul piano clinico obiettivo il processo lesionale, distinguendosi dalle lesioni elementari secondarie che rappresentano l'evoluzione di una lesione primitiva. \nSi definisce invece lesione elementare patognomonica una lesione cutanea di esclusiva pertinenza di una malattia. Il termine generico eruzione cutanea \u00e8 invece utilizzato per identificare l'insorgenza sulla cute di una o pi\u00f9 lesioni elementari come conseguenza di una malattia propria della pelle oppure di una malattia sistemica.\nOgni lesione viene ad essere identificata per:\nIn seguito al riconoscimento bisogna inquadrare la lesione nella diagnosi. Quindi occorre stabilire: \nAltres\u00ec \u00e8 di fondamentale importanza valutare la presenza di altre lesioni distinte dalla principale; in questo senso, si parla di monomorfismo quando \u00e8 presente un solo tipo di lesione e di polimorfismo quando coesistono pi\u00f9 tipi di lesioni elementari nella stessa malattia cutanea.\nLesioni elementari primitive.\nMacchia o macula.\nAlterazione del colore della pelle non rilevata che non scompare alla vitropressione. Pu\u00f2 avere diversi colori ed essere pi\u00f9 o meno scura in base alla quantit\u00e0 di melanina. Vengono definite:\nPseudomacchia.\nDeposito di pigmenti esterni, dovuto sovente all'utilizzo di sostante quali la 1,4-fenilendiammina, i sulfamidici o sulfamino derivati o, ad esempio, l'amiodarone.\nPapula.\nLesione solida superficiale dovuta ad infiltrazione flogistica o a proliferazione cellulare di dimensioni inferiori o pari a 0.5 cm. Tipiche papule possono essere dovute a punture di insetto, a malattie esantematiche come il morbillo o a sifilide secondaria.\nPlacca.\nLesione solida superficiale dovuta ad infiltrazione flogistica o a proliferazione cellulare di dimensioni superiori a 0.5 cm, talora derivante alla confluenza di pi\u00f9 papule. Placche eritemato-desquamative sono tipiche della psoriasi. Alcuni linfomi possono infiltrare l'epidermide e formare caratteristiche placche.\nVescicola.\nRilievo non solido, non transitorio (differenza con il pomfo) e dovuto a cavit\u00e0 ripiena di liquido delle dimensioni inferiori ad 1 cm. Il contenuto pu\u00f2 essere sieroso od ematico; quest'ultimo identifica una lesione che si approfonda al di sotto della giunzione dermoepidermica. Plurime vescicole puntiformi e sierose non confluenti sono tipiche delle dermatiti eczematose. Le vescicole sono anche tipiche dell'herpes labiale e della varicella.\nBolla.\nRilievo non solido, non transitorio e dovuto a cavit\u00e0 ripiena di liquido delle dimensioni superiori ad 1 cm. Mentre la bolla sierosa \u00e8 la lesione tipica del pemfigo volgare, bolle eritematose con contenuto ematico e con tetto teso sono tipiche del pemfigoide bolloso.\nNodulo.\nLesione solida e rilevata di dimensioni superiori a 0.5 cm dovuta ad infiltrazione e proliferazione profonda. Si esprimono come noduli la leishmaniosi cutanea, il carcinoma basocellulare, il melanoma e il carcinoma spinocellulare.\nNodosit\u00e0.\nLesioni solide profonde od ipodermiche tipiche della sarcoidosi (dermo-ipodermite nodulare) e dell'eritema nodoso. Le lesioni, spesso dolenti, hanno aspetto contusiforme e sono dure alla palpazione\nEritema.\nArrossamento pi\u00f9 o meno circoscritto della cute che scompare alla vitropressione, dovuto alla vasodilatazione attiva (arteriosa) o passiva (venosa). L'eritema \u00e8 tipico della malattie esantematiche dell'infanzia come il morbillo, la rosolia, l'esantema subitum o la scarlattina. Altre lesioni eritematose possono comparire in seguito all'assunzione di farmaci (eritema fisso fa farmaco) o in corso di malattie autoimmuni (dermatomiosite).\nPonfo.\nRilievo solido e transitorio della cute dovuto ad edema da vasodilatazione fugace e intensamente pruriginoso, di colore uniformemente rosso. Con il tempo, il colore rosso resta in periferia, mentre il centro diventa perlaceo. Il pomfo \u00e8 la lesione elementare tipica dell'orticaria.\nFlittene.\nRilievo non solido, non transitorio e dovuto a cavit\u00e0 ripiena di liquido sieroso cagionata da agenti fisici quali caldo, freddo o sostanze chimiche. Sono lesioni tipiche delle ustioni di 2\u00ba grado,\nPustola.\nRilievo eritematoso contenente pus, tipica di foruncolosi, acne e talora impetigine.\nGomma.\nLesione caratterizzata da colliquazione e talora fistolizzazione. La gomma \u00e8 tipica dalla lue e dello sfrofuloderma.\nVegetazione.\nEscrescenza di cute o mucose di colore rosso vivo o rosso bruno e di consistenza molle-fibrosa. I condilomi sono tipici esempi di vegetazione; si parla di verrucosit\u00e0 quando tali escrescenze si ricoprono di uno strato corneo.\nCisti.\nIntumescenze a contenuto semi-solido di dimensioni variabili. Sono tipiche le cisti mucoidi di labbra, cavo orale o polso e le cisti tricolemmali o sebacee del cuoio capelluto o del dorso.\nLesioni secondarie.\nSquama.\nLa squama \u00e8 un agglomerato di cellule cutanee superficiali morte in via di eliminazione. Si distinguono squame lamellari, ampie e spesse, squame ittiosiche, ancora pi\u00f9 spesse e adese al centro, squame foliacee, ampie e sottili e squame furfuracee o pitiriasiche, piccole e sottili. La squama rappresenta la lesione attraverso cui si evolvono molte malattie esantematiche dell'infanzia e diversi processi infettivi cutanee. Squame localizzate a livello di una placca eritematosa sono tipiche della psoriasi.\nCheratosi.\nLa cheratosi \u00e8 una lesione caratterizzata da cellule cheratinizzate fortemente adese e la cui manipolazione o rimozione provoca facile sanguinamento. I corni cutanei sono un classico esempio di cheratosi.\nCrosta.\nDi contenuto ematico, rappresentano il prodotto dei processi riparativi di lesioni cutanee. Vengono distinte in base al colore, propriet\u00e0 che identifica la profondit\u00e0 dalle lesione in riparazione. Tipiche croste mieliceriche si riscontrano nell'impetigine.\nEscara.\nUn'escara \u00e8 un agglomerato pi\u00f9 o meno spesso di cellule necrotiche. Tipica \u00e8 l'escara nelle ustioni di 3\u00ba grado.\nRagade.\nSoluzione di continuo della cute, lineare, con pareti verticali e pi\u00f9 o meno dolente. Pu\u00f2 presentarsi su dermatite atopica, psoriasi o altre malattie infiammatorie della cute.\nEscoriazione.\nLesione provocata dal grattamento che si manifesta in corso di malattie pruriginose, nell'intertrigine grave o nella psoriasi.\nErosione.\nPerdita di sostanza limitata dall'epidermide o agli strati pi\u00f9 superficiale delle mucose. Tipiche sono le erosioni che si manifestano in corso di aftosi, di herpes o altre malattie vescicolari del cavo orale.\nUlcera.\nPerdita profonda di sostanza, con interessamento del derma (cute) o del corion (mucose). \u00c8 la lesione con cui possono manifestarsi diverse neoplasie cutanee come il carcinoma spinocellulare o il carcinoma basocellulare o le aftosi del cavo orale.\nCicatrice.\nUna cicatrice rappresenta il risultato dei processi riparativi innescati da un insulto del derma (ulcere, traumi); inizialmente rilevata e rosa, con il tempo tende a diventare grigiastra ed incavata.\nAtrofia.\nL'atrofia \u00e8 dovuta alla normale senescenza tissutale o a processi infiammatori distrofici cronici. Un'area atrofica si caratterizza per l'assottigliamento dell'epidermide e talora del derma sottostante. Tipica \u00e8 l'atrofia che si manifesta in corso di protratto trattamento con corticosteroidi topici.\nLichenificazione.\nArea cutanea ispessita e finemente desquamante, con disegno cutaneo accentuato (superficie \"acciottolata\"), dovuta a grattamento. Tale lesione, tipica della dermatite atopica o di altre lesioni pruriginose.\nLesioni patognomoniche.\nCunicolo.\nIl cunicolo \u00e8 un rilievo bianco-grigiastro, pi\u00f9 o meno lungo e tortuoso, associato ad una piccola eminenza brunastra (ingresso), che rappresenta il tragitto intra-epidermico dell'acaro della scabbia (\"Sarcoptes scabiei\").\nComedone.\nIl comedone \u00e8 una cisti aflegmasica a contenuto sebaceo che si forma in corrispondenza di un follicolo pilifero ricoperta da un tappo sebo-cheratinico a livello dell'orifizio follicolare. In base al diametro di quest'ultimo, il comedone pu\u00f2 presentarsi come punto nero (orifizio ampio) o punto bianco (orifizio ristretto). I comedoni sono presenti normalmente nelle pelle, sebbene siano caratteristici dell'elastosi solare e dell'acne.\nScutolo.\nLo scutolo \u00e8 una lesione grigio-giallastra con zona centrale depressa tipica della tigna favosa.\nMilia.\nIl milium \u00e8 una piccola cisti aflegmatico a contenuto cheratinico dal caratteristico colore giallastro. A differenza del comedone, non presenta un orifizio visivile.\nTeleangectasia.\nPer teleangectasia si intende un piccolo vaso capillare dilatato, tortuoso e ramificato.\nPetecchie.\nLesioni emorragiche sovente dovute a condizioni patologiche associate a piastrinopenia e di dimensioni inferiori a 0.5 cm (\"punta di spillo\").\nPorpora.\nLesione dovuta allo stravaso emorragico infiammatorio tipico di vasculiti e di dimensioni superiori a 0.5 cm e apprezzabile alla palpazione."}
{"id": "3338814", "revid": "92723", "url": "https://it.wikipedia.org/wiki?curid=3338814", "title": "Gilles Routhier", "text": "Biografia.\nHa ottenuto un dottorato in teologia all'Institut Catholique de Paris e un altro in storia delle religioni e antropologia religiosa alla Sorbona. Specializzatosi nella recezione del Concilio Vaticano II in Qu\u00e9bec, ha prodotto numerosi contributi di ecclesiologia, missiologia, catechesi e educazione della fede per adulti. \u00c8 un esponente dell'ermeneutica della discontinuit\u00e0.\nLa sua riflessione spirituale e teologica sul futuro della Chiesa cattolica in Qu\u00e9bec suscita interesse e controversie.\nHa insegnato teologia pratica ed ecclesiologia all'Institut Catholique de Paris e insegna regolarmente all'Universit\u00e9 Laval. \n\u00c8 noto fuori degli ambienti accademici per aver testimoniato a favore dell'imposizione del corso di etica e di cultura religiosa nel corso di un processo a titolo di esperto governativo. Ha adottato una posizione opposta a quella della Congregazione per l'Educazione Cattolica e del suo superiore il cardinale Marc Ouellet che si opponevano al carattere obbligatorio del controverso programma governativo."}
{"id": "3338815", "revid": "486946", "url": "https://it.wikipedia.org/wiki?curid=3338815", "title": "AT-4 Spigot", "text": ""}
{"id": "3338819", "revid": "37401", "url": "https://it.wikipedia.org/wiki?curid=3338819", "title": "Dno (Oblast' di Pskov)", "text": ""}
{"id": "3338821", "revid": "106872", "url": "https://it.wikipedia.org/wiki?curid=3338821", "title": "AT-5 Spandrel", "text": ""}
{"id": "3338851", "revid": "106872", "url": "https://it.wikipedia.org/wiki?curid=3338851", "title": "9K114 \u0160turm", "text": ""}
{"id": "3338867", "revid": "106872", "url": "https://it.wikipedia.org/wiki?curid=3338867", "title": "Shturm", "text": ""}
{"id": "3338871", "revid": "106872", "url": "https://it.wikipedia.org/wiki?curid=3338871", "title": "AT-7 Saxhorn", "text": ""}
{"id": "3338874", "revid": "106908", "url": "https://it.wikipedia.org/wiki?curid=3338874", "title": "Hovtashen (Ararat)", "text": ""}
{"id": "3338875", "revid": "106872", "url": "https://it.wikipedia.org/wiki?curid=3338875", "title": "AT-8 Songster", "text": ""}
{"id": "3338877", "revid": "1305772", "url": "https://it.wikipedia.org/wiki?curid=3338877", "title": "Hovta\u0161en", "text": ""}
{"id": "3338878", "revid": "1452073", "url": "https://it.wikipedia.org/wiki?curid=3338878", "title": "Airport", "text": ""}
{"id": "3338882", "revid": "1305772", "url": "https://it.wikipedia.org/wiki?curid=3338882", "title": "Hovta\u0161en (Ararat)", "text": "Hovta\u0161en (in armeno \u0540\u0578\u057e\u057f\u0561\u0577\u0565\u0576, conosciuto anche come Hovtashen, fino al 1978 \"Pughamlu\") \u00e8 un comune dell'Armenia di 1109 abitanti (2008) della provincia di Ararat."}
{"id": "3338886", "revid": "106872", "url": "https://it.wikipedia.org/wiki?curid=3338886", "title": "AT-9 Spiral-2", "text": ""}
{"id": "3338890", "revid": "106872", "url": "https://it.wikipedia.org/wiki?curid=3338890", "title": "AT-10 Stabber", "text": ""}
{"id": "3338891", "revid": "123178327", "url": "https://it.wikipedia.org/wiki?curid=3338891", "title": "Amore criminale", "text": "Amore criminale \u00e8 una trasmissione televisiva in onda su Rai 3 dal 10 marzo 2007 in seconda serata e dal 2008 anche in prima serata. \nLa trasmissione \u00e8 stata condotta da Camila Raznovich dal 2007 al 2011, da Luisa Ranieri dal 2012 al 2013, da Barbara De Rossi dal 2013 al 2016 e da Asia Argento nell'autunno 2016. Dalla stagione 2018 \u00e8 condotta da Veronica Pivetti.\nOltre a condurre la trasmissione, la presentatrice funge anche da voce narrante dei filmati.\nIl format di \"Amore criminale\" \u00e8 stato ideato da Matilde D'Errico, Maurizio Iannelli e Luciano Palmerino (per la societ\u00e0 \"La Bastoggi docu &amp; fiction\" srl) e prodotto da Ruvido Produzioni (che ha prodotto anche i programmi \"Turisti per caso\", \"Milano-Roma\", \"Due sul divano\", la diretta televisiva del Concerto del Primo Maggio e \"Lessico famigliare\"). Dopo cinque stagioni in cui \u00e8 stato trasmesso in seconda serata (esclusa l'edizione estiva del 2008 ed alcune puntate speciali in onda in prima serata), dall'autunno 2012 il programma viene promosso in prime time.\nIl programma va in onda dal Centro di produzione Rai di Torino.\nIl programma.\nIn ogni puntata di \"Amore criminale\" si racconta una storia d'amore finita con un omicidio. Ogni puntata quindi \u00e8 dedicata alla storia di una donna uccisa dal proprio partner o ex-partner. Le storie sono narrate attraverso interviste ai protagonisti della vicenda (famiglie delle vittime, amici, colleghi di lavoro, forze dell'ordine, magistrati, avvocati), ricostruzioni filmate e materiale documentaristico. A fare da filo conduttore sono gli interventi della conduttrice che funge da voce narrante riepilogando la vicenda e fornendo ulteriori dettagli.\nLa trasmissione nasce dal fatto che annualmente in Italia circa 130 donne muoiono per mano del proprio partner, cio\u00e8 una ogni tre giorni. Il programma ha ottenuto un buon riscontro di pubblico con una media di share del 16% e picchi del 30%. Per tale ragione dall'estate 2008 il programma \u00e8 trasmesso anche in prima serata. Nel 2010, sempre in prima serata, sono state realizzate anche due puntate speciali, caratterizzate dalla presenza in studio di alcune donne sopravvissute a un tentativo di omicidio. Da allora il programma ha anche narrato storie di donne che sono riuscite ad uscire dalla spirale di violenza di cui erano vittime e/o che sono sopravvissute ad un tentativo di omicidio da parte del proprio partner o ex-partner.\nIn alcune puntate delle ultime stagioni, la trasmissione ha anche raccontato storie di uomini uccisi (tra cui quello di Marco Vannini), maltrattati o perseguitati dalle proprie compagne o ex compagne, oppure di donne uccise da altre donne. Nella puntata del 9 giugno 2016 viene presentata anche la testimonianza di uomini violenti con le proprie compagne che hanno accettato un percorso terapeutico facendosi aiutare nei centri specializzati.\nLa trasmissione \u00e8 stata premiata nel 2008 e la sua autrice Matilde D'Errico nel 2013 dall'associazione Telefono rosa.\nUn nuovo ciclo di \"Amore criminale\" \u00e8 andato in onda su Rai 3 dal 24 marzo 2012 fino al mese di giugno: dopo quattro stagioni Camila Raznovich ha per\u00f2 abbandonato il programma (passando a LA7) ed \u00e8 stata dunque sostituita in questa nuova serie da Luisa Ranieri.\nDal 9 novembre 2012 il programma \u00e8 tornato con sei nuove puntate, sempre condotto da Luisa Ranieri, e viene promosso in prima serata su Rai 3.\nDal 3 maggio all'8 giugno 2013 il programma \u00e8 tornato in prima serata con sei nuove puntate con una nuova conduttrice: Barbara De Rossi. Il 28 febbraio 2014 il programma \u00e8 tornato con nuove puntate, condotto sempre da Barbara De Rossi, nella prima serata del venerd\u00ec. Dal 14 giugno al 2 agosto 2014 il programma \u00e8 tornato in seconda serata con otto puntate.\nNel 2016 il programma \u00e8 tornato in onda in seconda serata con 3 puntate gi\u00e0 trasmesse nelle precedenti edizioni condotte da Barbara De Rossi. Dal 4 novembre 2016 il programma torna in onda in prima serata con sette nuove puntate e vede un nuovo cambio di conduzione: Barbara De Rossi viene infatti sostituita da Asia Argento. La trasmissione che debutta di venerd\u00ec, per contraddistinguere l'arrivo della nuova conduttrice, dal 5 dicembre 2016 viene spostata di luned\u00ec. Nel gennaio 2017, la trasmissione viene chiusa e sostituita dal programma di Alberto Matano Sono Innocente. \nNel 2018 la trasmissione \u00e8 stata affidata a Veronica Pivetti ed \u00e8 andata in onda dal 14 gennaio al 4 marzo in prima serata con un ciclo di otto puntate. Durante queste otto puntate, l'anteprima viene condotta da Matilde D'Errico, ideatrice e autrice della trasmissione, in cui vengono trattate storie di violenze e maltrattamenti raccontate in prima persona dalle stesse persone che le hanno subite. \nIl secondo ciclo va in onda dal 9 settembre dello stesso anno con altre sette puntate fino al 21 ottobre; Veronica Pivetti rimane la narratrice, sia in video che in voce fuoricampo delle nuove storie di femminicidio ricostruite con la docufiction, oltre che la conduttrice, mentre Matilde D'Errico conduce lo spin-off \"Sopravvissute\", che riprende sostanzialmente lo stesso filone narrativo gi\u00e0 utilizzato nell'anteprima da lei stessa condotta nel primo ciclo di puntate della stagione 2018. \nNel 2019 va in onda dal 3 marzo al 14 aprile con Veronica Pivetti narratrice, sia in video che in voce fuoricampo; Matilde D'Errico conduce la seconda stagione di \"Sopravvissute\" in seconda serata. \nNel 2020 la nuova stagione incomincia dal 19 gennaio sempre con Veronica Pivetti narratrice; in seconda serata Matilde D'Errico conduce la terza stagione di \"Sopravvissute\".\nVeronica Pivetti viene confermata anche nel 2021, con sei puntate in prima serata dal 22 aprile; in seconda serata Matilde D'Errico conduce la quarta stagione di \"Sopravvissute\"."}
{"id": "3338894", "revid": "106872", "url": "https://it.wikipedia.org/wiki?curid=3338894", "title": "AT-11 Sniper", "text": ""}
{"id": "3338898", "revid": "124061412", "url": "https://it.wikipedia.org/wiki?curid=3338898", "title": "Darvydas \u0160ernas", "text": "Carriera.\nClub.\nDebutta nel calcio professionistico coi lituani del Dainav Alytus, formazione della sua citt\u00e0. Nel 2002 si trasferisce al FK Vetra dove rimane per sei stagioni.\nNel 2008 passa ai russi dello Spartak Nalcik dove gioca solo 4 partite di campionato, prima di passare ai polacchi del Widzew Lodz che nel 2010 aiuta ad ottenere la promozione dalla seconda serie polacca.\nNello stesso 2010 viene nominato Calciatore lituano dell'anno, succedendo a Marius Stankevi\u010dius vincitore delle due precedenti edizioni del premio.\nNazionale.\nDal 2008 fa parte del giro della nazionale lituana. Nel 2010 ha segnato due reti nelle Qualificazioni ad Euro 2012: la prima nella vittoria 1-0 in Repubblica Ceca, la seconda nella sconfitta 3-1 in Spagna."}
{"id": "3338899", "revid": "394", "url": "https://it.wikipedia.org/wiki?curid=3338899", "title": "Antonio Trivulzio (1514-1559)", "text": "Appartenente alla nobile casata milanese dei Trivulzio, era figlio di Gerolamo Teodoro Trivulzio e di Anna da Barbiano. Era inoltre nipote dei cardinali Antonio Trivulzio e Scaramuccia Trivulzio, cugino del cardinale Agostino Trivulzio e prozio del cardinale Giangiacomo Teodoro Trivulzio.\nBiografia.\nTerminati gli studi giuridici in Milano e divenuto ivi diacono, si trasfer\u00ec a Roma.\nIl 7 giugno 1535 divenne vescovo di Tolone, succedendo cos\u00ec al cugino Agostino, ma ricever\u00e0 gli ordini sacri solo nel 1548. Verso il 1539 divenne referendario del Supremo Tribunale della Segnatura Apostolica, del quale diverr\u00e0 prefetto nel 1557. Dal 1544 al 1547 fu vice-legato pontificio ad Avignone, quindi a Perugia e poi fu nunzio apostolico in Francia nel 1550.\nNunzio a Venezia nel 1556-57, nel concistoro del 15 maggio 1557 fu creato cardinale da papa Paolo IV che gli assegn\u00f2 successivamente il titolo di cardinale presbitero dei Santi Giovanni e Paolo. Contribu\u00ec nel medesimo anno come legato \"a latere\" alla rappacificazione fra Enrico II di Francia e Filippo II di Spagna.\nColpito da ischemia cardiaca, spir\u00f2 a Parigi e fu sepolto nel castello di Saint-Martin."}
{"id": "3338903", "revid": "106872", "url": "https://it.wikipedia.org/wiki?curid=3338903", "title": "AT-13 Saxhorn-2", "text": ""}
{"id": "3338905", "revid": "547992", "url": "https://it.wikipedia.org/wiki?curid=3338905", "title": "Asclepiodoto (tattico)", "text": "Biografia.\nA detta di Lucio Anneo Seneca, Asclepiodoto sarebbe stato allievoo del filosofo Posidonio ed autore di un'opera intitolata \"Quaestionum Naturalium Causae\".\nIl titolo di Tattico venne dato ad Asclepiodoto per un suo trattato sulla tattica militare, \"T\u00e9chne taktik\u00e9\", uno dei primi trattati di \"ars bellica\" giunti a noi dal mondo antico, nel quale descrive il funzionamento delle forze armate del Regno di Macedonia. L'opera \u00e8 probabilmente la stessa citata da Eliano Tattico, ma attribuita a Posidonio.\n\"Tattica\".\nL'unica opera conosciuta di Asclepiodoto \u00e8, appunto, un trattato in dodici capitoli di tattica e teoria militare (\u1f08\u03c3\u03ba\u03bb\u03b7\u03c0\u03b9\u03bf\u03b4\u03cc\u03c4\u03bf\u03c5 \u03c6\u03b9\u03bb\u03bf\u03c3\u03cc\u03c6\u03bf\u03c5 \u03c4\u03b1\u03ba\u03c4\u03b9\u03ba\u1f70 \u03ba\u03b5\u03c6\u03ac\u03bb\u03b1\u03b9\u03b1, o \"Tattica\"), trasmesso nel Codice Laurentiano (Plut.55.4) e undici altri manoscritti che dipendono da esso. Insieme al testo, i manoscritti trasmettono figure ritenute copie di diagrammi dalla stessa mano di Asclepiodoto.\nLa \"Tattica\" \u00e8 un testo essenzialmente teorico, che segue una tendenza generale nei testi ellenistici e romani sulla guerra. \nL'autore esordisce parlando dei diversi corpi dell'esercito, per poi concentrarsi sulla falange oplitica e sulla disposizione degli uomini in essa. Dopo una digressione, nel capitolo V, su dimensioni e carattere appropriato delle armi, Asclepiodoto si concentra sulla fanteria leggera, la cavalleria , carri ed elefanti, per concludere sulla terminologia di uso comune e sui comandi utilizzati nelle evoluzioni militari."}
{"id": "3338906", "revid": "339392", "url": "https://it.wikipedia.org/wiki?curid=3338906", "title": "AT-14 Spriggan", "text": ""}
{"id": "3338908", "revid": "1318658", "url": "https://it.wikipedia.org/wiki?curid=3338908", "title": "Centrale idroelettrica di Casteldelfino", "text": "La centrale idroelettrica di Casteldelfino \u00e8 situata nel comune di Casteldelfino, in provincia di Cuneo.\nCaratteristiche.\nSi tratta di una centrale a serbatoio, equipaggiata con due gruppi turbina/alternatore, con turbine Francis ad asse verticale."}
{"id": "3338910", "revid": "375960", "url": "https://it.wikipedia.org/wiki?curid=3338910", "title": "Asclepiodoto Tattico", "text": ""}
{"id": "3338912", "revid": "106872", "url": "https://it.wikipedia.org/wiki?curid=3338912", "title": "AT-15 Springer", "text": ""}
{"id": "3338914", "revid": "767487", "url": "https://it.wikipedia.org/wiki?curid=3338914", "title": "Izuko e", "text": "Izuko e \u00e8 un film del 1966 diretto da K\u014dz\u014d Saeki. Basato su un racconto di Y\u00f4jir\u00f4 Ishizaka, la pellicola non \u00e8 mai stata distribuita in Italia."}
{"id": "3338915", "revid": "106872", "url": "https://it.wikipedia.org/wiki?curid=3338915", "title": "Khrizantema", "text": ""}
{"id": "3338918", "revid": "1318658", "url": "https://it.wikipedia.org/wiki?curid=3338918", "title": "Centrale idroelettrica di Brossasco", "text": "L'impianto di Brossasco \u00e8 una centrale idroelettrica situata nel comune di Brossasco, in provincia di Cuneo, e sfrutta le acque del torrente Varaita.\nCaratteristiche.\nSi tratta di una centrale a bacino che, oltre alla produzione di energia elettrica, controlla le variazioni di portata del torrente Varaita (dovute agli impianti situati a monte) in modo tale che la portata a Brossasco sia pari alla portata naturale del torrente.\nI macchinari consistono in due gruppi turbina/alternatore, con turbine Francis ad asse verticale."}
{"id": "3338921", "revid": "106872", "url": "https://it.wikipedia.org/wiki?curid=3338921", "title": "AT-16 Scallion", "text": ""}
{"id": "3338925", "revid": "1318658", "url": "https://it.wikipedia.org/wiki?curid=3338925", "title": "Centrale idroelettrica di Bognanco-Dagliano", "text": "La centrale idroelettrica di Dagliano \u00e8 situata nel comune di Bognanco, in provincia di Verbania.\nCaratteristiche.\nSi tratta di una centrale ad acqua fluente, equipaggiata con due gruppi turbina/alternatore, con turbine Francis ad asse orizzontale."}
{"id": "3338928", "revid": "767487", "url": "https://it.wikipedia.org/wiki?curid=3338928", "title": "Jude", "text": "Jude \u00e8 un film del 1996 diretto da Michael Winterbottom, basato sul romanzo \"Jude l'Oscuro\" di Thomas Hardy.\n\u00c8 stato presentato nella Quinzaine des R\u00e9alisateurs del 49\u00ba Festival di Cannes.\nTrama.\nSul finire dell'800, Jude Fawley \u00e8 costretto da alcune circostanze a un lavoro come scalpellino e a un matrimonio infelice con una ragazza di campagna, Arabella. Qualche mese pi\u00f9 tardi si dirige nella sua citt\u00e0 di origine dove incontra la sua bella cugina, Sue Bridehead di cui si innamora. Sue decide invece di sposare il vecchio maestro della scuola di Jude, Mr Phillotson, dopo che Jude le dice di essere sposato con Arabella. Il matrimonio di Sue e Phillotson per\u00f2 non \u00e8 un successo cos\u00ec Sue lascia il marito per unirsi a Jude e hanno due figli, a cui poi si aggiunge il primo figlio di Jude. Jude riesce a farsi accettare all'Universit\u00e0 che ha sempre desiderato frequentare ma a cui non era mai stato ammesso a causa della bassa classe sociale di appartenenza.\nIl giorno dopo Sue e Jude scoprono che Juey, il figlio di Jude avuto da Arabella, ha soffocato e ucciso i suoi fratellastri prima di suicidarsi tramite impiccagione. Jude e Sue cadono in una profonda depressione dopo la morte dei loro figli e Sue crede che la morte dei loro figli sia il risultato del giudizio di Dio per la loro relazione incestuosa e per essere non sposati. Sue cos\u00ec decide di tornare da Phillotson, che lei trova sessualmente ripugnante, ma che \u00e8 il marito vero agli occhi di Dio. Un anno dopo la morte dei loro figli, Jude e Sue si incontrano sulle tombe dei loro figli deceduti e Jude le domanda se lei lo ami ancora. Dopo un bacio appassionato tra le lacrime, i due si allontanano e non si vedranno mai pi\u00f9."}
{"id": "3338929", "revid": "1318658", "url": "https://it.wikipedia.org/wiki?curid=3338929", "title": "Centrale idroelettrica di Balma-Quittengo", "text": "La centrale idroelettrica di Balma \u00e8 situata a Quittengo, in provincia di Biella.\nCaratteristiche.\nSi tratta di una centrale ad acqua fluente, equipaggiata con macchinari consistono in un unico gruppo turbina/alternatore."}
{"id": "3338932", "revid": "287204", "url": "https://it.wikipedia.org/wiki?curid=3338932", "title": "Darvydas Sernas", "text": ""}
{"id": "3338935", "revid": "1318658", "url": "https://it.wikipedia.org/wiki?curid=3338935", "title": "Centrale idroelettrica di Arsa-Pieve Vergonte", "text": "La centrale idroelettrica di Arsa \u00e8 situata nel comune di Pieve Vergonte, in provincia di Verbania.\nCaratteristiche.\nSi tratta di una centrale ad acqua fluente, equipaggiata con 2 gruppi turbina/alternatore con turbina Pelton ad asse orizzontale.\nLa centrale \u00e8 stata automatizzata nel 1989."}
{"id": "3338936", "revid": "599013", "url": "https://it.wikipedia.org/wiki?curid=3338936", "title": "Portami via", "text": ""}
{"id": "3338937", "revid": "767487", "url": "https://it.wikipedia.org/wiki?curid=3338937", "title": "Un ragazzo alla corte di re Art\u00f9", "text": "Un ragazzo alla corte di re Art\u00f9 \u00e8 un film del 1995 diretto da Michael Gottlieb. Produzione Disney, \u00e8 una storia fantastica liberamente ispirata al romanzo di Mark Twain \"Un americano alla corte di re Art\u00f9\" (1899), riambientandola nel presente.\nTrama.\nCalvin Fuller \u00e8 un adolescente che vive in California, mentre il ragazzo \u00e8 impegnato in una partita di baseball un terremoto colpisce il campo in cui si sta giocando la partita, la terra si apre sotto Calvin e lui cade nell'abisso. Dopo essersi ritrovato nella corte di re Art\u00f9 viene invitato a cenare nella corte e dovr\u00e0 cercare di salvare Camelot e la principessa Katey."}
{"id": "3338940", "revid": "1318658", "url": "https://it.wikipedia.org/wiki?curid=3338940", "title": "Centrale idroelettrica di Brolo-Nonio", "text": "La centrale idroelettrica di Brolo \u00e8 situata nel comune di Nonio, in provincia di Verbania.\nCaratteristiche.\nSi tratta di una centrale ad acqua fluente, equipaggiata con 3 gruppi turbina/alternatore, con turbine Pelton ad asse orizzontale.\nLa centrale \u00e8 stata automatizzata nel 2006."}
{"id": "3338942", "revid": "1318658", "url": "https://it.wikipedia.org/wiki?curid=3338942", "title": "Centrale idroelettrica di Crego", "text": "La centrale di Crego \u00e8 situata nel comune di Crodo, in provincia di Verbania.\nCaratteristiche.\nSi tratta di una centrale ad acqua fluente che sfrutta le acque del fiume Toce. Originariamente di propriet\u00e0 delle Imprese Elettriche Conti, agli inizi degli anni '50 i gruppi originali da 11,3 MVA furono rimpiazzati da nuovi gruppi con potenza unitaria di 22 MVA.\nI macchinari consistono in due gruppi turbina/alternatore, con turbine Francis ad asse verticale.\nArchitettura.\nIl fabbricato della centrale e l'abitazione del capo impianto sono stati progettati dall'architetto milanese Piero Portaluppi."}
{"id": "3338943", "revid": "1494169", "url": "https://it.wikipedia.org/wiki?curid=3338943", "title": "Prinetti", "text": ""}
{"id": "3338944", "revid": "107051216", "url": "https://it.wikipedia.org/wiki?curid=3338944", "title": "Norman Cousins", "text": "Biografia.\nNato nel New Jersey a West Hoboken, in seguito divenuta parte di Union City, si ammala di tubercolosi ed entra in sanatorio. Dopo la guarigione si diploma alla \"Theodore Roosevelt High School\" nel Bronx, viene assunto a 19 anni nella redazione del New York Evening Post. Passa l'anno seguente al \"Current History\", collabora poi con il \"Saturday Review of Literature\" dove diventa caporedattore e dove riesce a portare in pochi anni la tiratura da 20\u00a0000 a 650\u00a0000 copie.\nNella sua vita ha sostenuto con determinazione cause come il disarmo nucleare e la pace nel mondo. Nel 1950 ha avuto un ruolo basilare nel portare negli Stati Uniti un gruppo di 25 giovani donne giapponesi sopravvissute alla bomba di Hiroshima. Nel 1960 \u00e8 stato il promotore delle conferenze di Dartmouth sul processo di pace. Ha scritto alcuni saggi sull'argomento come \"Who Speaks for Man?\" del 1953. \u00c8 stato presidente della \"World Federalist Association\" e del \"Committee for Sane Nuclear Policy\", associazioni attive soprattutto negli anni 50 e 60 e favorevoli al processo di pace. Divenne con il tempo un ambasciatore non ufficiale che tesseva rapporti tra la Santa Sede, il Cremlino e la Casa Bianca. Fu ringraziato personalmente da John F. Kennedy e ricevette una medaglia da Papa Giovanni XXIII per il lavoro svolto. \nNel 1963 ricevette il premio Eleanor Roosevelt, nel 1971 la medaglia per la pace dalle Nazioni Unite, nel 1990 il Niwano Peace Prize ed il premio Albert Schweitzer poco prima della sua morte.\nHa lavorato come professore aggiunto all'Universit\u00e0 di Los Angeles. Ammalato di cuore e di spondilite anchilosante sin dal 1960, come terapia us\u00f2, a partire dal 1964, dosi massicce di vitamina C (seguendo le prescrizioni della medicina ortomolecolare), l'alimentazione naturale e la terapia del riso, che consisteva nella visione dei film dei fratelli Marx consigliata poi in alcuni libri da lui pubblicati, abbandonando la terapia a base di antidolorifici e steroidi. La sua esperienza, raccontata in molti testi, lo fece diventare un famoso divulgatore di medicina alternativa. Recuper\u00f2 dalla malattia che lo costringeva a letto, e visse per altri 30 anni dalla diagnosi, morendo nel 1990 a 75 anni."}
{"id": "3338948", "revid": "547034", "url": "https://it.wikipedia.org/wiki?curid=3338948", "title": "Prodromoi", "text": "Nell'Antica Grecia i Prodromoi (, letteralmente \"coloro che corrono prima\"; singolare \"Prodromos\") erano i cavalleggeri destinati prevalentemente alla ricognizione. Erano armati di giavellotti, scudo di tipo argivo e sciabola (\"makhaira\"). Portavano armatura leggera, solitamente di cuoio, ed elmetto.\nNell'esercito macedone, i \"prodromoi\" veniva accorpati con le formazioni di cavalleria pesante (gli \"hetairoi\" ed i tessali) per le cariche ed erano armati con delle lunghe lance, forse derivate dallo \"xiston\" degli \"hetairoi\", per la qual cosa vengono spesso erroneamente chiamati \"sarissaphoroi\"."}
{"id": "3338952", "revid": "729019", "url": "https://it.wikipedia.org/wiki?curid=3338952", "title": "Hispano Aviaci\u00f3n HA-200 Saeta", "text": "L'Hispano Aviaci\u00f3n HA-200 Saeta era un bimotore a getto da addestramento avanzato ad ala bassa sviluppato dall'azienda aeronautica spagnola Hispano Aviaci\u00f3n nei tardi anni cinquanta e prodotto negli anni sessanta, oltre che dalla stessa, anche dall'egiziana Egyptian General Aero Organization (EGAO).\nProgettato dall'ingegnere aeronautico tedesco Willy Messerschmitt e sviluppato dal precedente HA-100 Triana a motore radiale, fu il primo aereo dotato di motore a getto prodotto in Spagna e, a differenza del suo predecessore, ottenne un buon successo commerciale venendo adottato dalle forze aeree di Spagna ed Egitto.\nTecnica.\nL'HA-200 Saeta era un velivolo di costruzione interamente metallica dall'aspetto convenzionale che ricalcava le caratteristiche salienti dei pari ruolo dello stesso periodo, monoplano ad ala bassa con carrello retrattile.\nLa fusoliera a sezione circolare era caratterizzata da un abitacolo a due posti in tandem dotato di doppi comandi, chiuso da un lungo tettuccio apribile a scorrimento. Posteriormente terminava in un impennaggio cruciforme monoderiva con piani orizzontali montati a sbalzo.\nLa configurazione alare era monoplana, con l'ala montata a sbalzo bassa sulla fusoliera, realizzata in due semiali con struttura monolongherone dotate di alettoni a fessura.\nIl carrello d'atterraggio era di tipo triciclo anteriore, completamente retraibile ed azionato da un circuito idraulico, quello principale nell'ala con movimento delle due gambe di forza verso l'interno, quello anteriore con movimento retrogrado.\nLa propulsione era affidata ad una coppia di motori turbogetto Turbomeca Marbor\u00e9 inseriti in fusoliera."}
{"id": "3338955", "revid": "767487", "url": "https://it.wikipedia.org/wiki?curid=3338955", "title": "Associazione nazionale famiglie caduti e dispersi in guerra", "text": "L'Associazione nazionale famiglie caduti e dispersi in guerra (in acronimo ANFCDG) \u00e8 un ente morale la cui sede centrale \u00e8 a Roma.\nL'associazione cura gli interessi morali e materiali dei familiari di militari, partigiani e militarizzati caduti o dispersi in guerra o deceduti in seguito a ferite, lesioni od infermit\u00e0 riportate in guerra e di militari e militarizzati che hanno perso la vita nel compimento del dovere durante il servizio di leva o in opposizione ad ogni forma di eversione e terrorismo, ovvero nell'espletamento di missioni in nome e per conto delle organizzazioni internazionali alle quali l'Italia aderisce."}
{"id": "3338957", "revid": "486946", "url": "https://it.wikipedia.org/wiki?curid=3338957", "title": "Vaccino influenza stagionale", "text": ""}
{"id": "3338959", "revid": "41793", "url": "https://it.wikipedia.org/wiki?curid=3338959", "title": "Istv\u00e1n T\u00f3th Potya", "text": ""}
{"id": "3338960", "revid": "256896", "url": "https://it.wikipedia.org/wiki?curid=3338960", "title": "Associazione Nazionale Madri e Vedove dei Caduti in Guerra", "text": ""}
{"id": "3338965", "revid": "287204", "url": "https://it.wikipedia.org/wiki?curid=3338965", "title": "Alexander William Williamson", "text": "\u00c8 meglio conosciuto per la reazione di Williamson utilizzata per la sintesi degli eteri.\nBiografia.\nDopo avere lavorato con Leopold Gmelin a Heidelberg, e con Justus von Liebig a Gie\u00dfen, Williamson pass\u00f2 tre anni a Parigi per affinare gli studi in matematica. Nel 1849 Williamson fu nominato professore di chimica pratica allo University College di Londra, e dal 1855 fino al suo ritiro nel 1887 mantenne la cattedra di chimica. \nNel 1885 venne eletto membro della Royal Society, per la quale fu segretario straniero dal 1873 al 1889. Fu due volte presidente della London Chemical Society dal 1863 al 1865 e dal 1869 al 1871. Il 25 gennaio 1885 divenne Socio dell'Accademia delle Scienze di Torino. \nMor\u00ec il 6 maggio 1904 a Hindhead, nella contea di Surrey.\nAttivit\u00e0 di ricerca.\nWilliamson fu il primo a spiegare il processo di eterificazione e a delucidare la formazione degli eteri mediante l'interazione tra acido solforico e alcol, processo conosciuto come sintesi di Williamson degli eteri. Considerava gli eteri e gli alcoli come sostanze correlate con l'acqua, e successivamente introdusse una nuova classificazione delle sostanze chimiche basata sul confronto con l'acqua.\nNel 1850 sugger\u00ec che in un aggregato di molecole di qualsiasi composto esiste uno scambio costante tra gli elementi contenuti. Per esempio, nell'acido cloridrico ciascun atomo di idrogeno non resta fermo in contrapposizione con l'atomo di cloro, ma invece scambia il suo posto con altri atomi di idrogeno. Questa scoperta, in forma modificata, \u00e8 stata di fondamentale importanza nella moderna teoria della dissociazione ionica. Una ipotesi piuttosto simile fu avanzata da Rudolf Clausius circa nello stesso periodo.\nPer il suo lavoro sull'eterificazione, nel 1862 Williamson ricevette la medaglia Royal dalla Royal Society."}
{"id": "3338966", "revid": "339392", "url": "https://it.wikipedia.org/wiki?curid=3338966", "title": "Macchine d'assedio", "text": ""}
{"id": "3338975", "revid": "81195", "url": "https://it.wikipedia.org/wiki?curid=3338975", "title": "Alexander Williamson", "text": ""}
{"id": "3338981", "revid": "767487", "url": "https://it.wikipedia.org/wiki?curid=3338981", "title": "Ideus Kinky - Un treno per Marrakech", "text": "Ideus Kinky - Un treno per Marrakech (\"Hideous Kinky\") \u00e8 un film del 1998, diretto da Gillies MacKinnon, tratto dal romanzo autobiografico \"Marrakech\" di Esther Freud, figlia del pittore Lucian Freud e pronipote di Sigmund Freud.\nTrama.\nIl film, ambientato nel 1972, racconta la storia della venticinquenne Julia, che si trasferisce con le sue due figlie in Marocco. Qui si innamorer\u00e0 di Bilal, ma dopo essersi adattata alla cultura del luogo, dovr\u00e0 fare ritorno a Londra."}
{"id": "3338982", "revid": "1573940", "url": "https://it.wikipedia.org/wiki?curid=3338982", "title": "Belliena", "text": "Belliena \u00e8 un genere di ragni appartenente alla famiglia Salticidae.\nDistribuzione.\nDelle quattro specie oggi note di questo genere, tre sono endemiche del Venezuela e 1 dell'isola di Trinidad.\nTassonomia.\nA dicembre 2010, si compone di quattro specie:"}
{"id": "3338983", "revid": "110157", "url": "https://it.wikipedia.org/wiki?curid=3338983", "title": "\u0160adrinsk", "text": "\u0160adrinsk (in russo: \u0428\u0430\u0301\u0434\u0440\u0438\u043d\u0441\u043a) \u00e8 una citt\u00e0 della Russia siberiana occidentale, appartenente alla oblast' di Kurgan. \u00c8 il capoluogo del \"rajon\" \u0160adrinskij, pur essendone amministrativamente separata.\nSorge nella Siberia sudoccidentale, sulle sponde del fiume Iset' (affluente del Tobol); dista da Kurgan 146 chilometri, in direzione nordovest.\nLe origini della citt\u00e0 datano dal XVII secolo, ai tempi dell'avanzata russa nella steppa siberiana. Risale all'anno 1662 la fondazione di un \"ostrog\" (fortino) chiamato \"\u0160adrinskij\"; nel 1712 l'insediamento venne ribattezzato \"Archangel'skij \u0160adrinskij\", in seguito alla costruzione di una chiesa intitolata all'arcangelo Michele, tornando per\u00f2 successivamente (nel 1733) al vecchio nome. Nel 1781 \u0160adrinsk ottenne lo \"status\" di citt\u00e0, sviluppandosi nel secolo successivo come centro commerciale, culturale e industriale."}
{"id": "3338984", "revid": "287204", "url": "https://it.wikipedia.org/wiki?curid=3338984", "title": "Sadrinsk", "text": ""}
{"id": "3338985", "revid": "80339", "url": "https://it.wikipedia.org/wiki?curid=3338985", "title": "Shadrinsk", "text": ""}
{"id": "3338986", "revid": "1305772", "url": "https://it.wikipedia.org/wiki?curid=3338986", "title": "Capitale araba della cultura", "text": "La Capitale araba della cultura \u00e8 un'iniziativa della Lega araba nell'ambito del \"Cultural Capitals Program\" dell'UNESCO per promuovere la cultura araba e favorire la cooperazione fra i paesi arabi.\nLa manifestazione si tiene ogni anno dal 1996.\nOrigini.\nL'idea di scegliere annualmente una capitale della cultura fu avanzata durante la conferenza internazionale sulle politiche culturali organizzata dalle Nazioni Unite in Messico nel 1982.\nL'organizzazione \"Arab League Educational, Cultural and Scientific Organization\" (ALECSO) fondata nel 1964 dai 22 paesi della Lega araba si \u00e8 fatta promotrice dell'iniziativa nel mondo arabo.\nLe citt\u00e0 vengono designate con due anni di anticipo dai ministri arabi della cultura con la Lega araba.\nCapitali arabe della cultura.\nLe citt\u00e0 scelte sono:"}
{"id": "3338987", "revid": "133248", "url": "https://it.wikipedia.org/wiki?curid=3338987", "title": "Matheseos libri VIII", "text": ""}
{"id": "3338988", "revid": "292162", "url": "https://it.wikipedia.org/wiki?curid=3338988", "title": "Matheseos libri octo", "text": ""}
{"id": "3338990", "revid": "1543377", "url": "https://it.wikipedia.org/wiki?curid=3338990", "title": "RCW 74", "text": "RCW 74 \u00e8 una nebulosa a emissione visibile nella costellazione australe del Centauro.\nOsservazione.\nRCW 74 appare come una piccola nebulosa dalla forma irregolare situata nella parte meridionale della costellazione, immersa in un ricco campo stellare della Via Lattea australe; si presenta in parte oscurata dalle propaggini orientali pi\u00f9 esterne della Nebulosa Sacco di Carbone, che si sovrappone lungo la sua linea di vista. Sebbene non sia molto appariscente nella banda della luce visibile, risulta ben osservabile nell'infrarosso e specialmente nell'H\u03b1.\nTrovandosi a declinazioni fortemente australi, la sua osservazione \u00e8 possibile solo dalle regioni dell'emisfero australe terrestre e da quelle tropicali dell'emisfero boreale; dall'emisfero sud appare circumpolare fino alle latitudini subtropicali. Il periodo pi\u00f9 indicato per la sua osservazione nel cielo serale va da marzo ad agosto.\nCaratteristiche.\nSi tratta della parte pi\u00f9 cospicua di una grande regione nebulosa in cui sono attivi importanti processi di formazione stellare; questo grande complesso, indicato con la sigla GRS\u00a0305.40\u00a0+00.20, giace in una regione inter-braccio della Via Lattea compresa fra il Braccio del Sagittario e il Braccio Scudo-Croce, e sembra rivelare la presenza di uno sperone simile al nostro Braccio di Orione ma dalla struttura molto meno omogenea, indicato come Sperone del Centauro. L'esistenza di questa struttura galattica minore \u00e8 suggerita anche dalla posizione di un ammasso situato pochi gradi pi\u00f9 ad ovest, Hogg\u00a015. Questa regione galattica appare oscurata da un unico complesso nebuloso formato da gas e polveri non illuminate situate alla distanza media di circa 1000\u00a0parsec. Il complesso nebuloso disterebbe invece circa 3800\u00a0parsec (12400 anni luce) e risulta essere una delle regioni di formazione stellare pi\u00f9 attive dell'intera Via Lattea, in cui vengono generate in particolare stelle di grande massa.\nLa regione di RCW 74 ospita due ammassi aperti molto massicci identificati con le sigle Danks\u00a01 e Danks\u00a02, entrambi contenenti stelle calde e massicce di classe spettrale O e B, assieme alla stella di Wolf-Rayet WR\u00a048a; questi due ammassi, all'apparenza molto simili, rappresenterebbero lo stadio iniziale dell'evoluzione di due ammassi gemelli simili al famoso Ammasso Doppio di Perseo.\nGli indizi dell'attivit\u00e0 di formazione stellare sono dati dalla presenza di diverse sorgenti di radiazione infrarossa, due delle quali individuate dall'IRAS, e di alcuni maser, fra i quali quattro a metanolo, uno ad acqua e due a idrossido. Le responsabili della ionizzazione della nebulosa sarebbero tre stelle di classe spettrale B, fra le quali spicca la supergigante blu HD\u00a0114122, di classe B0.5Iab e magnitudine 8,62; tuttavia questa stima potrebbe risultare incompleta, dato che dal lancio del Telescopio Spaziale Spitzer non sono state compiute ulteriori analisi in questo senso sulla regione nebulosa. Fra le sorgenti individuate nell'infrarosso vi sarebbero anche quattro stelle massicce, due delle quali potrebbero far parte di un'associazione OB situata nelle vicinanze. Nella medesima direzione e ad una distanza compatibile con RCW\u00a074, \u00e8 stato individuato un ulteriore ammasso aperto infrarosso, catalogato come [DBS2003]\u00a023, e due stelle fortemente oscurate e con emissioni osservabili sempre all'infrarosso, [DBS2003]\u00a083 e [DBS2003]\u00a084."}
{"id": "3338991", "revid": "174925", "url": "https://it.wikipedia.org/wiki?curid=3338991", "title": "De errore profanarum religionum", "text": ""}
{"id": "3338994", "revid": "76963", "url": "https://it.wikipedia.org/wiki?curid=3338994", "title": "Mamiko Noto", "text": "Diplomata presso la Hokuriku Gakuen Senior High School, Mamiko Noto viene affettuosamente chiamata \"Mami-mami\" (\u307e\u307f\u307e\u307f) dai fan. Inoltre, si fa spesso riferimento a lei con i nomignoli \"Noto-chan\" (\u306e\u3068\u3061\u3083\u3093), \"Mami-chan\" (\u307e\u307f\u3061\u3083\u3093) e \"Noto-mami\" (\u306e\u3068\u307e\u307f).\nFilmografia.\nVideogiochi.\n2015.\n2019"}
{"id": "3338995", "revid": "533647", "url": "https://it.wikipedia.org/wiki?curid=3338995", "title": "Capitale araba della cultura 2008", "text": ""}
{"id": "3339002", "revid": "125445164", "url": "https://it.wikipedia.org/wiki?curid=3339002", "title": "Aleksandra Kruni\u0107", "text": "In singolare ha raggiunto la posizione n\u00b039 del rankingil 18 giugno 2018; mentre nel doppio la posizione n\u00b0 35 il 30 settembre 2019. In carriera ha vinto cinque tornei WTA: uno in singolare e quattro nel doppio. Nei Grand Slam vanta un quarto turno raggiunto nell'US Open 2014.\nCarriera.\nNata da genitori serbi emigrati in Russia dove tuttora risiede, ha una sorella di nome Anastasia.\nVanta quindici titoli ITF, di cui nove nel singolare e sei nel doppio. Il 25 aprile 2009 debutt\u00f2 in Fed Cup in un match contro la Spagna, precisamente nel doppio insieme ad Ana Jovanovi\u0107 contro Lourdes Dom\u00ednguez Lino e Nuria Llagostera Vives, incontro non completato. Per quanto riguarda la sua carriera giovanile vanta una finale all'Australian Open 2009 nel doppio disputato insieme alla polacca Sandra Zaniewska.\nIl suo debutto nel WTA Tour avvenne al Banka Koper Slovenia Open 2010, nel torneo di doppio insieme alla connazionale e allora n\u00ba 2 del mondo Jelena Jankovi\u0107, perdendo alle semifinali.\nIn singolare entra per la prima volta tra le Top 100 nel 2015; mentre in doppio nel 2013.\n2016.\nInizia l'anno alla 96\u00aa posizione del ranking. Decide di partecipare al torneo di Shenzhen Open dove viene eliminata al primo turno dalla testa di serie n\u00b0 1, Agnieszka Radwa\u0144ska, per 4-6 3-6. Nel doppio ha pi\u00f9 fortuna: in coppia con \u00c7a\u011fla B\u00fcy\u00fckak\u00e7ay sono teste di serie n\u00b0 4 e guadagnano cos\u00ec il bye bye. Al secondo turno sfruttano il ritiro da parte della coppia Linette/Kailin; al quarto turno superano la coppia cinese Chen/Shuai per 10-0 nel set decisivo. Vengono poi eliminate in semifinale da un'altra coppia cinese Saisai/Yifan, teste di serie n\u00b0 1, per 6-7 3-6. Si presenta al primo Grand Slam della stagione, l'Australian Open, dove viene eliminata con facilit\u00e0 da Eugenie Bouchard per 3-6 4-6. A Miami non riesce a superare le qualificazioni. Al Volvo Car Open tenutosi a Charleston, superate le qualificazioni, viene sconfitta dalla 10\u00aa testa di serie, Samantha Stosur, con un doppio 4-6. Prende parte all'Istanbul Cup dove viene nettamente sconfitta con un doppio 0-6 da Anastasija Sevastova. Al Morocco Tennis Tour, Rabat Open, superate le qualificazioni, si rif\u00e0 su Anastasija Sevastova superandola per 6-3 6-2; sconfigge la 2\u00ba testa di serie, Ekaterina Makarova, per 6-2 6-2; per poi perdere contro Marina Erakovi\u0107 per 4-6 4-6. In doppio fa meglio riuscendo a vincere il trofeo insieme a Xenia Knoll.\nSi presenta alle qualificazioni del Roland Garros, ma non riesce a superarle venendo eliminata al primo turno. In doppio raggiunge il terzo turno insieme a Mirjana Lu\u010di\u0107-Baroni dove perdono contro la coppia cinese Saisai/Yifan per 5-7 5-7. Superate le qualificazioni del s-Hertogenbosch Open, sconfigge al primo turno Mirjana Lu\u010di\u0107-Baroni per 7-6 6-1, per poi perdere contro Elise Mertens per 4-6 6-7. In doppio si spinge fino alla finale, nella quale, in coppia con Xenia Knoll, viene sconfitta netta per 1-6 1-6 dalle teste di serie n\u00b0 1, \u0160vedova/Kala\u0161nikova. Nel torneo di Birmingham non riesce a superare le qualificazioni venendo sconfitta all'ultimo atto. In doppio, insieme a Alicja Rosolska, viene sconfitta al primo turno per 6-7 6-7 dalla coppia Kudrjavceva/King.\nA Wimbledon \u00e8 costretta a giocare le qualificazioni. Dopo averle superate, viene sconfitta da Monica Niculescu per 1-6 4-6. In doppio, insieme alla connazionale Jelena Jankovi\u0107, raggiunge il terzo turno dove vengono sconfitte con un doppio 4-6 dalla coppia Peschke/Gr\u00f6nefeld. A Bucarest viene eliminata dalla 2\u00aa testa di serie, Sara Errani, per 3-6 2-6. Prende parte allo Swedish Open dove dopo aver superate agevolmente le qualificazioni, viene eliminata al primo turno da Sara Sorribes Tormo per 2-6 6-3 2-6. In doppio, in coppia con Xenia Knoll, perde contro la coppia svedese Celik/Peterson per 8-10 nel set decisivo.\nPartecipa alla Olimpiadi dove viene sconfitta al primo turno da Kristina Mladenovic per 1-6 4-6. In doppio, in coppia con Jelena Jankovi\u0107, viene sconfitta al primo turno dalla coppia Watson/Konta per 2-6 1-6.\nPartecipa all'ultimo Grand Slam della stagione, l'US Open. Superate le qualificazioni, perde malamente al primo turno contro la giocatrice di casa Nicole Gibbs la quale le lascia solamente un game (1-6 0-6). In doppio non fa meglio: viene eliminata al primo turno, insieme a Andreea Mitu, dalla coppia Parra Santonja/Erakovi\u0107per 6-2 2-6 0-6. Al Japan Open d\u00e0 forfait in singolare giocando solamente nel doppio. Fa coppia con Kate\u0159ina Siniakov\u00e1 spingendosi fino in semifinale dove vengono eliminate dalle giapponesi Ninomiya/Aoyama le quali le sconfiggono per 4-10 nel terzo set. Prende parte al WTA Tokyo dove viene eliminata al terzo turno di qualificazione. In doppio, insieme a Jessica Moore, viene eliminata nei quarti di finale dalle americane, teste di serie n\u00b0 3, Kops-Jones/Spears, per 2-6 6-7. Al Wuhan Open viene sconfitta nel primo turno di qualificazioni; mentre nel doppio, insieme a Kate\u0159ina Siniakov\u00e1, arriva fino ai quarti di finale dove viene sconfitta dalle 5\u00ba teste di serie, Mattek-Sands/\u0160af\u00e1\u0159ov\u00e1, per 3-6 4-6. Al China Open non supera nuovamente le qualificazioni. In doppio, insieme a Siniakova, perde al terzo turno contro le teste di serie n\u00b0 1, Garcia/Mladenovic, per 7-10 nel set decisivo. Partecipa all'Hong Kong Open dove, dopo aver superato le qualificazioni e Luksika Kumkhum al primo turno per 6-1 6-0, perde contro la connazionale, nonch\u00e9 testa di serie n\u00b0 7, Jelena Jankovi\u0107, per 4-6 3-6.\nTermina l'anno alla 147\u00aa posizione del ranking in singolare, mentre al 47\u00ba posto in doppio.\n2017: primo titolo WTA.\nSi presenta al Brisbane International dove, dopo aver superato le qualificazioni senza particolari difficolt\u00e0, viene estromessa al primo turno da Ashleigh Barty con un doppio 2-6. In doppio, insieme ad Oksana Kala\u0161nikova, viene eliminata al primo turno dalla coppia americana Rogers/Falconi per 8-10 nel terzo set. All'Australian Open non va oltre il secondo turno di qualificazioni. In doppio, sempre in coppia con la tennista georgiana, viene sconfitta nettamente dalla coppia Krajicek/Dabrowski per 4-6 0-6. Non fa meglio nemmeno a Taiwan dove, superate le qualificazioni, viene sconfitta da Lucie \u0160af\u00e1\u0159ov\u00e1 per 3-6 4-6. In doppio \u00e8 testa di serie n\u00b0 3, ma viene eliminata nel set decisivo, insieme a Kalasnikova, dalla coppia Peangtarn Plipuech/Lee Ya-hsuan. In Ungheria, all'Hungarian Ladies Open, viene eliminata nel primo turno di qualificazioni. In doppio, insieme alla connazionale Nina Stojanovi\u0107, raggiunge la semifinale dove viene sconfitta dalla coppia Kala\u0161nikova/Su-wei con un doppio 2-6. Decide di prendere parte al Malaysian Open dove non ha fortuna venendo sconfitta da Han Xinyun per 5-7 1-6. In doppio, nuovamente in coppia con la connazionale Stojanovic, viene sconfitta al primo turno dalla coppia Melichar/Ninomiya per 1-6 4-6. Si presenta a Miami dove non supera le qualificazioni; mentre in doppio, insieme a Xenia Knoll, viene eliminata nel set decisivo per 9-11 dalla coppia Aoyama/Zhaoxuan. Fa meglio a Charleston dove supera le qualificazioni, per poi venire eliminata dall'11\u00ba testa di serie, Mirjana Lu\u010di\u0107-Baroni, per 1-6 6-4 3-6. In doppio, in coppia con Danka Kovini\u0107, viene estromessa subito dalla coppia ceca Hradeck\u00e1/Siniakov\u00e1 per 4-6 5-7. Fa meglio nella Copa Colsanitas. Qui raggiunge i quarti di finale sconfiggendo Mariana Duque Mari\u00f1o per 6-2 6-4 e S\u00edlvia Soler Espinosa per 6-0 7-5; per poi venire sconfitta dalla 4\u00aa testa di serie, Lara Arruabarrena Vecino, per 5-7 7-5 2-6. In doppio \u00e8 testa di serie n\u00b0 1 insieme a Kate\u0159ina Siniakov\u00e1. Ripete i quarti di finale del singolare venendo sconfitta dalla coppia Seguel/Pella per 7-10 nel terzo set. Nel Rabat Open supera le qualificazioni per poi perde per 2-6 6-7 contro Jaroslava \u0160vedova. In doppio, insieme a Dar'ja Gavrilova, raggiunge la semifinale, dove perde contro le teste di serie n\u00b0 1, Babos/Sestini Hlav\u00e1\u010dkov\u00e1, per 6-7 3-6.\nSi presenta al Roland Garros senza riuscire a superare le qualificazioni. In doppio, insieme ad Ajla Tomljanovi\u0107, raggiunge il secondo turno dove viene sconfitta dalle teste di serie n\u00b0 1, \u0160af\u00e1\u0159ov\u00e1/Mattek-Sands, per 7-6 4-6 4-6. L'11 giugno vince il suo primo torneo WTA: il Bol Open. Qui sconfigge in ordine: Sara Sorribes Tormo per 7-5 6-4, Vol'ha Havarcova per 6-0 6-4, Ivana Jorovi\u0107 per 6-3 6-1 e Beatriz Haddad Maia per 1-6 6-2 6-0. In finale usufruisce del ritiro durante il match da parte di Alexandra Cadan\u021bu su un risultato di 6-3 3-0 per la tennista serba.\nA Wimbledon non riesce a ripetere il risultato ottenuto l'anno precedente ne in singolare ne in doppio. In singolare viene eliminata nelle qualificazioni all'ultimo atto, mentre in doppio, in coppia con Kateryna Bondarenko, viene eliminata al secondo turno dalla coppia Vondrou\u0161ov\u00e1/Bellis per 2-6 4-6. Allo Swiss Open viene eliminata dalla 2\u00aa testa di serie, Kiki Bertens, per 3-6 1-6. In doppio non va meglio: insieme ad Irina Chroma\u010d\u00ebva viene eliminata per 5-7 6-7 dalla coppia Najdenova/Lister. Prende parte all'Open di Svezia dopo aver superato Cornelia Lister per 6-1 6-2 e Viktorija Tomova per 7-5 6-4, perde per 4-6 nel terzo set contro Elise Mertens. In doppio, insieme a Knoll, si spinge fino alla semifinale dove viene sconfitta da Krej\u010d\u00edkov\u00e1/Irigoyen per 0-6 6-1 4-10. A Cincinnati, superate le qualificazioni al terzo set, sconfigge la testa di serie n\u00b0 12, Je\u013cena Ostapenko, per 6-4 6-2; per poi perdere contro Carla Su\u00e1rez Navarro con un doppio 2-6. Non riesce ad andare oltre le qualificazioni nel Connecticut Open.\nNell'ultimo Grand Slam della stagione, l'US Open, sconfigge Johanna Konta, 7\u00ba testa di serie, per 4-6 6-3 6-4, e Ajla Tomljanovi\u0107 per 6-3 6-2; perde poi contro la 30\u00ba testa di serie, Julia G\u00f6rges, con un doppio 3-6. In doppio con Kirsten Flipkens, viene sconfitta da Su-wei/Niculescu, 12\u00ba teste di serie, per 2-6 4-6. Si spinge fino ai quarti di finale nel Japan Open, dove supera Kimiko Date con un doppio 6-0 e Alison Riske, 7\u00ba testa di serie, per 6-3 6-4. Nel turno successivo viene sconfitta da Miyu Kat\u014d per 1-6 3-6. Anche in doppio, insieme a Bondarenko, raggiunge i quarti di finale dove viene sconfitta dalla coppia Soylu/Mertens per 5-10 nel terzo set. Il 23 settembre raggiunge la seconda finale di un torneo WTA, stavolta si tratta del Guangzhou Open. SUpera senza grandi problemi: Lesja Curenko, testa di serie n\u00b0 4, per 6-3 6-4; Mona Barthel per 6-4 6-0; Rebecca Peterson per 6-1 6-1 e Yanina Wickmayer per 6-3 6-3. Perde contro la giocatrice di casa Zhang Shuai, nonch\u00e9 2\u00ba testa di serie, con un punteggio di 2-6 6-3 2-6. In doppio, in coppia con Aleksandra Panova, viene sconfitta dalla coppia nipponica Sawayanagi/Namigata per 7-10 nel terzo set. \u00c8 testa di serie n\u00b0 6 nel Tashkent Open. Qui sconfigge Rich\u00e8l Hogenkamp per 7-6 6-0 e Jana \u010cepelov\u00e1 per 6-2 1-6 6-3. Perde nei quarti di finale contro Vera Zvonar\u00ebva per 4-6 3-6. In doppio, in coppia con Bondarenko, \u00e8 testa di serie n\u00b0 3. Usufruisce dal ritiro nei quarti di finale della coppia Kalinskaja/Rodina per venire poi sconfitta in semifinale dalla coppia testa di serie n\u00b0 2, Hibino/Kala\u0161nikova, per 10-12 nel terzo set.\nChiude l'anno al 55\u00ba posto mondiale migliorando il ranking di ben 92 posizioni; mentre in doppio scende alla posizione n\u00b0 76.\n2018: \"Top 50\".\nInizia la nuova stagione prendendo parte al Brisbane International. Qui supera Carina Witth\u00f6ft per 7-5 7-6(2) e la testa di serie n\u00b0 1, Garbi\u00f1e Muguruza, la quale \u00e8 costretta al ritiro a causa dei crampi su un risultato di 5-7 7-6(3) 1-2 in favore della tennista spagnola. Nei quarti di finale viene sconfitta dalla 7\u00aa testa di serie, Anastasija Sevastova, per 2-6 4-6. Grazie a questo risultato diventa la tennista n\u00b0 45 del mondo, migliorando cos\u00ec il suo best ranking. All'Australian Open viene sconfitta al primo turno da Anett Kontaveit, testa di serie n\u00b0 32, per 4-6 5-7. In coppia con Kateryna Bondarenko supera agevolmente il primo turno sconfiggendo con un doppio 6-2 la coppia Vichljanceva/Rodionova. Perde nel secondo turno contro Stojanovi\u0107/Golubic per (0)6-7 2-6.\nParte al Qatar Open dove viene sconfitta al primo turno da Barbora Str\u00fdcov\u00e1 con un doppio 4-6. Sempre in coppia con Bondarenko, supera Ki\u010denok/Rodionova per 6-4 1-6 10-8 e Hao-ching/Zhaoxuan, 7\u00ba teste di serie, per 3-6 6-4 10-6. Perde nei quarti di finale contro Dabrowski/Ostapenko per 3-6 4-6. Nell'Hungarian Ladies Open \u00e8 testa di serie n\u00b0 7. Supera Georgina Garc\u00eda P\u00e9rez per 6-2 6-4, per poi perdere a sorpresa nel secondo turno contro Johanna Larsson per 3-6 1-6. In doppio, insieme a Xenia Knoll, supera Vor\u00e1\u010dov\u00e1/Smith, teste di serie n\u00b0 2, per 6-4 0-6 10-4; per poi perdere per 4-6 3-6 contro Stoll\u00e1r/Garc\u00eda P\u00e9rez.\nNei Mandatory non va oltre il primo turno: a Indian Wells viene sconfitta da Irina-Camelia Begu per 6-3 4-6 1-6; mentre a Miami viene superata da Maria Sakkar\u012b per 5-7 1-6. Per quanto riguarda il doppio in entrambi raggiunge il terzo turno: a Indian Wells, insieme a Bondarenko, viene sconfitta dalle 4\u00ba teste di serie, Mladenovic/Babos, per 1-6 5-7; mentre a Miami, sempre in coppia con la tennista ucraina, viene sconfitta da Hao-ching/Chan, 2\u00ba teste di serie, per 3-6 6-1 7-10. A Charleston supera con un doppio 6-2 Bethanie Mattek-Sands; per poi perde contro la futura campionessa, Kiki Bertens, nonch\u00e9 12\u00ba testa di serie, per 4-6 2-6. Insieme a Bondarenko arriva in semifinale dove si arrende alla coppia Kudrjavceva/Srebotnik, le quali le superano con un punteggio di 5-7 2-6. Si presenta all'Istanbul Open dove, dopo aver superato al terzo set per 6-4 Ekaterina Makarova, perde contro Maria Sakkar\u012b per 3-6 1-6. In doppio, insieme a Bondarenko, \u00e8 testa di serie n\u00b0 1. Dopo aver sconfitto con un doppio 6-3 la coppia Olmos/Krawczyk, si ritirano nel turno successivo senza scendere in campo."}
{"id": "3339006", "revid": "599013", "url": "https://it.wikipedia.org/wiki?curid=3339006", "title": "Jim Calhoun", "text": ""}
{"id": "3339007", "revid": "120696716", "url": "https://it.wikipedia.org/wiki?curid=3339007", "title": "Punta Whymper", "text": "La Punta Whymper (4.184 ) \u00e8 una vetta delle Grandes Jorasses nel massiccio del Monte Bianco. Si trova lungo la frontiera tra l'Italia e la Francia tra la Punta Walker (ad est) e la Punta Croz (ad ovest).\nCaratteristiche.\nPrende il nome da Edward Whymper che la sal\u00ec per primo, insieme con Michel Croz, Christian Almer e Franz Biner, il 24 giugno 1865.\nLa vetta \u00e8 la seconda per altezza delle Grandes Jorasses dopo la Punta Walker. Con una prominenza di 40\u00a0m \u00e8 stata inserita nell'elenco dei Quattromila delle Alpi.\nAscesa alla vetta.\nNormalmente si sale sulla vetta provenendo dalla vicina Punta Walker e percorrendo la cresta che le unisce."}
{"id": "3339010", "revid": "237256", "url": "https://it.wikipedia.org/wiki?curid=3339010", "title": "Mikhael Leonidovich Gromov", "text": ""}
{"id": "3339012", "revid": "228587", "url": "https://it.wikipedia.org/wiki?curid=3339012", "title": "Richard Hamilton", "text": ""}
{"id": "3339013", "revid": "1573940", "url": "https://it.wikipedia.org/wiki?curid=3339013", "title": "Dinattus", "text": "Dinattus \u00e8 un genere di ragni appartenente alla famiglia Salticidae.\nDistribuzione.\nLe tre specie oggi note di questo genere sono endemiche dell'isola di Hispaniola.\nTassonomia.\nA dicembre 2010, si compone di tre specie:"}
{"id": "3339025", "revid": "1494169", "url": "https://it.wikipedia.org/wiki?curid=3339025", "title": "Whymper", "text": ""}
{"id": "3339028", "revid": "1784425", "url": "https://it.wikipedia.org/wiki?curid=3339028", "title": "Hadi Bakkush", "text": "Biografia.\nBakkush ha condotto i propri studi in Francia durante gli anni 1950. Parallelamente ha proseguito le sue attivit\u00e0 politiche in seno al sindacato studentesco dell'Union g\u00e9n\u00e9rale des \u00e9tudiants de Tunisie (UGTT, il sindacato dei lavoratori tunisino). Fu all'epoca arrestato in Francia, cosa che lo fece notare da Habib Bourguiba che si rec\u00f2 ad accoglierlo di persona dopo la sua liberazione.\nDurante gli anni 1960, fu nominato governatore di Biserta e segretario del comitato di coordinamento di Biserta, facendolo entrare di diritto nel comitato centrale del Partito Socialista Desturiano (PSD) dopo il cosiddetto \"Congresso del Destino\" che svolse i propri lavori a Biserta nel 1964. In seguito divenne governatore di Sfax. \u00c8 anche sindaco di Hammam Sousse (la citt\u00e0 natale di Zine El-Abidine Ben Ali), dal 1960 al 1966.\nAllontanato da tale incarico nel quadro del cosiddetto \"Affare Ahmed Ben Salah\", fu assolto infine dall'Alta Corte tunisina incaricata della questione. Divenne in seguito direttore generale dell'\"Office national des p\u00eaches\" poi capo di gabinetto del Primo ministro H\u00e9di Nouira. Caduto in disgrazia dopo il congresso del Progr\u00e8s e della Fid\u00e9lit\u00e9 del 1979, \u00e8 inviato come console a Lione. Dal 1981 al 1982, Bakkush \u00e8 ambasciatore presso la Santa Sede (Vaticano) prima di diventare ambasciatore in Algeria poi direttore del PSD. Nel 1987 \u00e8 nominato ministro degli Affari sociali.\nIl 7 novembre 1987 sostituisce Zine El-Abidine Ben Ali, che aveva deposto il presidente Habib Bourguiba, al posto di Primo Ministro e di segretario generale del Partito Socialista Desturiano. \u00c8 anche considerato il teorico di quel \u00abcolpo di Stato m\u00e9dical\u00bb. Il 27 settembre 1989 Hamed Karoui lo sostituisce.\nBakkush \u00e8 designato dal presidente Ben Ali come membro della Camera dei consiglieri al momento della sua creazione nel 2005. \u00c8 stato anche membro del comitato centrale del Rassemblement Constitutionnel D\u00e9mocratique al potere, fino allo scioglimento il 20 gennaio 2011, nel contesto della rivoluzione tunisina.\nRicompense.\nIl 28 maggio 2005, l'Universit\u00e0 di Sousse gli attribuisce una laurea honoris causa."}
{"id": "3339029", "revid": "115735401", "url": "https://it.wikipedia.org/wiki?curid=3339029", "title": "Universit\u00e0 Tongji", "text": "L'Universit\u00e0 Tongji () di Shanghai \u00e8 un'universit\u00e0 cinese. Fondata nel 1907, \u00e8 una delle universit\u00e0 cinesi pi\u00f9 antiche e prestigiose. L'universit\u00e0 \u00e8 anche una delle pi\u00f9 grandi in Cina, con oltre 70.000 studenti e oltre 8.000 docenti. L'ateneo ha cinque campus, tutti nell'area di Shanghai; la sede principale \u00e8 nel distretto Yangpu, nella parte nord orientale della citt\u00e0. Offre corsi di laurea, laurea magistrale e dottorato.\nIl nome \"Tongji\", approssimazione fonetica della parola tedesca \"deutsche\" (che significa \"tedesco\"), suggerisce l'idea di cooperazione (\u540c) nell'attraversare un fiume (\u6d4e), idea che viene ripresa nel logo dell'Ateneo.\nTongji \u00e8 una delle tre migliori universit\u00e0 a Shanghai, assieme alla Fudan University e alla Shanghai Jiao Tong University.\nStoria.\nL'ateneo nasce nel 1907 con il nome di \"Scuola Tedesca di Medicina per Cinesi a Shanghai\" per iniziativa del governo tedesco e dei medici tedeschi Erich Paulun, Oscar von Schab e Paul Krieg, che gi\u00e0 avevano fondato a Shanghai l'ospedale Tongji. \nI titoli rilasciati dalla \"Scuola\" corrispondevano ai titoli rilasciati dalle scuole di medicina in Germania.\nAll'attivazione dei corsi di ingegneria, nel 1912, la scuola assunse il nome di \"Scuola Tedesca di Medicina e Ingegneria per Cinesi a Shanghai\".\nIl riconoscimento formale come universit\u00e0 cinese giunse nel 1923/1924 e l'ateneo assunse il nome di \"Universit\u00e0 Tongji\", poi modificato in \"Universit\u00e0 Nazionale Tongji\" nel 1927.\nDurante la Seconda guerra sino-giapponese (1937\u20131945) la sede dell'universit\u00e0 fu spostata diverse volte. Prima nella provincia dello Zhejiang, poi dello Jiangxi, dello Yunnan e dello Sichuan, per tornare definitivamente a Shanghai nel 1947. Durante questo periodo il personale tedesco della Facolt\u00e0 di Medicina rimase a Shanghai fondando nel 1940 l'Accademia Tedesca di Medicina a Shanghai che continuo l'attivit\u00e0 medica ed educativa fino alla fine della guerra. Con il ritorno a Shanghai dell'Universit\u00e0 Nazionale Tongji, l'Accademia fu reintegrata nella Facolt\u00e0 di Medicina.\nNegli anni successivi l'ateneo si arricchi di corsi nelle Scienze, nell'Ingegneria, nelle Arti, e nella Giurisprudenza.\nIn seguito alla campagna nazionale di riorganizzazione delle facolt\u00e0 e dei dipartimenti, nel 1952 l'Universit\u00e0 Tongji rafforz\u00f2 gli studi di ingegneria, in particolare civile. \u00c8 stata anche la prima universit\u00e0 cinese a introdurre un corso di Pianificazione Urbanistica ed \u00e8 tra le prime universit\u00e0 autorizzate dal Consiglio di Stato Cinese ad attivare una Scuola di Dottorato.\nNegli anni successivi l'ateneo si \u00e8 fuso con altri istituti universitari: l'Istituto di Costruzione Urbana di Shanghai, l'Istituto di Materiali da Costruzione di Shanghai e l'Universit\u00e0 Ferroviaria di Shanghai. Attualmente l'Universit\u00e0 Tongji ha un'offerta didattica molto ampia che copre le scienze, l'ingegneria, la medicina, le arti, la giurisprudenza, l'economia e la gestione.\nPresente.\nL'universit\u00e0 offre 81 corsi laurea, 151 corsi di laurea magistrale, 58 programmi di dottorato e 13 programmi post-dottorato. Gli studenti iscritti sono oltre settantamila e il personale accademico \u00e8 di oltre quattromila unit\u00e0, tra i quali sei membri dell'Accademia Cinese delle Scienze e sette membri dell'Accademia Cinese di Ingegneria.\nI corsi di Ingegneria Civile, Architettura e Ingegneria dei Trasporti sono di eccellenza e tra i pi\u00f9 selettivi della Cina. L'ateneo ha 22 laboratori e centri di ricerca di rilevanza nazionale.\nL'universit\u00e0 \u00e8 molto attiva nel promuovere cooperazione e scambi con altri paesi. Programmi congiunti sono attivi con i principali paesi industrializzati (tra cui l'Italia). Nel 2006, gli studenti stranieri erano oltre mille e ottocento.\nCampus.\nI cinque campus dell'universit\u00e0 Tongji sono tutti all'interno della municipalit\u00e0 di Shanghai per una superficie totale di 2,46\u00a0km\u00b2. Il Campus di Siping \u00e8 in Siping Road, il Campus Ovest \u00e8 in Zhennan Road, il Campus Nord \u00e8 in Gonghexing Road, il Campus Est \u00e8 in Wudong Road e il Campus di Jiading \u00e8 in Caoan Road (\u66f9\u5b89\u516c\u8def), vicino alla Anting new Town ed alla Shanghai International Automobile City."}
{"id": "3339031", "revid": "531291", "url": "https://it.wikipedia.org/wiki?curid=3339031", "title": "DHEA", "text": ""}
{"id": "3339037", "revid": "339392", "url": "https://it.wikipedia.org/wiki?curid=3339037", "title": "Snow Buddies", "text": ""}
{"id": "3339042", "revid": "11959", "url": "https://it.wikipedia.org/wiki?curid=3339042", "title": "Primi ministri", "text": ""}
{"id": "3339043", "revid": "1005847", "url": "https://it.wikipedia.org/wiki?curid=3339043", "title": "Elezioni parlamentari in Serbia del 1997", "text": "Le elezioni parlamentari in Serbia del 1997 si sono tenute il 21 settembre. Esse hanno visto la vittoria del Partito Socialista di Serbia, che ha formato una coalizione di governo con il Partito Radicale Serbo; a seguito delle consultazioni, Primo ministro \u00e8 stato confermato Mirko Marjanovi\u0107. A lui \u00e8 succeduto, nel 2000, Milomir Mini\u0107.\nQueste consultazioni sono state boicottate da Partito Democratico, Partito Democratico di Serbia, Alleanza Civica di Serbia e da diverse formazioni minori."}
{"id": "3339050", "revid": "729019", "url": "https://it.wikipedia.org/wiki?curid=3339050", "title": "Uetlibergbahn", "text": "La Uetlibergbahn, (in italiano, \"ferrovia dell'Uetliberg\") \u00e8 una linea ferroviaria a scartamento normale della Svizzera. Nel 1973 \u00e8 confluita, per fusione con la Sihltalbahn (SiTB), nella Sihltal Z\u00fcrich Uetliberg Bahn, (Ferrovia valle della Sihl-Zurigo-Uetliberg, acronimo SZU). La compagnia ferroviaria omonima ha sede a Zurigo.\nCon una pendenza massima pari al 79\u2030 \u00e8 la linea ferroviaria ad aderenza naturale e scartamento normale pi\u00f9 ripida d'Europa.\nStoria.\nLa compagnia omonima che la gestiva inizi\u00f2 l'attivit\u00e0 il 10 maggio 1875 a scopo essenzialmente turistico. Venne realizzata a scartamento normale da 1435\u00a0mm e, nonostante presentasse rampe in forte salita, non venne attrezzata con cremagliera.\nDurante la prima guerra mondiale il traffico turistico cal\u00f2 quasi del tutto per cui nel 1920 l'esercizio venne interrotto. Nel 1922 venne rilevata da un'altra societ\u00e0 che ne promosse l'elettrificazione a corrente continua a 1200 volt iniziando l'esercizio elettrico l'anno successivo. Dopo la seconda guerra mondiale la sua maggiore utilizzazione divenne quella del servizio vicinale da, e verso, la citt\u00e0 di Zurigo entrando in seguito a far parte della rete celere regionale come \"Linea S10\"."}
{"id": "3339055", "revid": "628767", "url": "https://it.wikipedia.org/wiki?curid=3339055", "title": "Pop (citt\u00e0)", "text": "Pop \u00e8 il capoluogo del distretto di Pop nella regione di Namangan, in Uzbekistan. \nLa citt\u00e0 si trova vicino al fiume Syr Darya. Dista 55\u00a0km da Namangan, 45\u00a0km da Kokand e 235\u00a0km da Tashkent."}
{"id": "3339061", "revid": "339392", "url": "https://it.wikipedia.org/wiki?curid=3339061", "title": "Centrale Idroelettrica Ligonchio", "text": ""}
{"id": "3339063", "revid": "112790279", "url": "https://it.wikipedia.org/wiki?curid=3339063", "title": "Hannu Virta", "text": ""}
{"id": "3339066", "revid": "339392", "url": "https://it.wikipedia.org/wiki?curid=3339066", "title": "Battente (musica)", "text": ""}
{"id": "3339067", "revid": "545051", "url": "https://it.wikipedia.org/wiki?curid=3339067", "title": "Centrale Idroelettrica di Ligonchio", "text": ""}
{"id": "3339082", "revid": "262457", "url": "https://it.wikipedia.org/wiki?curid=3339082", "title": "Kitaro Nishida", "text": ""}
{"id": "3339084", "revid": "110157", "url": "https://it.wikipedia.org/wiki?curid=3339084", "title": "Metallofono", "text": "Il metallofono \u00e8 uno strumento musicale formato da barrette di metallo accordate che vengono colpite per produrre un suono, di solito con dei battenti. I metallofoni sono quindi degli idiofoni a percussione diretta e, secondo la classificazione Hornbostel-Sachs, rientrano nella classe 111.222 (\"insiemi di placche a percussione\").\nStoria.\nI metallofoni si usano nella musica da centinaia di anni sono particolarmente diffusi in estremo oriente. Ci sono parecchi tipi diversi usati nei complessi dei \"gamelan\" balinesi e giavanesi, compresi il gend\u00e9r, il gangsa e il saron. Questi strumenti hanno una singola fila di barrette, accordate alle caratteristiche scale pelog o slendro, o a un loro sottoinsieme. Anche il glockenspiel e il vibrafono occidentali sono metallofoni: hanno due file di barrette, a imitazione della tastiera del pianoforte, e sono accordati alla scala cromatica.\nNella musica del XX secolo e oltre, la parola \"metallofono\" a volte si applica specificamente a una singola fila di barrette di metallo sospese su una cassa di risonanza. I metallofoni accordati alla scala diatonica si usano spesso nelle scuole; Carl Orff us\u00f2 metallofoni diatonici in parecchi dei suoi pezzi, inclusi il suo lavoro didattico \"Schulwerk\". Metallofoni con accordature microtonali sono usati nelle \"Pl\u00e9\u00efades\" di Iannis Xenakis e nella musica di Harry Partch."}
{"id": "3339085", "revid": "2045544", "url": "https://it.wikipedia.org/wiki?curid=3339085", "title": "London College of Music", "text": "Il London College of Music (LCM) \u00e8 un conservatorio di Londra attivo dal 1887, attualmente affiliato alla University of West London. \nStoria.\nFondazione.\nIl LCM fu fondato il 10 marzo 1887 dal compositore e organista britannico George Augustus Holmes al 54 di Great Marlborough Street, nel quartiere Soho di Londra, con lo scopo di \"migliorare gli standard musicali del Regno Unito\". \nSviluppi.\nOriginariamente costituito come \"Board of Examination\", una commissione indipendente per la valutazione e la certificazione delle competenze musicali, gi\u00e0 nei suoi primi anni il LCM ampli\u00f2 tale attivit\u00e0 con l'istituzione di un \"Educational Department\", la direzione del quale fu affidata nel 1892 al compositore britannico Alfred Caldicott. \nL'annessione alla London West University.\nRimase un conservatorio indipendente con sede nel cuore di Londra fino al 1991, quando venne annesso alla University of West London nel quartiere di Ealing.\nTra i vari direttori che il London College of Music ha avuto, vi sono i noti compositori britannici William Lloyd Webber e John McCabe.\nIl dipartimento di esami esterni, il London College of Music Examinations (LCM Examinations), ha numerose sedi sparse per il mondo: in Europa, Asia, Africa, America del Sud e America del Nord.\nLa scuola insegna tutti gli aspetti della musica classica, della musica jazz e della tecnologia musicale, e dispone di 25 studi di registrazione."}
{"id": "3339087", "revid": "120696733", "url": "https://it.wikipedia.org/wiki?curid=3339087", "title": "Punta Croz", "text": "La Punta Croz (4.110\u00a0) \u00e8 una vetta delle Grandes Jorasses nel Massiccio del Monte Bianco.\nSi trova lungo la frontiera tra l'Italia e la Francia tra la Punta Whymper (ad est) e la Punta Elena (ad ovest).\nCaratteristiche.\nPrende il nome da Michel Croz, guida di Chamonix.\nLa vetta \u00e8 particolarmente visibile dal versante nord anche a notivo dello \"sperone Croz\" che percorre tutta la parete nord delle Grandes Jorasses. Dal versante sud la vetta non \u00e8 molto visibile.\nLa Punta Croz fu la prima ad essere salita dal versante nord delle Grandes Jorasses nel 1935."}
{"id": "3339088", "revid": "1573940", "url": "https://it.wikipedia.org/wiki?curid=3339088", "title": "Mirandia", "text": "Mirandia \u00e8 un genere di ragni appartenente alla famiglia Salticidae.\nDistribuzione.\nL'unica specie oggi nota di questo genere \u00e8 endemica del Paraguay.\nTassonomia.\nA dicembre 2010, si compone di una specie:"}
{"id": "3339089", "revid": "122279144", "url": "https://it.wikipedia.org/wiki?curid=3339089", "title": "Born Free (album Kid Rock)", "text": "\"Born Free\" \u00e8 il nono album in studio del rocker Kid Rock. \u00c8 stato pubblicato il 16 novembre 2010 e il primo singolo dell'album \u00e8 \"Born Free\", dal quale l'album prende il nome. L'album \u00e8 il risultato di una collaborazione rock'n'roll, prodotta da Rick Rubin e altri artisti del calibro, come T.I., Sheryl Crow e Bob Seger. Questo \u00e8 il primo album di Kid Rock non pubblicato dalla Parental Advisory. Kid Rock l'ha descritto come \"Un blues molto strutturale, basato sul rock and roll\".\nTracce.\nTutte le tracce sono state scritte e composte da R. J. Ritchie e da Marlon Young, eccetto dove segnato.\nApprovazioni.\nCritiche.\nAlla sua pubblicazione, Born Free ha ricevuto recensioni positive da parte di molti critici musicali. Su Metacritic, che ha assegnato una valutazione neutrale in oltre 100 recensioni dai migliori critici, l'album ha ricevuto un punteggio medio di 63, basato su 10 interviste, che indicano le \"recensioni generalmente favorevoli\". Questo album \u00e8 stato inserito nella classifica di Rolling Stone alla 16\u00aa posizione nella lista dei 30 Migliori Album del 2010."}
{"id": "3339090", "revid": "287204", "url": "https://it.wikipedia.org/wiki?curid=3339090", "title": "Gianandrea Noseda", "text": "Ha studiato pianoforte, composizione e direzione d'orchestra al conservatorio Giuseppe Verdi di Milano perfezionandosi poi con Donato Renzetti, Chung Myung-whun e Valery Gergiev.\nBiografia.\nNel 1994 ha vinto la \"Cadaqu\u00e9s Orchestra International Conducting Competition\" ed \u00e8 diventato direttore principale della Cadaqu\u00e9s Orchestra, direttore principale ospite della Orchestra filarmonica di Rotterdam e da giugno 2000 direttore artistico delle \"Settimane Musicali di Stresa e del Lago Maggiore\".\nNel 1997 \u00e8 stato invitato da Valery Gergiev come Principale Direttore Ospite, al Teatro Mariinsky di San Pietroburgo primo direttore straniero ad ottenere questa nomina nella storia del teatro Mariinsky. Con questo teatro ha partecipato alla trasferta nel 2000 dirigendo Guerra e pace (Vojna i Mir) di Sergei Prokofiev al Teatro alla Scala di Milano con Anna Netrebko ed al Royal Opera House, Covent Garden di Londra. Nel luglio 2001 dirige La forza del destino nella trasferta al Covent Garden.\nNel dicembre 2001 gli \u00e8 stata affidata la Direzione Principale della BBC Philharmonic, incarico che assunse nel settembre 2002 e nel luglio 2003 estese il suo contratto fino al 2006.. \u00c8 anche Chief Guest Conductor della Israel Philharmonic dal Maggio 2011.\nNel 2002 debutta al Metropolitan Opera House di New York con War and Peace di Prokofiev con Dmitri Hvorostovsky e la Netrebko.\nAlla guida della BBC Philharmonic ha partecipato, nel 2005, al progetto della BBC Radio 3 \"The Beethoven Experience\" dirigendo le nove sinfonie di Beethoven a Manchester rese poi disponibili da scaricare su internet.\nNel febbraio 2006 al Metropolitan dirige La forza del destino con Salvatore Licitra, Samuel Ramey e Juan Pons.\nNell'ottobre dello stesso anno Noseda ha esteso il contratto con la BBC Philharmonic per altri due anni e venne nominato Chief Conductor. Ha lasciato l'incarico alla fine della stagione 2010-2011 prendendo poi il titolo di \"Conductor Laureate\".\nNel 2007 dirige la Filarmonica della Scala in un concerto alla Scala trasmesso dalla RAI, torna al Met con Un ballo in maschera ed \u00e8 stato nominato Direttore Musicale del Teatro Regio di Torino.\nAncora al Met nel 2009 dirige \"Il trovatore\" con Dolora Zajick, nel 2010 La traviata, nel 2011 Lucia di Lammermoor con Diana Damrau e Rolando Villaz\u00f3n e nel 2012 Macbeth (opera).\nNuovamente alla Scala nel 2011 dirige un concerto e nel 2012 la prima rappresentazione di Luisa Miller con Leo Nucci.\nNel 2011 dirige la National Symphony Orchestra di Washington in un concerto con Radu Lupu al Kennedy Center.\nNel 2012 debutta al Wiener Staatsoper dirigendo \"Vespri siciliani\" con Ferruccio Furlanetto; dirige la Chicago Symphony Orchestra in un concerto con musiche di Sergej Rachmaninov al Ravinia Festival di Highland Park (Illinois) e \"La boh\u00e8me\" e Rigoletto a San Pietroburgo.\nNel 2012 esce il volume Democrazia della musica di Giorgio Soro (Celid casa editrice, Torino) con filmati originali e video interviste al Maestro.\nNel 2013 a San Pietroburgo dirige Le nozze di Figaro ed Il trittico, ad Aix-en-Provence Rigoletto ed a Verbier la Messa da requiem (Verdi).\nNel maggio 2015 a Berlino dirige tre straordinari concerti alla guida dei Berliner Philharmoniker.\nNel 2016 diventa direttore ospite principale della London Symphony Orchestra e vince l'International Opera Awards.\nNel gennaio del 2016 \u00e8 stato nominato settimo direttore della National Symphony Orchestra e ha iniziato il suo mandato quariennale con la stagione 2017/2018. Nel settembre del 2018 il suo contratto viene prorogato di altri quattro anni fino alla stagione 2024/2025.\nNell'aprile 2018 annuncia la sua volont\u00e0 di interrompere il rapporto con il Teatro Regio di Torino al termine della stagione operistica.\nRapporto con il Teatro Regio di Torino.\nNoseda esordisce nella sua prima produzione lirica in veste di Direttore musicale a Torino nell'ottobre 2007 dirigendo Falstaff con Ruggero Raimondi e Barbara Frittoli ed inaugura la Stagione 2007-2008 de I Concerti del Teatro Regio con il Requiem di Verdi, nel 2008 in febbraio Salom\u00e8 con Nicola Beller Carbone, in settembre La boh\u00e8me, in novembre un concerto, in dicembre dirige per la prima volta Tha\u00efs di Jules Massenet, nel 2009 la Sinfonia n. 9 di Beethoven, La dama di picche con Anja Silja, con il Coro del Regio il Requiem di Verdi a Grafenegg e musiche di Rachmaninov in concerto con il Coro torinese e la BBC Philharmonic a Torino ed a Stresa, I pianeti di Holst, La traviata trasmessa anche nel programma televisivo Loggione di Canale 5, un concerto e L'uccello di fuoco, nel 2010 Manfred di Robert Schumann, Boris Godunov protagonista di una puntata della trasmissione di Rai Tre Prima della Prima ed un concerto portato anche al Teatro degli Arcimboldi di Milano, nel 2011 un concerto, I vespri siciliani, la Sinfonia n. 8 di Mahler a Torino ed alla Sagra Musicale Malatestiana di Rimini, in settembre ed ottobre l'Orchestra ed il maestro hanno eseguito la prima assoluta di Leggenda di Alessandro Solbiati e l'integrale delle Sinfonie di Beethoven in quattro concerti ed in dicembre Fidelio e nel 2012 Tosca con Svetla Vassileva, Marcelo Alvarez, Lado Ataneli, Matteo Peirone trasmessa su Rai Tre nel programma Prima della Prima e Der fliegende Holl\u00e4nder e nel 2013 in aprile Don Carlo con Ram\u00f3n Vargas ripreso dalla RAI e portato anche al Th\u00e9\u00e2tre des Champs-Elys\u00e9es ed in maggio Evgenij Onegin.\nCon il maestro, l'Orchestra e il Coro del Teatro Regio sono stati ospiti a Wiesbaden con Rigoletto nel 2008 e, nel 2010, hanno tenuto una tourn\u00e9e in Giappone ed in Cina, portando a Tokyo La traviata con Natalie Dessay ed a Yokohama e Shanghai per l'Expo 2010 La boh\u00e8me con la Frittoli, tenendo due concerti sinfonico-corali. Sempre nel 2010 il Regio ha confermato Noseda fino al 2014.\nNel 2011, sempre sotto la guida di Noseda, hanno raggiunto diverse citt\u00e0 della Spagna (con la Messa da Requiem a Castell\u00f3n de la Plana, Madrid, Oviedo e Saragozza ed a Murcia un concerto dedicato alle opere ed alle composizioni sacre di Verdi), Parigi (un concerto al Th\u00e9\u00e2tre des Champs-\u00c9lys\u00e9es) e nuovamente il festival di Wiesbaden con La Traviata.\nNel gennaio 2012 hanno eseguito Tosca (opera) in forma di concerto al Th\u00e9\u00e2tre des Champs-\u00c9lys\u00e9es di Parigi e la trasmissione Prima della Prima di Rai3 ha dedicato una puntata al Fidelio di Mario Martone e Noseda.\nL'Orchestra e il Coro del Teatro con Noseda figurano nei video di due produzioni delle Stagioni d'Opera del Regio: Tha\u00efs di Massenet nell'allestimento di Stefano Poda (ArtHaus/Rai Trade) e Boris Godunov di Musorgskij, regia di Andrei Konchalovsky (Opus Arte/Rai Trade) (di cui esiste un servizio della trasmissione \"La Musica di Rai 3\"). La rivista BBC Music Magazine ha inserito la produzione del Teatro Regio di Tha\u00efs con la Frittoli tra le 20 opere pi\u00f9 memorabili dei precedenti 20 anni.\nDirezione d'orchestra.\nGianandrea Noseda dirige sia musica sinfonica che operistica. Alla guida della BBC Philharmonic ha inciso numerosi CD per l'etichetta Chandos con musiche di Prokofiev, Dallapiccola (compresa la prima mondiale della \"Partita\" di Dallapiccola), Dvo\u0159\u00e1k, Liszt, Kar\u0142owicz, Shostakovich, Rachmaninoff, e Respighi. Ha diretto le maggiori orchestre sinfoniche negli Stati Uniti (New York Philharmonic, Chicago Symphony, Pittsburgh Symphony, Philadelphia Orchestra, Cleveland Orchestra e Los Angeles Philharmonic), in Europa (London Symphony, Oslo Philharmonic, Swedish Radio Orchestra, Danish National Symphony Orchestra, Orchestre de Paris, Orchestre National de France, DSO Berlin, Frankfurt Radio Symphony Orchestra, Wiener Symphoniker, Wiener Philharmoniker) e in Giappone (Tokyo Symphony Orchestra, NHK Symphony Orchestra)."}
{"id": "3339106", "revid": "287204", "url": "https://it.wikipedia.org/wiki?curid=3339106", "title": "Aleksandra Krunic", "text": ""}
{"id": "3339108", "revid": "297059", "url": "https://it.wikipedia.org/wiki?curid=3339108", "title": "Capillari peritubulari", "text": "I capillari peritubulari originano dalle arteriole efferenti del glomerulo renale, circondano l'interstizio tra i tubuli renali ed assorbono osmoticamente le sostanze riassorbite dai tubuli stessi dalla preurina, come glucosio, bicarbonato (HCO3-), sodio e H2O.\nDal capillare peritubulare origina una venula, la venula renale che, raggruppandosi, entra nella composizione della vena renale la quale uscendo dall'ilo del rene affluisce nella vena cava inferiore."}
{"id": "3339118", "revid": "125019", "url": "https://it.wikipedia.org/wiki?curid=3339118", "title": "Lev Aronin", "text": "Fu uno dei pi\u00f9 forti giocatori dell'Unione Sovietica del ventennio 1946-1965, ma non gli fu mai permesso di partecipare a tornei all'estero. Probabilmente anche a causa di ci\u00f2, non divent\u00f2 mai grande maestro. La FIDE lo nomin\u00f2 maestro internazionale nel 1950, anno di istituzione del titolo.\nIl suo stile di gioco era spiccatamente posizionale, ma quando la posizione lo permetteva era capace di notevoli combinazioni.\nEra uno dei maggiori esperti della difesa est-indiana, alla quale diede notevoli contributi teorici.\nLa variante Aronin-Tajmanov dell'est-indiana, oggi molto popolare, porta il suo nome e quello di Mark Tajmanov:\nDi professione Lev Aronin era un meteorologo."}
{"id": "3339120", "revid": "125346628", "url": "https://it.wikipedia.org/wiki?curid=3339120", "title": "Dragon Quest", "text": ", conosciuto fino al 2006 come Dragon Warrior nel mercato occidentale, \u00e8 una serie di videogiochi JRPG ideata nel 1985 da Y\u016bji Horii e dal suo studio, Armor Project, con la collaborazione di Akira Toriyama e di K\u014dichi Sugiyama.\n\u00c8 considerata una delle pi\u00f9 importanti saghe della storia in stile JRPG ed ha contribuito profondamente a stabilire i canoni del videogioco di ruolo su console, influenzando altri titoli appartenenti allo stesso genere (ad esempio \"Final Fantasy\").\nLa serie di \"Dragon Quest\" \u00e8 stata creata, prodotta e pubblicata da Enix, poi fusasi con la concorrente Square Soft per formare Square Enix; ad oggi esistono undici capitoli principali, di cui il dodicesimo in arrivo, ventidue \"spin-off\" e numerosi adattamenti anime e manga. I vari capitoli della serie sono stati pubblicati per Microsoft Windows (tramite il servizio Steam), Nintendo Entertainment System, Super Nintendo Entertainment System, Game Boy Color, Game Boy Advance, Nintendo DS, Nintendo 3DS, Nintendo Wii, Nintendo Wii U, Nintendo Switch, PlayStation, PlayStation 2, PlayStation 3, PlayStation 4, Xbox One e Xbox Series X.\nCaratteristiche.\nSin dal primo gioco della serie, ciascun episodio si ambienta in un mondo high fantasy e mette il giocatore nei panni di un eroe che viaggia per salvare il suo paese dal pericolo di un potente nemico malvagio, accompagnato (a partire da \"Dragon Quest II\") da un gruppo di comprimari. Tutti i titoli della serie principale e molti spin-off presentano delle meccaniche ricorrenti: il combattimento a turni; il reclutamento di mostri; le tipologie di mostri (in particolare gli Slime, che sono diventati la mascotte della serie); un sistema di men\u00f9 testuali (anzich\u00e9 a icone);i combattimenti casuali, dismessi per\u00f2 \"a partire da \". Questo impianto prende spunto dai primissimi videogiochi di ruolo occidentali per computer, quali \"Wizardry\" e \"Ultima\", e fu progettato da Horii in modo che il gameplay fosse intuitivo e accessibile a tutti i possibili utenti.\nModalit\u00e0 di gioco.\nNella maggior parte dei giochi appartenenti alla saga principale, il giocatore controlla un party di personaggi che possono spostarsi all'interno di citt\u00e0 e comprare armi, armature e oggetti, per poi combattere i mostri al di fuori delle cittadine: o nell'overworld, o all'interno di dungeon. In tutti gli episodi dal primo all'ottavo, i mostri non vengono mostrati a schermo e attaccano la squadra secondo probabilit\u00e0 nascoste: quando il party incontra dei mostri, la visuale passa in soggettiva e ai giocatori vengono mostrati dei menu testuali, tramite i quali decidere le mosse di ciascun membro del party (come attaccare con la propria arma, lanciare uno specifico incantesimo o mettersi in difensiva). Questi scontri in prima persona basati sui menu sono diventati un marchio di fabbrica della serie. Una volta che il party ha sconfitto i nemici e vinto cos\u00ec la battaglia, ogni personaggio guadagna dei punti esperienza per raggiungere nuovi livelli. Quando un personaggio passa a un livello superiore, le sue statistiche migliorano. Le vittorie forniscono ai giocatori anche oro con cui comprare nuovi strumenti. Oltre a punti esperienza e oro, a volte i mostri possono lasciare oggetti consumabili, che entrano direttamente nell'inventario del protagonista. Mediamente i giochi della serie incentivano il grind, data l'elevata difficolt\u00e0 dei dungeon e dei boss. \nNella maggior parte dei \"Dragon Quest\" il giocatore \u00e8 tenuto a entrare in una chiesa (adattata in \"Casa della Guarigione\" nelle traduzioni NES) e a parlare con un prete o una suora per salvare i progressi di gioco; fanno eccezione i primi tre episodi, in cui i giocatori devano parlare con un re (e si noti che nell'edizione giapponese per Famicom i primi due titoli utilizzavano una password di salvataggio dati) e l'undicesimo, che permette di salvare anche nell'overworld in corrispondenza di piccoli altari. Se il gruppo muore in battaglia, si perde met\u00e0 del proprio oro e si viene teletrasportati nell'ultimo punto di salvataggio, dove il protagonista resuscita. Poi i giocatori devono pagare un prete o una suora per riportare in vita i compagni.\nI primi episodi della serie includono come easter egg una o pi\u00f9 massaggiatrici \"puff-puf\"f: onomatopea giapponese indicante una donna che trastulla il suo seno, specialmente strofinandolo sul viso di un uomo. Il giocatore pu\u00f2 ingaggiare tali massaggiatrici e i conseguenti testi a schermo descrivono la conseguente interazione preliminare. Alcune traduzioni nord americane decisero di censurare questi intermezzi spinti e i titoli pi\u00f9 recenti, avendo adottato una grafica relativamente pi\u00f9 fotorealistica, tendono a evitarli o al massimo a parodiarli.\nIn ', ', ' e ', le capacit\u00e0 dei personaggi sono regolate con un sistema a classi intercambiabili. Le classi iconiche della serie, codificate in \"Dragon Quest III\", sono lottatore, mercante, giullare, ladro, guerriero, chierico e mago (con l'aggiunta del saggio come classe segreta) e i successivi episodi hanno variamente ampliato questo impianto; \"Dragon Quest VI\" e \"VII\" inoltre, gestiscono come classi anche i poteri dei mostri.\nA partire da \"\", ogni gioco della serie prevede come minigioco facoltativo la ricerca delle mini-medaglie: piccole monete con impressa una stella a cinque punte, sparse per il mondo di gioco in nascondigli di vario tipo, che il giocatore pu\u00f2 barattare in cambio di oggetti utili. Horii introdusse le mini-medaglie perch\u00e9 aveva trovato ben riuscita la collezione di creste e sfere dei precedenti \"Dragon Quest\", che per\u00f2 era un'attivit\u00e0 obbligatoria per completare la trama principale; pertanto concep\u00ec le mini-medaglie come attivit\u00e0 opzionale che aumentasse la longevit\u00e0 del gioco.\nMostri.\nAl pari delle meccaniche di gioco fondamentali, anche le tipologie di mostri ricorrono da un episodio all'altro della serie, in particolare gli Slime, i Vampistrelli, gli Zombie, le Mummie, i Sacchi Golosoni e i Draghi.. Al pari dei personaggi principali, anche i mostri sono stati disegnati da Akira Toriyama.\nNumerosi \"Dragon Quest\" permettono al giocatore di reclutare i mostri per combattere al loro fianco. In \"Dragon Quest IV\" si pu\u00f2 reclutare per il primo capitolo un mostro Healie. In \"Dragon Quest V\" e \"VI\" i mostri da affiancarsi vengono scelti dal giocatore. In \"Dragon Quest VIII\" i giocatori possono reclutare mostri dopo averli sconfitti per farli combattere all'interno di un'arena oppure n combattimenti normali, anche contro i vari boss.\nGli Slime sono la mascotte ufficiale del franchise. Yuji Horii li ha definiti un esempio delle abilit\u00e0 di Toriyama, dichiarando che ha avuto bisogno del suo \"potere [artistico] di prendere qualcosa come una vasca di melma (\"slime\" in inglese, appunto) e trasformarla in un grandioso personaggio.\" Uno Slime \u00e8 un piccolo blob blu, a forma di goccia d'acqua, con un viso. \u00c8 apparso in ogni \"Dragon Quest\" ed \u00e8 in genere uno dei primi mostri che incontra il giocatore.\nErdrick/Loto.\nErdrick, chiamato Loto nei testi originali giapponesi, \u00e8 una figura centrale dei primi tre \"Dragon Quest\", che si concatenano a comporre la \"Trilogia di Erdrick\". Nell'ambientazione di questi tre giochi, Erdrick \u00e8 il leggendario eroe che liber\u00f2 il Regno di Alefgard dall'oscurit\u00e0.\nIn \"Dragon Quest I\", il personaggio giocante \u00e8 un discendente di Erdrick e deve ripercorrere i passi del suo antenato per salvare Alefgard dal malvagio stregone Dragonlord. I tre protagonisti di \"Dragon Quest\" \"II\" sono i bisnipoti dell'eroe dell\"'I\" ed esplorano il vasto mondo di Torland, di cui Alefgard \u00e8 un continente. In entrambi i giochi i migliori armamenti a disposizione del personaggio giocante sono la \"Spada di Erdrick\" e l'\"Armatura di Erdrick\", reliquie dell'antico eroe. \"Dragon Quest III\" \u00e8 invece un prequel in cui il giocatore veste i panni di Erdrick stesso e ne percorre la leggendaria impresa: al termine di questo episodio si scopre, inoltre, che \"Erdrick\" non \u00e8 un nome proprio ma un titolo onorifico (e non a caso \u00e8 impossibile imporre al protagonista il nome di \"Erdrick\", nella versione originale, o di \"Loto\" nel remake per Game Boy Color).\nNel 2017 la \"Trilogia di Erdrick\" \u00e8 divenuta una tetralogia con la pubblicazione di \"Dragon Quest XI\", in quanto una serie di rimandi e citazioni rivela che quest'ultimo gioco \u00e8 un antefatto di \"Dragon Quest III\". L'ordine cronologico di questa sotto-serie \u00e8 dunque: \"Dragon Quest XI, Dragon Quest III\", \"Dragon Quest I\", \"Dragon Quest II\".\nIl manga vede come protagonista Arus, discendente di Erdrick. \nZenithia.\nZenithia, altrimenti detto Castello Zenith o Zenith, \u00e8 un castello fluttuante apparso per la prima volta in \"Dragon Quest IV\" e poi nuovamente in \"Dragon Quest\" \"V\" e \"VI\". La sua presenza centrale all'interno di tutti e tre i giochi ha fatto s\u00ec che questo gruppo venga descritto anche come \"Trilogia di \"Zenithia\"\" o \"di \"Tenku\"\" (ossia \"Paradiso\"), in modo analogo alla Trilogia di Erdrick. Horii ha tuttavia affermato che la concatenazione fra i tre titoli non \u00e8 stata deliberata: \"Ogni titolo \"Dragon Quest\" rappresenta una nuova storia autoconclusiva, quindi non vedo molto la connessione tra i giochi della serie. Immagino che si possa dire che l'immaginazione dei giocatori ha unito tra loro in qualche modo i vari titoli.\"\nIn \"Dragon Quest IV\" si pu\u00f2 raggiungere Zenithia scalando la torre al di sopra dell'ingresso al mondo dell'oscurit\u00e0. Nel \"V\", invece, Zenithia si trova dentro un lago a sud di Elheaven, finch\u00e9 non viene rinvenuto l'Astro Dorato \u2013 un oggetto che permette al castello di librarsi in aria. Nel \"VI\" Zenithia era in origine un comune castello nel \"Regno dei Sogni\", ma il Re Demone Durran l'ha conquistata, sradicata dalle sue fondamenta e fatta fluttuare per magua. Quando il Regno dei Sogni torna al suo stato naturale, Zenithia \u00e8 l'unica sua parte a rimanere nel mondo \"reale\", sempre come isola fluttuante. Oltre alla trilogia, anche nel remake di \"Dragon Quest III\" esiste un castello chiamato Zenithia, per quanto appaia molto diverso rispetto a quello della serie \"Tenku\".\nVideogiochi.\nSerie principale.\nI primi quattro titoli della serie sono usciti originariamente su Nintendo Entertainment System (NES) in Giappone e Nord America. In Giappone i primi due giochi furono distribuiti oltre che su NES anche per MSX. Tutti e quattro hanno avuto riedizioni su console successive. \"Dragon Quest\" \u00e8 stato messo in commercio per la prima volta in Giappone il 27 maggio 1986, mentre in Nord America nell'agosto del 1989 con il titolo di \"Dragon Warrior\". \"Dragon Quest II Akuryo no Kamigami\" \u00e8 uscito in Giappone nel 1987 e in Nord America nel 1990 come \"Dragon Warrior II\". \"Dragon Quest III Soshite Densetsu e...\" \u00e8 stato messo in commercio in Giappone nel 1989 e in Nord America, col nome di \"Dragon Warrior III\", nel 1992. \"\" \u00e8 uscito nel 1990 in Giappone e nel 1992 in Nord America come \"Dragon Warrior IV\". Il remake del 2001 per PlayStation (PS1) di quest'ultimo \u00e8 uscito solo in Giappone, nonostante fosse stato programmato anche per la vendita in territorio americano, mentre il successivo remake per DS \u00e8 stato distribuito in America del Nord, Europa e Australia, con il titolo originale. Tuttavia la versione europea \u00e8 priva del numerale identificativo.\nDue sono i giochi usciti per Super Nintendo Entertainment System (SNES): ' del 1992 e ' del 1995. Il quinto episodio sarebbe dovuto uscire anche in Nord America, ma Enix cancell\u00f2 il progetto; non fu mai dichiarata una motivazione ufficiale, ma va notato che l'azienda chiuse di l\u00ec a poco la sua divisione nordamericana.\nPer entrambi i titoli sono stati sviluppati dei remake per Nintendo DS, entrambi usciti in Nord America, Europa e Australia. Degno di nota come \"Dragon Quest V\" sia stato pubblicato in Europa senza il numero identificativo, al pari del remake per l'episodio \"IV\", mentre la nuova versione del \"VI\" presenta il titolo completo. Il successivo episodio \u00e8 uscito per PlayStation: \"Dragon Quest VII: Eden no Senshi-tachi\", nel 2000 in Giappone e nel 2001 in Nord America, ancora con il nome di \"Dragon Warrior VII\". ' \u00e8 uscito per PlayStation 2 (PS2): nel 2004 in Giappone, nel 2005 in Nord America e nel 2006 in Europa e Australia. In Europa fu omessa ancora la numerazione. \"Dragon Quest VIII\" \u00e8 il primo della serie uscito con il nome originale anche in America e anche il primo titolo della serie principale edito in Europa. ', unico titolo progettato originariamente per DS, \u00e8 uscito nel 2009 in Giappone e nel 2010 in America, Europa e Australia. \"Dragon Quest X: Mezame Shi Itsutsu no Shuzoku Online\" \u00e8 stato messo in commercio per Wii nel 2012 e a differenza dei precedenti episodi \u00e8 un Massive Multiplayer Online Role-Playing Game. Nel 2013 ne \u00e8 stata prodotta una versione per Wii U, con connettivit\u00e0 al Nintendo 3DS. \"\" \u00e8 stato pubblicato nel 2017 in Giappone e nel 2018 nel resto del mondo.\nIl 27 maggio 2021, giorno del trentacinquesimo anniversario di Dragon Quest, viene annunciato il dodicesimo capitolo della saga: . Secondo Yuji Horii, il gioco avr\u00e0 un tono pi\u00f9 cupo rispetto agli altri titoli della saga e presenter\u00e0 opzioni di scelta che potrebbero influire sulla storia. Il gioco rinnover\u00e0 anche il tradizionale sistema di combattimento a turni.\nNella seguente tabella viene mostrata la lista completa dei vari giochi della serie (l'anno di pubblicazione fa riferimento all'uscita giapponese):\nSpin-off.\nIl franchise comprende vari spin-off, come la serie di Dragon Quest Monsters. Esiste inoltre una serie di arcade dal titolo , dove i giocatori competono con carte da gioco reali raffiguranti i mostri della serie, da infilare in uno slot apposito nel cabinato da sala giochi, per far apparire nello schermo di quest'ultimo il proprio mostro con i propri dati salvati. Questa \u00e8 l'unica serie spin-off i cui titoli non sono mai usciti dal suolo nipponico. Le serie di Mystery Dungeon e Fortune Street utilizzano personaggi ed elementi della serie di \"Dragon Quest\".\nNel 1993 Chunsoft svilupp\u00f2 un gioco per Super Nintendo con protagonista Torneko, uno degli eroi di . Il gioco, dal titolo , continuava la storia del protagonista dopo gli eventi del quarto capitolo della serie principale. Il gioco ebbe un grande successo in Giappone. Nel 2000 , un seguito diretto, fu messo in commercio in Giappone e in America. Il gameplay era simile al primo titolo, sebbene questo secondo episodio venne considerato troppo facile dal'utenzai. Per PlayStation 2 venne distribuito un terzo episodio, intitolato \"Fushigi no Dungeon 3 Torneko no Daibouken\". Il secondo e il terzo capitolo di questa serie spin-off ebbero un remake per Game Boy Advance. Un quarto capitolo della serie, con protagonista e intitolato , fu messo in commercio nel 2006 per PlayStation 2. Il successo della serie Mystery Dungeon, spinse i produttori a sviluppare vari episodi incentrati su altre serie videoludiche.\nAltri spin-off celebri basati sul franchise \"Dragon Quest\", sono la serie di RPG \"Dragon Quest Monsters\", il cui primo episodio apparve per la prima volta per console Game Boy Color nel 1998, e la serie \"Slime\", nella quale il protagonista \u00e8 lo Slime, il pi\u00f9 iconico avversario della serie regolare.\nMedia correlati.\nMusica.\nLa colonna sonora di \"Dragon Quest\" fu composta e arrangiata da K\u014dichi Sugiyama. Sugiyama, al tempo un compositore per sceneggiati televisivi abbastanza conosciuto, invi\u00f2 il proprio curriculum alla Enix, la quale, dopo aver preso visione delle sue referenze, decise di contattarlo per comporre la musica del primo \"Dragon Quest\", riconoscendolo come il \"Sugiyama della televisione\". Sugiyama aveva gi\u00e0 precedentemente composto la colonna sonora di un altro videogioco; Wingman 2. Sugiyama impieg\u00f2 cinque minuti per comporre il tema principale della serie, il quale sarebbe rimasto invariato in tutti gli episodi futuri.\nIl primo album di musica basato sulla serie fu pubblicato nel 1986, e comprendeva le musiche del primo \"Dragon Quest\"; a questo disco fecero seguito altri album basati sulla colonna sonora dei vari episodi successivi, uno per ogni titolo. Le otto composizioni originali costituenti la colonna sonora del primo episodio, definirono i canoni di molte colonne sonore di RPG venuti dopo, tanto che centinaia di esse erano organizzate alla stessa maniera. Gli arrangiamenti originali del primo \"Dragon Quest\" furono all'epoca considerati rivoluzionari per una musica da videogioco.\nAltre compilation di \"Dragon Quest\" furono pubblicate in seguito, incluso \"Dragon Quest Game Music Super Collection Vol. 1\". La filarmonica di Londra esegu\u00ec molte composizioni della serie, inclusa la compilation \"Symphonic Suite Dragon Quest Complete CD-Box\". Molte soundtrack includono un secondo CD, come la colonna sonora di \"Dragon Quest VI\". Nel 2003 la SME Visual Works pubblic\u00f2 la compilation \"Symphonic Suite Dragon Quest Complete CD-Box\", comprendente la colonna sonora dei primi sette titoli della serie.\nRomanzi.\nIl 23 dicembre 1989, fu pubblicata la prima serie di romanzi su \"Dragon Quest\" con due volumi basati sul terzo episodio della serie. Dopo il successo di questi romanzi, Enix cominci\u00f2 a pubblicare altri romanzi sul franchise, andando in ordine cronologico e cominciando dal primo episodio della serie. I romanzi erano scritti in seconda persona, e il lettore poteva decidere la prossima azione da far svolgere ai personaggi del libro, il quale prevedeva differenti finali.\nAltri romanzi pubblicati nel 1989 includevano: \nAltri romanzi pubblicati da differenti autori dedicati a differenti titoli della serie, includono:\nCon \"Shinsho Shousetsu Doragon Kuesuto I\" (\u65b0\u66f8 \u5c0f\u8aac\u30c9\u30e9\u30b4\u30f3\u30af\u30a8\u30b9\u30c8I lit. New Light Novel Dragon Quest I), pubblicato nel 2000, cominci\u00f2 una nuova serie di romanzi sul franchise ad opera di \"Takayashiki Hideo\", \"Kumi Saori\" e \"Hiroyuki Domon\".\nManga.\nNel corso degli anni, sono stati inoltre pubblicati vari manga minori o strip Yonkoma basati sull'universo di \"Dragon Quest.\"\nAnime.\nNel dicembre 1989, and\u00f2 in onda la prima serie di anime ispirata a \"Dragon Quest\", dal titolo \"Dragon Quest \u2013 Yuusha Abel Densetsu\"; la serie si componeva di 43 episodi. Fu supervisionata da Horii in persona, e la trama era deliberatamente ispirata al terzo gioco della serie. I primi tredici episodi della serie furono doppiati in lingua inglese e distribuiti negli Stati Uniti dalla Saba Entertainment sotto il nome di \"Dragon Warrior: Legend of the Hero Abel\". Ad Akira Toriyama non furono accreditati i diritti per il character design, e quindi non percep\u00ec mai alcun compenso relativo all'anime.\nSuccessivamente venne prodotta dalla Toei Animation una serie animata basata sul manga Dai no Daib\u014dken. I quarantasei episodi costituenti l'anime furono trasmessi dal 17 ottobre 1991 al 24 settembre 1992. In Italia questa serie \u00e8 conosciuta come I Cavalieri del Drago. Il 3 ottobre 2020 \u00e8 iniziato il remake della serie, con lo stesso titolo, che dovrebbe coprire tutto il manga.\nFilm.\nIl 20 aprile 1996 fu prodotto un film basato sulla serie, intitolato \"Dragon Quest Saga \u2013 The Crest of Roto\".\nNel 2019 viene realizzato e pubblicato in Giappone \"\", film d'animazione in CG basato sulla storia di Dragon Quest V. Nel 2020 viene distribuito anche in Occidente da Netflix.\nSviluppo.\nI giochi della serie \"Dragon Quest\" sono stati sviluppati da Chunsoft, Heartbeat, ArtePiazza e, dall' in poi, da Level-5.\nStoria.\nNel 1982 il futuro creatore della serie, Yuji Horii, grazie alla partecipazione a un contest videoludico sponsorizzato da Enix, ebbe modo di viaggiare negli Stati Uniti e visitare l'AppleFest '83 a San Francisco; in questa occasione Horii scopr\u00ec la serie di videogiochi Wizardry. Da quest'ultima, e dalla saga di Ultima, prese ispirazione per creare un proprio gioco che introducesse l'utenza al concetto di videogioco di ruolo. Scelse quindi di sviluppare per la console Famicom di Nintendo, in quanto il gioco che aveva in mentre di creare non sarebbe potuto essere sviluppato per il mercato delle sale giochi, per via della vastit\u00e0, dell'alta longevit\u00e0 (e quindi necessit\u00e0 di un sistema di salvataggio dati), e della possibilit\u00e0 di morire spesso; tutto ci\u00f2 avrebbe indicato quindi un eccessivo esborso di denaro da parte dei giocatori e il \"Famicom\" si rivel\u00f2 la scelta migliore.\nCreazione e design.\nUna delle intenzioni principali di Horii, era quella di creare un RPG che si distinguesse da tutti quelli venuti prima: per questo motivo il design del gioco fu commissionato al mangaka Akira Toriyama (gi\u00e0 conosciuto in patria per opere come Dr. Slump &amp; Arale, e all'epoca al lavoro su Dragon Ball), il quale realizz\u00f2 l'intero cast di personaggi, sotto la supervisione di Horii stesso. Toryiama illustr\u00f2 anche le copertine di ogni titolo della serie, le quali per\u00f2 furono sostituite, nell'edizione americana dei primi quattro episodi, da artwork pi\u00f9 simili all'immaginario occidentale. Stessa cosa successe con le illustrazioni dei manuali.\nNel creare il primo titolo della serie, Horii volle mettere a punto un sistema di gioco semplice e immediato, intuitivo a tal punto che il giocatore potesse iniziare la propria partita senza prima aver letto il manuale di istruzioni. Si impegn\u00f2 inoltre per creare una valida storyline narrata attraverso dialoghi brevi e diretti.\nInfluenza e lascito.\nImpatto culturale.\nDal , il Patty's Pub cominci\u00f2 ad apparire nei titoli della serie. Con la pubblicazione del , questo luogo fittizio divenne reale: il Patty's Pub, cos\u00ec come si presenta nella serie, fu costruito e aperto al pubblico ad Akihabara, un quartiere di Tokyo, nel 2009.\nLa serie di \"Dragon Quest\" \u00e8 un fenomeno culturale in Giappone, e ha avuto un importante impatto sul popolo nipponico. Dall'industria del videogioco giapponese viene considerato il videogioco nazionale per eccellenza. Esiste una leggenda metropolitana secondo la quale la distribuzione del della serie caus\u00f2 in Giappone un arresto di massa: oltre 300 scolari furono arrestati per assenteismo scolastico mentre aspettavano di acquistare una copia del titolo in questione davanti a un negozio di videogiochi.\nPer l'edizione del 2012 dell'April Fool's Hoax, Google annunci\u00f2 una \"versione NES\" del suo servizio Google Maps, nel quale utilizz\u00f2 la grafica e la musica di \"Dragon Quest\".\nLa colonna sonora di \"Dragon Quest\" ha influenzato diversi settori della Performance art: fu la prima serie di videogiochi ad essere riadattata in un balletto dal vivo, inoltre furono prodotti vari concerti musicali e CD audio basati sull'immaginario della serie. Dal 1987, la colonna sonora della serie \u00e8 eseguita annualmente in concerti dal vivo attraverso tutto il Giappone. Il primo concerto su \"Dragon Quest\" fu di ispirazione per le composizioni di Nobuo Uematsu per la serie Final Fantasy.\nAccoglienza.\nA Giugno del 2014, la serie di \"Dragon Quest\" ha venduto oltre 64 milioni di unit\u00e0 nel mondo, e in Giappone risulta essere una delle pi\u00f9 famose e acclamate serie di videogiochi di sempre. Tutti i giochi della serie principale, e molti dei suoi spin-off, hanno venduto oltre un milione di copie in Giappone e alcuni di questi hanno superato i quattro milioni. Il remake di Dragon Quest VI ha venduto 0.91 milioni di copie in Giappone nei primi quattro giorni dalla sua distribuzione, un risultato eccezionale per un remake. Nel 2006 i lettori della rivista giapponese di videogiochi Famits\u016b, stilarono una classifica dei 100 pi\u00f9 grandi videogiochi di tutti i tempi, e i primi otto episodi della serie erano tutti presenti: Dragon Quest III si posizion\u00f2 terzo, Dragon Quest VIII quarto, Dragon Quest VII nono, Dragon Quest V undicesimo, Dragon Quest IV quattordicesimo, Dragon Quest II diciassettesimo, il primo Dragon Quest trentesimo, e Dragon Quest VI quarantaquattresimo. Nel 2009 Horii ricevette un riconoscimento speciale dalla Computer Entertainment Supplier's Association Developers Conference per la creazione del franchise \"Dragon Quest\".\nIl primo gioco della serie \"Dragon Quest\" \u00e8 spesso citato come il primo RPG per console della storia. GameSpot defin\u00ec il primo Dragon Quest come uno dei quindici videogiochi pi\u00f9 influenti di tutti i tempi e il pi\u00f9 influente RPG della storia, avendo di fatto dato il via al genere dei videogiochi di ruolo giapponesi, definendone la forma e i canoni. Gamasutra dichiar\u00f2 che la serie di \"Dragon Quest\", attraverso la trasformazione in videogioco dell'esperienza di RPG cartacei come Dungeons &amp; Dragons, riusc\u00ec a gettare ufficialmente le basi del videogioco di ruolo standard. Molti giochi successivi come \"Mother\", \"Breath of Fire\" o \"Lufia &amp; the Fortress of Doom\" si ispirarono direttamente alla serie \"Dragon Quest\". Il sistema di cambio classe introdotto in fu fonte di ispirazione per sistemi analoghi in vari altri titoli, specialmente la serie di Final Fantasy. Il sistema di combattimento automatizzato introdotto in , grazie al quale il giocatore poteva preimpostare le mosse da far svolgere all'intelligenza artificiale, \u00e8 considerato un precursore del sistema di combattimento di Final Fantasy XII, conosciuto come \"Gambit System\". \u00e8 considerato il primo videogioco della storia a trattare il tema della gravidanza; inoltre \u00e8 considerato, assieme alla saga di Megami Tensei, il precursore di serie come Pok\u00e9mon, Digimon, o Dokapon, in quanto nel gioco era possibile reclutare i mostri incontrati durante gli scontri casuali e collezionarli, facendoli combattere assieme al giocatore, addestrandoli e facendoli salire di livello, insegnandogli cos\u00ec nuove mosse. , il cui mondo di gioco \u00e8 diviso tra un mondo reale e una dimensione onirica, \u00e8 considerato un'importante fonte di ispirazione per videogiochi come Chrono Cross o Final Fantasy X. La serie di \"Dragon Quest\" fu premiata con sei riconoscimenti dal Guinness dei primati, tra i quali figurano \"Serie di videogiochi di ruolo pi\u00f9 venduta per Super Famicom\", \"Gioco venduto pi\u00f9 velocemente in Giappone\", e \"Prima serie di videogiochi a ispirare un balletto\"."}
{"id": "3339122", "revid": "767487", "url": "https://it.wikipedia.org/wiki?curid=3339122", "title": "Gary Williams (allenatore di pallacanestro)", "text": "\u00c8 membro del Naismith Memorial Basketball Hall of Fame dal 2014, in qualit\u00e0 di allenatore."}
{"id": "3339123", "revid": "599013", "url": "https://it.wikipedia.org/wiki?curid=3339123", "title": "Gary Williams", "text": ""}
{"id": "3339152", "revid": "628767", "url": "https://it.wikipedia.org/wiki?curid=3339152", "title": "Chust (Uzbekistan)", "text": "Chust (in russo \u0427\u0443\u0441\u0442) \u00e8 il capoluogo del distretto di Chust nella regione di Namangan, in Uzbekistan. Ha una popolazione (calcolata per il 2010) di 69.083 abitanti. La citt\u00e0 si trova circa 15\u00a0km a nord del Syr Darya, approssimativamente 40\u00a0km a ovest di Namangan.\nHa una rinomata produzione di \"duppi\" (detti anche \"kalpoq\"), copricapi tradizionali maschili. "}
{"id": "3339155", "revid": "1305772", "url": "https://it.wikipedia.org/wiki?curid=3339155", "title": "Virus dell'encefalite equina dell'Est", "text": "Il virus dell'encefalite equina dell'Est (in inglese: Eastern equine encephalitis virus, EEEV) \u00e8 una specie di virus a RNA a singolo filamento positivo, appartenente al genere \"Alphavirus\", famiglia \"Togaviridae\". Viene trasmesso da artropodi ematofagi, zanzara del genere \"Culiseta\", agli uccelli, che ne costituiscono il serbatoio naturale. Pu\u00f2 infettare diversi vertebrati fra cui gli equidi e l'uomo.\nNell'uomo la maggior parte dei casi di infezione sono asintomatici; in quelli sintomatici si ha una encefalite spesso fatale, endemica negli stati che si affacciano sulla costa orientale degli Stati Uniti.\nTassonomia.\nCeppi della specie \"Eastern equine encephalitis virus\" (EEEV):\nI ceppi EEEV sono presenti sia in Nord America che in Centro e Sud America. Le differenze fra i diversi ceppi sono notevoli dal punto di vista immunitario (4 distinti sottotipi antigenici), genomico (20%-25% di divergenza nelle sequenze nucleotidiche), epidemiologico, e per quanto riguarda la distribuzione geografica e la patogenicit\u00e0 umana. Il ceppo presente negli USA e nei Caraibi pu\u00f2 dare encefalite con altissima mortalit\u00e0. \u00c8 stato ipotizzato che, dopo la sua introduzione negli Stati Uniti, il virus abbia subito una divergenza evolutiva adattandosi in un'unica nicchia ecologica.\nCaratteristiche virali.\nMorfologia.\nAl microscopio elettronico i virioni responsabili dell'\"Eastern equine encephalitis\" (EEE) appaiono costituiti da un nucleocapsidi a simmetria icosaedrica (numero di triangolazione T = 4), del diametro di circa 40 nm. I virioni appaiono di forma sferica e misurano 60-65\u00a0nm di diametro e sono ricoperti da una membrana lipoproteica virale sulla cui superficie appaiono prolungamenti a forma di manubrio distribuiti uniformemente. I virioni sono localizzati nel citoplasma della cellula ospite. La membrana virale \u00e8 originata dalla membrana della cellula infettata; i prolungamenti sulla sua superficie sono costituiti dalle glicoproteine virali denominate E1 ed E2 che mostrano attivit\u00e0 emoagglutininica e permettono la caratterizzazione sierologica del virus.\nPropriet\u00e0 fisico-chimiche.\nLa massa molecolare dei virioni \u00e8 52 x 106 dalton. I virioni hanno una densit\u00e0 di flottazione in saccarosio di 1,22 g cm\u22123; il coefficiente di sedimentazione \u00e8 di 280 svedberg (s20,w). Il punto di inattivazione termica (\"Thermal inactivation point\", TIP) \u00e8 a 56 \u00b0C per 10 minuti. I virioni sono costituiti per il 30% in peso di lipidi, presenti nella membrana lipoproteica virale, di composizione simile ai lipidi delle membrane cellulari delle cellule ospiti. \"In vitro\" le propriet\u00e0 dei virioni sono stabili a temperature inferiori a -70\u00a0\u00b0C; relativamente stabili fra -70 e -40\u00a0\u00b0C, non stabili a temperature di -20\u00a0\u00b0C o superiori; a 37\u00a0\u00b0C l'emivita \u00e8 di circa 7 ore. I virioni sono inattivati in ambiente acido (pH 1-3), ma sono stabili in ambiente alcalino (pH 7-9). A causa della presenza di lipidi, i virioni sono sensibili al trattamento con solventi organici (per esempio, etere) e detergenti. L'infettivit\u00e0 \u00e8 ridotta anche dopo irraggiamento.\nGenoma.\nIl genoma \u00e8 costituito da un singolo filamento positivo di RNA di circa 11675 nucleotidi. L'estremit\u00e0 5' porta un cappuccio di 7-metil-7-metil-guanosina metilata e l'estremit\u00e0 3' una coda poliadenilata. Si ha dapprima la traduzione dell'estremit\u00e0 5', che codifica per le proteine funzionali nsP1, nsP2, nsP3 ed nsP4. Le proteine strutturali sono codificate in un terzo del genoma nei pressi dell'estremit\u00e0 3' e sono tradotte da mRNA subgenomici generati dopo iniziazione di un promoter localizzato nel filamento complementare negativo\nPatogenesi.\nIl virus dell'encefalomielite equina dell'Est viene trasmesso da artropodi ematofagi ai cavalli e agli esseri umani, nei quali pu\u00f2 determinare una encefalite spesso letale, partendo da un ciclo zanzara-uccello selvatico-zanzara. Gli uccelli (ai quali il virus viene trasmesso dalla zanzara \"Culiseta melanura\") fungono infatti da serbatoio (organismi entro i quali il virus pu\u00f2 vivere a lungo in quanto non determina una grave malattia), sebbene alcune specie di uccelli, per esempio gli Struzioniformi, siano molto suscettibili al virus. Gli equini, analogamente all'uomo, sono ospiti tangenziali, e non indispensabili per la sopravvivenza del virus. Zanzare che pungono sia uccelli che mammiferi, come i generi \"Aedes\", \"Culex\" e \"Coquilletidia\" agiscono da vettori ponte: sono cio\u00e8 in grado di pungere sia gli uccelli che i cavalli e l'uomo. Pungendo gli uccelli, e succhiandone il sangue infetto, si infettano anch'essi col virus EEE e successivamente, pungendo i cavalli o l'uomo, trasmettono il virus a questi ultimi, determinando cos\u00ec la grave malattia."}
{"id": "3339159", "revid": "1573940", "url": "https://it.wikipedia.org/wiki?curid=3339159", "title": "Chalcoscirtus", "text": "Chalcoscirtus \u00e8 un genere di ragni appartenente alla Famiglia Salticidae.\nEtimologia.\nIl nome del genere \u00e8 composto dal greco \u03c7\u03b1\u03bb\u03ba\u03cc\u03c2, \"chalc\u00f2s\", che significa \"rame\" e \u03c3\u03ba\u03b9\u03c1\u03c4\u03ad\u03b9\u03bd, \"skirt\u00e8in\", che significa \"saltare, balzare\", ad indicarne il colore e il comportamento.\nDistribuzione.\nLe 42 specie oggi note di questo genere sono diffuse principalmente in Eurasia, solo alcune in America settentrionale; la sola C. catherinae \u00e8 stata rinvenuta anche in Egitto.\nIn Italia sono state reperite 4 specie di questo genere\nTassonomia.\nA dicembre 2010, si compone di 42 specie e una sottospecie:"}
{"id": "3339160", "revid": "262457", "url": "https://it.wikipedia.org/wiki?curid=3339160", "title": "Unoke", "text": ""}
{"id": "3339178", "revid": "110157", "url": "https://it.wikipedia.org/wiki?curid=3339178", "title": "Armand Borel", "text": ""}
{"id": "3339180", "revid": "125819870", "url": "https://it.wikipedia.org/wiki?curid=3339180", "title": "Cinema Impero", "text": "Il Cinema Impero realizzata ad Asmara (Eritrea) durante l'occupazione italiana nel 1937.\nStoria.\nIl Cinema \"Impero\" fu la maggiore sala costruita in Asmara durante la colonizzazione italiana, insieme ad altri edifici dell'Eritrea coloniale, come il Fiat Tagliero, il palazzo del Governatore di Asmara e il municipio.\nDescrizione.\nL'edificio fu progettato dall'architetto Mario Messina, rimasto immodificato da allora. Dello stesso autore e di fattura simile, l'omonimo cinema a Roma, al quartiere di Tor Pignattara, chiuso dagli anni Settanta."}
{"id": "3339182", "revid": "628767", "url": "https://it.wikipedia.org/wiki?curid=3339182", "title": "Yangi-Nishon", "text": "Yangi-Nishon (in russo \u042f\u043d\u0433\u0438-\u041d\u0438\u0448\u0430\u043d) \u00e8 il capoluogo del distretto di Nishon nella regione di Kashkadarya, in Uzbekistan. Ha una popolazione (calcolata per il 2010) di 11.067 abitanti. La citt\u00e0 si trova circa 25\u00a0km a sud di Karshi."}
{"id": "3339186", "revid": "287204", "url": "https://it.wikipedia.org/wiki?curid=3339186", "title": "9108 Toruyusa", "text": "9108 Toruyusa \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,5349102\u00a0UA e da un'eccentricit\u00e0 di 0,1345096, inclinata di 3,46489\u00b0 rispetto all'eclittica.\nL'asteroide \u00e8 dedicato al giapponese Toru Yusa, direttore del planetario e dell'osservatorio della citt\u00e0 giapponese di \u014csaki nella prefettura di Miyagi."}
{"id": "3339189", "revid": "120696729", "url": "https://it.wikipedia.org/wiki?curid=3339189", "title": "Punta Elena", "text": "La Punta Elena (4.045 ) \u00e8 una vetta delle Grandes Jorasses nel Massiccio del Monte Bianco.\nCaratteristiche.\nLa vetta si trova lungo la frontiera tra l'Italia e la Francia tra la Punta Croz (ad est) e la Punta Margherita (ad ovest).\nPrende il nome da Elena d'Orl\u00e9ans, alla quale fu dedicata da Luigi Amedeo di Savoia-Aosta.\nSalita alla vetta.\nLa prima ascensione fu compiuta il 22 agosto 1898, insieme a quella della vicina Punta Margherita, da Luigi Amedeo di Savoia-Aosta con le guide Joseph Petigax, Laurent Croux e F\u00e9lix Ollier.\nLa parete nord della montagna fu vinta il 24 e 25 luglio 1970 dai polacchi Eugeniusz Chrobak, Jacek Poreba e Wojtek Wroz; la prima di due vie polacche (la seconda, del '75 ha tra i protagonisti Kukuzka) sale stando a destra della verticale della cima, su terreno con difficolt\u00e0 di VI e roccia in genere friabile ed esposta alle cadute di pietre e ghiaccio."}
{"id": "3339193", "revid": "24443", "url": "https://it.wikipedia.org/wiki?curid=3339193", "title": "Punta H\u00e9l\u00e8ne", "text": ""}
{"id": "3339198", "revid": "1372005", "url": "https://it.wikipedia.org/wiki?curid=3339198", "title": "Paul Bernays", "text": ""}
{"id": "3339206", "revid": "15756", "url": "https://it.wikipedia.org/wiki?curid=3339206", "title": "Continuante", "text": "Una continuante \u00e8 un suono prodotto con la chiusura parziale del tratto vocale, vale a dire, ogni suono che non sia un'occlusiva (esplosiva) o una nasale. Un'affricata \u00e8 considerata come un segmento complesso, composto da un'occlusiva e una continuante."}
{"id": "3339208", "revid": "628767", "url": "https://it.wikipedia.org/wiki?curid=3339208", "title": "Juma (Uzbekistan)", "text": "Juma, anche Djuma o Dzhuma (uzbeko: Juma; in russo \u0414\u0436\u0443\u043c\u0430) \u00e8 il capoluogo del distretto di Pasdargom nella regione di Samarcanda, in Uzbekistan. Ha una popolazione (calcolata per il 2010) di 21.639 abitanti. La citt\u00e0 si trova circa 30\u00a0km a ovest di Samarcanda."}
{"id": "3339210", "revid": "1310927", "url": "https://it.wikipedia.org/wiki?curid=3339210", "title": "Marvin Ogunjimi", "text": "Possiede anche il passaporto nigeriano.\nCarriera.\nClub.\nDebutt\u00f2 nella massima serie belga nel 2004 con la maglia del Genk, dove nelle prime tre stagioni scese in campo 8 volte. Nel 2007 venne ceduto in prestito agli olandesi dello RKC Waalwijk con cui segn\u00f2 10 reti in 27 partite.\nDal 2008 gioc\u00f2 con il Genk, con cui nel 2009 vinse la Coppa del Belgio e nel 2011 centr\u00f2 l'accoppiata Campionato - Supercoppa nazionale. Il 14 novembre 2011 venne acquiststo dal Maiorca, che negli anni lo cedette in prestito allo Standard Liegi, al Beerschot e all'Oud-Heverlee Leuven.\nIl 6 giugno 2014 firm\u00f2 ufficialmente un contratto con i norvegesi dello Str\u00f8msgodset, valido per i successivi due anni e mezzo: l'accordo sarebbe stato valido a partire dal 15 luglio successivo, con la riapertura del calciomercato locale. Il 14 luglio 2015, lo Str\u00f8msgodset ha confermato che il giocatore aveva subito la rottura del legamento crociato anteriore nella sfida contro il Partizani Tirana, terminando cos\u00ec anzitempo la propria stagione. Il 1\u00ba febbraio 2016, lo Str\u00f8msgodset ha reso noto d'aver accettato un'offerta da parte dei sudcoreani del Suwon, concedendo cos\u00ec il permesso al giocatore di trattare i termini personali dell'accordo. Dieci giorni pi\u00f9 tardi, ha firmato ufficialmente per il Suwon.\nNazionale.\nViene convocato nella Nazionale belga per la prima volta in occasione di due gare valide qualificazioni ad Euro 2012: debutta l'8 ottobre 2010 segnando una doppietta nello 0-2 contro il Kazakistan, mentre quattro giorni pi\u00f9 tardi segna un gol nel 4-4 contro l'Austria."}
{"id": "3339211", "revid": "767487", "url": "https://it.wikipedia.org/wiki?curid=3339211", "title": "Una lama nel buio", "text": "Una lama nel buio \"(Still of the Night)\" \u00e8 un film del 1982, scritto e diretto da Robert Benton.\nTrama.\nIl dott. Rice, psichiatra, scopre che un paziente \u00e8 stato assassinato. Grazie all'intuito e alle confidenze della fidanzata della vittima, il medico si trasforma in investigatore e inizia a indagare per smascherare il colpevole."}
{"id": "3339221", "revid": "1833487", "url": "https://it.wikipedia.org/wiki?curid=3339221", "title": "Sant'Angelo in Campo", "text": "Sant'Angelo in Campo \u00e8 un paese dell'immediata periferia di Lucca che si estende nella parte ovest della citt\u00e0.\nConfina a nord con la frazione di Nave e con il quartiere di Sant'Anna, a sud con San Donato e Fagnano, a est ancora con Sant'Anna e San Donato, mentre a ovest con Fagnano e Montuolo.\nA livello urbanistico, accanto a numerose corti storiche, talune aventi il nome della famiglia di primo o prevalente insediamento (corte Mecchi, corte Puccinelli, corte Landucci, corte Pellegrini ed altre) oppure conosciute per particolari caratteristiche del luogo (corte Bozzo, corte Fangosi ed altre), presenta edifici, case e villette moderne.\nStoria.\nComune suburbano, poi del piviere di Montuolo, venne completamente distrutto dai Fiorentini nel 1336.\nLa chiesa romanica (da essa proviene l'architrave raffigurante l'Ingresso di Cristo in Gerusalemme, scolpito nel sec. XII dal Biduino ed oggi nel cortile del palazzo Mazzarosa), dopo aver subito varie trasformazioni ebbe l'aspetto attuale ai primi dell'Ottocento.\nTra le cose di maggior rilievo in essa conservate ricordiamo: la cantoria con organo della prima met\u00e0 del sec. XIX, il Crocifisso ligneo (sacrestia) e lo stupendo tabernacolo di marmo, opera di Giovanni Lazzoni, datato 1681 (innalzato su quattro plinti di marmo giallo, dai quali si levano leggere due rosse colonne, che sostengono il timpano con le allegorie della Fede e della Carit\u00e0, accoglie nella parte centrale un Crocifisso ligneo, disposto tra un coro di angeli e le tre Marie in pianto)."}
{"id": "3339286", "revid": "1543377", "url": "https://it.wikipedia.org/wiki?curid=3339286", "title": "Michael Artin", "text": "Biografia.\nNacque ad Amburgo, da Natalia Naumovna Jasny (Natascha) e Emil Artin, quest'ultimo celebre algebrista austriaco di origine armena, discendente di un mercante di tappeti stabilitosi a Vienna nel XVIII secolo. \nUna delle sue due figlie, Wendy Artin, \u00e8 una pittrice di fama, con studio in Roma, moglie del libraio romano Bruno Boschin, fondatore della \"Libreria del viaggiatore\" in via del Pellegrino a Campo de' Fiori.\nNato nella Germania nazista, Artin crebbe nello stato dell'Indiana, negli Stati Uniti d'America, dove la sua famiglia si era trasferita per sfuggire alla persecuzione razziale nazista che incombeva sul nucleo familiare a causa del fatto che sua nonna materna era ebrea.\nArtin ha studiato alla Princeton University, dove ha ricevuto l\"'Artium Baccalaureus\" nel 1955, avendo come relatore Ralph Fox, studioso di topologia algebrica e teoria dei nodi. Si spost\u00f2, quindi, alla Harvard University, dove ha conseguito il Ph.D. nel 1960 sotto la supervisione di Oscar Zariski, discutendo una tesi sulle superfici di Enriques.\nIn quegli anni, a Harvard, sotto l'influenza della personalit\u00e0 di Oskar Zariski (gi\u00e0 allievo, all'Universit\u00e0 di Roma, della Scuola italiana di geometria algebrica), Artin, insieme ad altri pupilli di Zariski (come Peter Falb, Heisuke Hironaka, e David Mumford) decise di orientarsi sulla geometria algebrica, una branca della matematica che, a quell'epoca, secondo le parole di Artin, stava vivendo \"una stagione entusiasmante, in cui la classificazione delle superfici algebriche, [...] coronamento dei risultati della scuola italiana [...] stava entrando nel mainstream della matematica\", mentre il campo di indagine conosceva un profondo rinnovamento nei linguaggi e nei metodi teorici grazie al lavoro Zariski, Jean-Pierre Serre e Alexander Grothendieck. \nNegli anni '60, Artin trascorse periodi di ricerca in Francia, dove ebbe modo di frequentare l'ambiente matematico che gravitava intorno all'Institut des Hautes \u00c9tudes Scientifiques (IH\u00c9S), contribuendo, sulla teoria dei topos e sulla coomologia \u00e9tale, ai volumi \"SGA4\" del \"S\u00e9minaire de G\u00e9om\u00e9trie Alg\u00e9brique du Bois Marie\" condotto da Grothendieck. Il suo studio sul problema di caratterizzare i funtori rappresentabili nella categoria degli schemi ha condotto al teorema di approssimazione di Artin, in algebra locale. Questo risultato, oltre a rivelarsi di grande influenza nella teoria dei moduli, avrebbe portato al sorgere dei concetti di spazio algebrico e stack algebrico. Inoltre, Artin ha dato contributi alla teoria della deformazione di variet\u00e0 algebriche. \nNel tempo, i suoi interessi di ricerca iniziarono a distogliersi dalla geometria algebrica per rivolgersi all'algebra non commutativa (in particolare gli anelli non commutativi), soprattutto per ci\u00f2 che riguarda gli aspetti geometrici: questo progressivo cambio di rotta ebbe inizio dopo aver assistito a una conferenza di Shimshon Amitsur e dopo un incontro avuto all'Universit\u00e0 di Chicago con Claudio Procesi e Lance W. Small (che all'epoca erano a Chicago come allievi dottorali di Israel Nathan Herstein), che \"incoraggiarono la sua prima incursione nel campo della teoria degli anelli\". Lo spostamento definitivo avverr\u00e0 verso la met\u00e0 degli anni '80, quando, insieme a Bill Schelter, si dedic\u00f2 a uno studio sperimentale sui piani quantici, usando \"Affine\", un pacchetto software realizzato dallo stesso Schelter.\nRiconoscimenti e affiliazioni.\nNel 2002, Artin ottenne il Leroy P. Steele Prizes alla carriera, riconoscimento conferito ogni anno dalla American Mathematical Society. \nNel 2005 ha ricevuto la Harvard Centennial Medal. \nNel 2013 ha vinto il Wolf Prize in Mathematics. \nArtin \u00e8 membro della the National Academy of Sciences e socio della American Academy of Arts and Sciences (1969), della American Association for the Advancement of Science, della Society for Industrial and Applied Mathematics (SIAM), e della American Mathematical Society."}
{"id": "3339291", "revid": "110157", "url": "https://it.wikipedia.org/wiki?curid=3339291", "title": "Capronno", "text": "Capronno \u00e8 una frazione del comune italiano di Angera posta sulle colline a est del centro abitato, verso Lentate Verbano. Ha costituito un comune autonomo fino al 1928.\nStoria.\nFu un antico comune del Milanese. Registrato agli atti del 1751 come un borgo di soli 95 abitanti, nel 1786 Capronno entr\u00f2 per un quinquennio a far parte dell'effimera Provincia di Varese, per poi cambiare continuamente i riferimenti amministrativi nel 1791, nel 1798 e nel 1799.\nAlla proclamazione del Regno d'Italia nel 1805 risultava avere 145 abitanti, confermandosi poco pi\u00f9 di un villaggio. Nel 1809 fu dunque soppresso con regio decreto di Napoleone ed annesso a Angera. Il Comune di Capronno fu per\u00f2 ripristinato con il ritorno degli austriaci, e l'abitato risult\u00f2 essere popolato da 196 anime nel 1853, salite a 199 nel 1861. Dopo una leggera crescita demografica nella seconda met\u00e0 del XIX secolo, all'inizio del nuovo secolo le scarse dinamiche economiche favorirono nuovamente l'emigrazione e il conseguente spopolamento del borgo. Fu quindi il fascismo a decidere nel 1928 di riproporre l'antico modello napoleonico, e stabilire la definitiva annessione ad Angera."}
{"id": "3339311", "revid": "339392", "url": "https://it.wikipedia.org/wiki?curid=3339311", "title": "Kattakurgan", "text": ""}
{"id": "3339312", "revid": "125384438", "url": "https://it.wikipedia.org/wiki?curid=3339312", "title": "Barzola", "text": " \nBarzola \u00e8 una frazione del comune italiano di Angera posta sulle colline a nordest del centro abitato, verso Cadrezzate con Osmate. Ha costituito un comune autonomo fino al 1928.\nStoria.\nFu un antico comune del Milanese.\nRegistrato agli atti del 1751 come un borgo di soli 84 abitanti, nel 1786 Barzola entr\u00f2 per un quinquennio a far parte dell'effimera Provincia di Varese, per poi cambiare continuamente i riferimenti amministrativi nel 1791, nel 1798 e nel 1799. Alla proclamazione del Regno d'Italia nel 1805 risultava avere 117 abitanti, confermandosi poco pi\u00f9 di un villaggio. Nel 1809 fu dunque soppresso con regio decreto di Napoleone ed annesso a Angera. Il Comune di Barzola fu per\u00f2 ripristinato con il ritorno degli austriaci, e l'abitato risult\u00f2 essere popolato da 166 anime nel 1853, scese a 147 nel 1861. Dopo una leggera crescita demografica nella seconda met\u00e0 del XIX secolo, all'inizio del nuovo secolo le scarse dinamiche economiche favorirono nuovamente l'emigrazione e il conseguente spopolamento del borgo. Fu quindi il fascismo a decidere nel 1928 di riproporre l'antico modello napoleonico, e stabilire la definitiva annessione ad Angera."}
{"id": "3339314", "revid": "628767", "url": "https://it.wikipedia.org/wiki?curid=3339314", "title": "Oqtosh", "text": "Oqtosh (in russo \u0410\u043a\u0442\u0430\u0448, \"Akta\u0161\") \u00e8 il capoluogo del distretto di Narpay nella regione di Samarcanda, in Uzbekistan. Ha una popolazione (calcolata per il 2010) di 41.613 abitanti. La citt\u00e0 si trova circa 30\u00a0km a ovest di Kattakurgan e 60\u00a0km a est di Navoiy."}
{"id": "3339327", "revid": "6923", "url": "https://it.wikipedia.org/wiki?curid=3339327", "title": "Stub network", "text": "Con il termine stub network nell'informatica si identifica una rete locale in cui esiste un solo router NAT. In questo tipo di rete tutto il traffico diretto all'esterno deve necessariamente passare per l'unico NAT presente.\nLe sessioni possono solo essere iniziate da una macchina nella rete stub."}
{"id": "3339336", "revid": "45927", "url": "https://it.wikipedia.org/wiki?curid=3339336", "title": "Hauts de Seine", "text": ""}
{"id": "3339337", "revid": "110157", "url": "https://it.wikipedia.org/wiki?curid=3339337", "title": "Aaron Burr Senior", "text": "Biografia.\nAaron Burr Sr. nasce nel 1716, completa la propria istruzione laureandosi a Yale col massimo dei voti nel 1735. Dopo aver studiato teologia viene chiamato nel New Jersey per insegnare presso una scuola gestita dalla Chiesa Presbiteriana. I movimenti religiosi dell'epoca, connessi al Grande Risveglio, lo inducono a fondare, insieme all'amico Jonathan Dickinson, un college che verr\u00e0 poi conosciuto col nome di Princeton. All'inizio solo due persone aiutano Burr nelle lezioni che si tengono nella canonica, prima, e nella sede del palazzo di giustizia dopo. Alla fondazione di Princeton viene nominato preside Jonathan Dickinson, ma questi muore un mese dopo e il posto passa a Burr nel 1747. Qualche anno dopo Burr si sposa con una donna di parecchi anni pi\u00f9 giovane di lui, ma ne il matrimonio ne i figli lo tengono lontano dall'insegnamento, lavoro che continua a fare con abnegazione e senza ricevere una paga. Solo l'espandersi del college lo allontana da esso spingendolo a viaggiare in cerca di fondi che possano mantenere in piedi la struttura, \u00e8 al termine di uno di questi viaggi che si ammala e muore a soli 41 anni nel 1757. \nBurr \u00e8 sepolto nel cimitero di Princeton."}
{"id": "3339345", "revid": "767487", "url": "https://it.wikipedia.org/wiki?curid=3339345", "title": "I cavalieri moderni", "text": "I cavalieri moderni \u00e8 un film muto italiano del 1915 diretto da Ivo Illuminati."}
{"id": "3339346", "revid": "367445", "url": "https://it.wikipedia.org/wiki?curid=3339346", "title": "Rete stub", "text": ""}
{"id": "3339350", "revid": "1418004", "url": "https://it.wikipedia.org/wiki?curid=3339350", "title": "Tempesta solare (romanzo)", "text": "Tempesta solare (titolo originale \"Solstorm\") \u00e8 un romanzo giallo della scrittrice svedese \u00c5sa Larsson pubblicato in Svezia nel 2003.\n\u00c8 il romanzo d'esordio della scrittrice svedese, primo libro della serie sull'avvocatessa Rebecka Martinsson. Il libro ha ottenuto il Premio dell'Accademia svedese del Poliziesco come miglior giallo d'esordio.\nLa prima edizione del romanzo \u00e8 stata pubblicata nell'anno 2005 da Marsilio\nTrama.\n\u00c8 notte fonda a Kiruna quando Sanna Strandg\u00e5rd trova il cadavere di suo fratello, un illustre religioso, nella Chiesa della missione appartenente alla congregazione \"Fonte della Forza\".\nSi tratta di Viktor Strandg\u00e5rd conosciuto anche come \"il ragazzo del paradiso\" poich\u00e9 dopo aver avuto un grave incidente ed essere clinicamente morto a seguito dell'intervento si \u00e8 risvegliato raccontando di aver visto il paradiso.\nDurante un freddo febbraio caratterizzato da una spettacolare aurora boreale causata dalle tempeste solari, immediatamente cominciano le indagini; dureranno sei giorni, che corrispondono ai capitoli del romanzo e interesseranno gli ispettori di polizia di Kiruna Anna-Maria Mella e Sven-Erik St\u00e5lnacke.\nEssi arrivano sulla scena del delitto, la mattina successiva; Viktor giace sul pavimento, al centro della navata centrale della Chiesa della Fonte della Forza in un lago di sangue con gli occhi cavati dalle orbite ed entrambe le mani amputate.\nRebecka Martinsson, avvocato tributarista a Stoccolma, aveva conosciuto Viktor in passato, avendo vissuto la sua infanzia a Kiruna.\nLa stessa mattina, dopo aver appreso della notizia dell'omicidio via radio, riceve la telefonata di Sanna (sua amica d'infanzia) che le chiede aiuto sostenendo che la polizia la sta cercando e la avrebbe sicuramente accusata dell'omicidio del fratello.\nRebecka si sente in dovere di aiutare la sua vecchia amica quindi si reca a Kiruna rivivendo le emozioni di un tempo incontrando vecchie conoscenze, rivisitando i luoghi dove aveva trascorso la sua infanzia.\nSi stabilisce con le due figlie di Sanna (Sara e Lova) ed il loro cane presso la casa di sua nonna a Kurravaara, a pochi kilometri di distanza da Kiruna.\nSosterr\u00e0 quindi la sua amica durante le indagini che porteranno alla luce diversi aspetti della congregazione della Fonte della Forza gestita dai tre pastori Gunnar Isaksson, Thomas S\u00f6derberg e Vesa Larsson e riporteranno alla sua memoria ricordi che in qualche modo hanno segnato anche il suo presente."}
{"id": "3339358", "revid": "767487", "url": "https://it.wikipedia.org/wiki?curid=3339358", "title": "La maschera dell'amore", "text": "La maschera dell'amore \u00e8 un film muto italiano del 1916 diretto da Ivo Illuminati."}
{"id": "3339359", "revid": "38353273", "url": "https://it.wikipedia.org/wiki?curid=3339359", "title": "Colonie latine", "text": ""}
{"id": "3339360", "revid": "1718925", "url": "https://it.wikipedia.org/wiki?curid=3339360", "title": "Torre dei Nolfi", "text": "Torre dei Nolfi \u00e8 una frazione di 162 abitanti del comune di Bugnara in provincia dell'Aquila.\nGeografia fisica.\nLa frazione \u00e8 situata nella valle Peligna nel territorio comunale di Bugnara.\nStoria.\nLa frazione prende il nome dalla forma di torretta e dalla famiglia nobile dei Nolfi, che avevano una residenza rurale in loco, tra l'altro erano dei feudatari dei di Sangro. Successivamente l'abitato si svilupp\u00f2 intorno a questa abitazione e man mano ha assunto la conformazione di borgo a cui si sono aggiunte la chiesa di Santa Maria della Pace e la chiesa della Madonna del Buon Consiglio."}
{"id": "3339362", "revid": "1654832", "url": "https://it.wikipedia.org/wiki?curid=3339362", "title": "Celio Film", "text": "La Celio Film fu una casa di produzione cinematografica italiana attiva all'epoca del muto.\nStoria.\nFu fondata a Roma il 15 marzo 1912 come Societ\u00e0 Celio Film da tre soci, l'avv. Gioacchino Mecheri, il marchese Alberto Del Gallo di Roccagiovane e il regista Baldassarre Negroni, con capitale sociale di lire 100.000. Il nome della casa trasse origine dall'omonimo colle romano, ossia il Celio, dove sorsero sede e teatri di posa in via SS. Giovanni e Paolo 8 (trasferiti successivamente in una villa del marchese di Roccagiovane vicina al giardino zoologico). Nell'estate di quello stesso anno la ditta venne trasformata in una societ\u00e0 anonima per azioni.\nNegroni, che nella casa assunse il ruolo di direttore artistico, fu, assieme a Maurizio Rava, il principale regista della casa fino al 1914 (anno in cui pass\u00f2 alla \"Milano Films\"). Alla sua costituzione vennero scritturati attori come Francesca Bertini, Emilio Ghione, Alberto Collo, che furono interpreti nel primo film prodotto dalla Celio dal titolo \"L'avvoltoio\".\nTra i primi collaboratori invece, vi furono un giovane Augusto Genina che forn\u00ec alcuni soggetti alle prime produzioni della Celio, e gli operatori Giorgino Ricci e Renato Bini.\nNel 1913 la Celio Film pass\u00f2 sotto il controllo della \"Cines\", della quale divenne succursale. Nello stesso anno produsse \"L\u2019Histoire d\u2019un Pierrot\" per conto dell'\"Italica Ars\", diretto da Negroni, che vide come protagonisti la Bertini, Ghione, Collo e Leda Gys e che ebbe un notevole successo internazionale.\nNegli anni successivi altre importanti personalit\u00e0 artistiche ebbero occasione di collaborare con la Celio, come i registi Ivo Illuminati, Mario Bonnard e Carmine Gallone; gli attori Andr\u00e9 Habay, Carlo Benetti, Ettore Petrolini e Mario Ferrari; le attrici Maria Jacobini, Mary Cleo Tarlarini e Nin\u00ec Dinelli.\nEntrata a far parte dell'Unione Cinematografica Italiana nel 1919, le attivit\u00e0 della Celio durarono fino al 1920, poich\u00e9 il Comune demol\u00ec il suo teatro di posa dopo averne rivendicato la propriet\u00e0."}
{"id": "3339365", "revid": "1776051", "url": "https://it.wikipedia.org/wiki?curid=3339365", "title": "The God Thing", "text": "The God Thing \u00e8 il secondo album in studio del gruppo musicale tedesco Vanden Plas, pubblicato nel 1997 dalla Inside Out Music."}
{"id": "3339366", "revid": "125207378", "url": "https://it.wikipedia.org/wiki?curid=3339366", "title": "Jesse Witten", "text": "Raggiunge il suo best ranking in singolare l'11 gennaio 2010 con la 163\u00aa posizione; mentre nel doppio divenne, il 25 ottobre 2010, il 274\u00ba del ranking ATP. Il miglior risultato raggiunto in carriera \u00e8 il terzo turno nell'US Open 2009 dove, dopo aver superato il torneo di qualificazioni e aver sconfitto il russo Igor' Andreev al primo turno e l'argentino M\u00e1ximo Gonz\u00e1lez al secondo turno, \u00e8 stato superato dal serbo Novak \u0110okovi\u0107.\nIn carriera in singolare, \u00e8 riuscito a conquistare due tornei challenger e otto tornei del circuito futures."}
{"id": "3339368", "revid": "729019", "url": "https://it.wikipedia.org/wiki?curid=3339368", "title": "Sihltalbahn", "text": "La Sihltalbahn, in italiano ferrovia della valle della Sihl, \u00e8 una linea ferroviaria a scartamento normale che collega la stazione centrale di Zurigo con quella di Sihlbrugg; fino al 31 dicembre 1972 \u00e8 stata esercita dalla Compagnia omonima. Dal 1\u00ba gennaio 1973 \u00e8 esercita dalla Compagnia Sihltal-Z\u00fcrich-Uetliberg.\nStoria.\nIl 3 agosto 1892, la Compagnia della ferrovia della valle della Sihl (\"Sihltalbahn\", SiTB) avvi\u00f2 l'esercizio di una linea fra le stazioni di Zurigo Giessh\u00fcbel e Sihlwald. In precedenza era stata inaugurata, il 12 maggio 1875, la ferrovia da Zurigo Selnau all'Uetliberg (gestita dalla \"Uetlibergbahn\", UeB), dalla quale la SiTB, a Zurigo Giessh\u00fcbel, si diramava. La stazione di Zurigo Giessh\u00fcbel era collegata al resto della rete svizzera a scartamento normale da un binario di raccordo con la stazione di Zurigo Wiedikon in servizio dal 1\u00ba dicembre 1892. Il 1\u00ba giugno 1897 venne aperta all'esercizio la prosecuzione della ferrovia oltre Sihlwald la quale, presso la stazione di Sihlbrugg, andava ad innestarsi nella ferrovia Thalwil-Zugo della Ferrovia del Nord-Est (\"Schweizerische Nordostbahn\", NOB).\nAll'inizio degli anni venti si decise l'elettrificazione della ferrovia; visti, da una parte, il collegamento della ferrovia con quella che era diventata la rete delle Ferrovie federali svizzere (FFS) e, d'altra parte, la presenza di una sottostazione elettrica a Sihlbrugg (la quale avrebbe potuto fornire la corrente di trazione a condizioni vantaggiose), la SiTB propese per l'adozione della corrente alternata monofase a 15\u00a0kV, 16\u00a02/3\u00a0Hz utilizzata dalle FFS. L'elettrificazione tra Zurigo Selnau e Sihlbrugg veniva quindi attivata a decorrere dal 3 giugno 1924. Per la ferrovia dell'Uetliberg (il 28 febbraio 1922 alla UeB era subentrata la Societ\u00e0 ferroviaria Zurigo-Uetliberg (\"Bahngesellschaft Z\u00fcrich-Uetliberg\", BZUe)), invece, si scelse di adottare la corrente continua a 1200\u00a0V; tale scelta era dovuta al fatto che, allora, si prospettava la conversione della linea allo scartamento metrico, in modo tale da consentire il prolungamento delle corse sulla rete tranviaria cittadina (la quale era elettrificata a 600\u00a0V c.c.). Per poter continuare a condividere con la SiTB gli 1,35\u00a0km di linea ferroviaria tra Zurigo Giessh\u00fcbel e Zurigo Selnau si decise, scartata per motivi organizzativi l'adozione di una linea di contatto commutabile, di adottare per la SiTB una variazione di \u00b1200\u00a0mm rispetto all'asse del binario (compatibile con i mezzi delle FFS) mentre per la BZUe si adott\u00f2 una linea di contatto posta a 1300\u00a0mm dall'asse del binario.\nA partire dal 1932 la SiTB venne riunita in una comunit\u00e0 amministrativa e d'esercizio con la BZUe. In seguito SiTB e BZUe si fusero andando a costituire, con effetto 1 gennaio 1973, la Compagnia Sihltal-Zurigo-Uetliberg (\"Sihltal-Z\u00fcrich-Uetliberg\", SZU). Frattanto, nel 1954 la SITB aveva inoltre assunto l'amministrazione della funivia Adliswil-Felsenegg (\"Luftseilbahn Adliswil-Felsenegg\", LAF).\nIl 27 febbraio 1983 i cittadini del Canton Zurigo si pronunciavano, con il 67,5% di s\u00ec, per il prolungamento delle due ferrovie, della valle della Sihl e dell'Uetliberg, dalla relativamente periferica stazione di Zurigo Selnau alla stazione centrale di Zurigo (in votazioni separate l'opera raccolse anche il consenso dei comuni chiamati a contribuire finanziariamente). Il prolungamento, che ha comportato anche l'interramento della stazione di Zurigo Selnau, venne inaugurato il 5 maggio 1990.\nIl 9 dicembre 2006 venne abolito il servizio viaggiatori sulla tratta Sihlwald-Sihlbrugg.\nServizio.\nLa societ\u00e0 Sihltal Z\u00fcrich Uetliberg Bahn (acronimo SZU) \u00e8 la compagnia ferroviaria, con sede a Zurigo nell'omonimo cantone svizzero, che gestisce ambedue le linee e fa parte della comunit\u00e0 tariffaria della regione zurighese, il Z\u00fcrcher Verkehrsverbund (ZVV).\nSZU esercisce tutt'oggi le originarie \"Uetlibergbahn\" e \"Sihltalbahn\"; tuttavia non \u00e8 attualmente previsto un esercizio regolare sulla sezione pi\u00f9 esterna della \"Sihltalbahn\" fra Sihlwald e Sihlbrugg.\nLe due linee condividono un tratto a doppio binario fra Zurigo Giessh\u00fcbel e la stazione centrale di Zurigo, con la tratta finale realizzata in un tunnel che sottopassa il fiume Sihl. Due piattaforme sotterranee dedicate suno utilizzate nella \"Hauptbahnhof\".\nConsiderati i differenti sistemi di alimentazione delle linee, sulla tratta comune si ha dunque la peculare presenza di due conduttori aerei per il medesimo binario: da un lato l'alimentazione a 1200 V c.c. per la ferrovia dell'Uetliberg (i cui veicoli montano pantografi asimmetrici per captare corrente da tale conduttore; dall'altro la linea a 15.000 V c.a. per la ferrovia della Sihltal.\nDella \"Sihltalbahn\" fa formalmente parte anche la tratta utilizzata per il solo traffico merci che unisce Giessh\u00fcbel a Zurigo Wiedikon, sulle SBB; in totale la lunghezza degli impianti ammonta a 19,7\u00a0km.\nIl servizio passeggeri sulla Sihltalbahn \u00e8 oggi integrato nella rete celere di Zurigo come \"linea S4\"."}
{"id": "3339395", "revid": "170204", "url": "https://it.wikipedia.org/wiki?curid=3339395", "title": "Brigata corazzata speciale (Regio Esercito)", "text": ""}
{"id": "3339399", "revid": "1543377", "url": "https://it.wikipedia.org/wiki?curid=3339399", "title": "M\u00fasica + alma + sexo", "text": "Musica + Alma + Sexo oppure MAS \u00e8 il nono album in studio del cantante portoricano Ricky Martin. \u00c8 stato pubblicato il 31 gennaio 2011 in Europa per la Columbia Records ed il primo febbraio in Nord America per la Sony Music Latin. L'album vede la partecipazione di Joss Stone, Claudia Leitte, Natalia Jim\u00e9nez e del duo reggaeton Wisin &amp; Yandel. Il 14 novembre 2011 l'album \u00e8 stato ripubblicato negli Stati Uniti in una speciale \"Fan Edition\" con nuove tracce e un DVD con quattro video musicali.\nIl disco.\nL'album contiene tredici tracce: dieci nuovi brani in spagnolo, le versioni in inglese dei primi due singoli ed un remix.\nL'edizione Deluxe pubblicata solo in alcuni punti vendita include sette tracce esclusive: un nuovo brano, le versioni in inglese dei brani \"No Te Miento\" (intitolata \"Liar\") e \"Ser\u00e1 Ser\u00e1\" (intitolata \"Too Late Now\"), due remix e due versioni da solista del primo singolo in inglese ed in spagnolo.\nPromozione.\nRicky Martin terr\u00e0 una serie di concerti denominata \"M\u00fasica + Alma + Sexo World Tour\" che inizier\u00e0 a Porto Rico, per poi toccare il Nord America e successivamente l'Europa, l'Asia e l'America latina. Si tratta dell'ottavo tour del cantante portoricano.\nSingoli.\n\"The Best Thing About Me Is You\" \u00e8 stato pubblicato come primo singolo dell'album il primo novembre 2010 ed ha debuttato alla posizione numero 71 nella classifica americana. La versione in lingua spagnola, \"Lo Mejor De Mi Vida Eres T\u00fa\", ha raggiunto la numero 1 nella classifica di \"Billboard\" Hot Latin Songs.\nIl secondo singolo ufficiale estratto dall'album \u00e8 \"M\u00e0s\", pubblicato il 28 febbraio 2011. Il 2 aprile 2011 Ricky Martin ha registrato la versione inglese del brano, intitolata \"Freak of Nature\".\n\"Fr\u00edo\" (Remix) \u00e8 stato pubblicato come terzo singolo l'11 luglio 2011. Il video ufficiale, girato con Wisin &amp; Yandel a Buenos Aires il 6 giugno 2011, \u00e8 stato pubblicato il 21 luglio 2011.\nIl brano \"Shine\" \u00e8 stato pubblicato come singolo promozionale il 21 dicembre 2010. Nell'album \u00e8 presente anche la versione in spagnolo intitolata \"Te Vas\".\nTracce.\nTracce Bonus Edizione Deluxe\nClassifiche.\nL'album ha debuttato alla posizione numero 3 nella classifica americana e al primo posto nelle classifiche diBillboard Latin Albums e Latin Pop Albums, vendendo 32000 copie."}
{"id": "3339412", "revid": "62004", "url": "https://it.wikipedia.org/wiki?curid=3339412", "title": "Milano-Sanremo 1994", "text": "La Milano-Sanremo 1994, ottantacinquesima edizione della corsa, valida come evento d'apertura della Coppa del mondo di ciclismo su strada 1994, fu disputata il 19 marzo 1994, per un percorso totale di 294 km. Fu vinta dall'italiano Giorgio Furlan, al traguardo con il tempo di 7h05'20\" alla media di 41.473 km/h.\nPartenza a Milano con 191 corridori di cui 164 portarono a termine il percorso.\nResoconto degli eventi.\nUn solo scatto ma imperioso sull'ultima salita (il Poggio) portato da Giorgio Furlan al momento giusto, che gi\u00e0 qualche giorno prima si fece notare nella Tirreno-Adriatico per la sua freschezza di pedalata nei finali. \nNon gli resistette nessuno e scollin\u00f2 con 15 secondi di vantaggio sul gruppo, sufficienti per portarlo in solitaria fino all'imminente traguardo. La volata del gruppo fu regolata da Mario Cipollini."}
{"id": "3339416", "revid": "106015225", "url": "https://it.wikipedia.org/wiki?curid=3339416", "title": "Sperone del Centauro", "text": "Il Braccio del Centauro \u00e8 una struttura minore della Via Lattea.\nIl Braccio del Centauro si estende fra due bracci di spirale, diramandosi dal Braccio del Sagittario e dirigendosi verso la parte pi\u00f9 interna della Galassia, in direzione del Braccio Scudo-Croce. Le evidenze della sua esistenza sono date dalla disposizione di alcuni brillanti ammassi aperti e da alcune importanti regioni H II in cui \u00e8 attiva la formazione stellare; in particolare ci si riferisce al Braccio del Centauro nelle descrizioni della grande regione di formazione stellare nota come \"305\u00b0 Complex\", cui \u00e8 associata la nebulosa RCW 74, visibile poco ad est della Nebulosa Sacco di Carbone, nel ramo pi\u00f9 meridionale della Via Lattea. Altre evidenze della sua esistenza giungono dalla posizione dell'ammasso Hogg\u00a015.\nA differenza del Braccio di Orione, lo sperone in cui si trova il sistema solare, il Braccio del Centauro si presenta di aspetto molto pi\u00f9 irregolare e disomogeneo."}
{"id": "3339419", "revid": "319329", "url": "https://it.wikipedia.org/wiki?curid=3339419", "title": "Kelme-Sure\u00f1a", "text": ""}
{"id": "3339420", "revid": "319329", "url": "https://it.wikipedia.org/wiki?curid=3339420", "title": "Kelme-Avianca-Gios", "text": ""}
{"id": "3339423", "revid": "319329", "url": "https://it.wikipedia.org/wiki?curid=3339423", "title": "Kelme-Xacobeo", "text": ""}
{"id": "3339425", "revid": "319329", "url": "https://it.wikipedia.org/wiki?curid=3339425", "title": "Kelme-Don Cafe", "text": ""}
{"id": "3339435", "revid": "110075008", "url": "https://it.wikipedia.org/wiki?curid=3339435", "title": "Sicodelico Jr.", "text": "Si \u00e8 esibito anche con i nomi di \"Psychodelico Jr.\", \"El Sicodelico\" e, mentre competeva per conto della WWE, di \"Espiral\" e \"Aaron Rodriguez\".\nCarriera.\nHa debuttato nel 1998 dopo essere stato allenato dallo zio, Dos Caras.\nFa parte di una nota famiglia di lottatori, che ricomprende, tra gli altri, il cugino Alberto Rodr\u00edguez, lo zio Mil M\u00e1scaras ed il lottatore dal quale trae il nome, Sicodelico, suo padre.\nAlto 1.80 m e del peso di 86 kg, si \u00e8 distinto sulla scena della lucha libre, vincendo nel 2001 il torneo Gran Alternativa della CMLL.\nSi \u00e8 esibito in tutte le pi\u00f9 importanti federazioni messicane: CMLL, AAA e IWGR.\nHa tuttavia speso gran parte della sua carriera negli Stati Uniti d'America, competendo \"in loco\" per il NWA world heavyweight championship e per il NWA world tag team championship, partecipando, tra l'altro, ad i tornei per la riassegnazione di entrambi i titoli, avvenuti nel 2007.\nAd oggi ha conseguito il maggiore successo nell'area del Texas.\nPer un breve periodo \u00e8 stato sotto contratto con la WWE."}
{"id": "3339439", "revid": "319329", "url": "https://it.wikipedia.org/wiki?curid=3339439", "title": "Kelme-Merckx", "text": ""}
{"id": "3339440", "revid": "319329", "url": "https://it.wikipedia.org/wiki?curid=3339440", "title": "Kelme-Gios", "text": ""}
{"id": "3339454", "revid": "124271701", "url": "https://it.wikipedia.org/wiki?curid=3339454", "title": "Punta Margherita (Grandes Jorasses)", "text": "La Punta Margherita (\"Pointe Marguerite\" in francese) (4.066 ) \u00e8 una vetta delle Grandes Jorasses nel Massiccio del Monte Bianco.\nCaratteristiche.\nLa vetta si trova lungo la frontiera tra l'Italia e la Francia tra la Punta Elena (ad est) e la Punta Young (ad ovest).\nPrende il nome da Margherita di Savoia, alla quale fu dedicata dal nipote Luigi Amedeo di Savoia-Aosta.\nSalita alla vetta.\nLa prima ascensione fu compiuta il 22 agosto 1898, insieme a quella alla vicina Punta Elena, da Luigi Amedeo di Savoia-Aosta con le guide Joseph Petigax, Laurent Croux e F\u00e9lix Ollier."}
{"id": "3339458", "revid": "169919", "url": "https://it.wikipedia.org/wiki?curid=3339458", "title": "Sicodelico Jr", "text": ""}
{"id": "3339461", "revid": "490801", "url": "https://it.wikipedia.org/wiki?curid=3339461", "title": "Funivie Monte Bianco", "text": ""}
{"id": "3339463", "revid": "490801", "url": "https://it.wikipedia.org/wiki?curid=3339463", "title": "Funivia Monte Bianco", "text": ""}
{"id": "3339473", "revid": "149587", "url": "https://it.wikipedia.org/wiki?curid=3339473", "title": "Governatorato di Bethlehem", "text": ""}
{"id": "3339476", "revid": "365417", "url": "https://it.wikipedia.org/wiki?curid=3339476", "title": "Dmitrij Anatol'evi\u010d Davydov", "text": "Carriera.\nHa giocato nella prima divisione russa.\nNazionale.\nHa partecipato agli Europei Under-21 del 1998."}
{"id": "3339480", "revid": "1305772", "url": "https://it.wikipedia.org/wiki?curid=3339480", "title": "Jrahovit", "text": "Jrahovit (in armeno \u054b\u0580\u0561\u0570\u0578\u057e\u056b\u057f, in passato \"Dzhabachalu\") \u00e8 un comune dell'Armenia di 1174 abitanti (2008) della provincia di Ararat."}
{"id": "3339486", "revid": "110322547", "url": "https://it.wikipedia.org/wiki?curid=3339486", "title": "Fosfato di magnesio", "text": "Con fosfato di magnesio si indicano generalmente i sali che si formano tra il magnesio e l'acido fosforico che sono:"}
{"id": "3339492", "revid": "547034", "url": "https://it.wikipedia.org/wiki?curid=3339492", "title": "Jra\u0161en", "text": ""}
{"id": "3339494", "revid": "106908", "url": "https://it.wikipedia.org/wiki?curid=3339494", "title": "Jrashen", "text": ""}
{"id": "3339505", "revid": "1272592", "url": "https://it.wikipedia.org/wiki?curid=3339505", "title": "Albori (Vietri sul Mare)", "text": "Albori (con pronuncia \"\u00c0lbori\") \u00e8 la frazione pi\u00f9 piccola di Vietri sul Mare. \u00c8 uno dei centri abitati che fanno parte dell'associazione I borghi pi\u00f9 belli d'Italia. L'etimologia del suo nome potrebbe derivare dal latino \"Arbor\" che significa albero.\nGeografia fisica.\nQuesto piccolo borgo, distante 2\u00a0km circa dal centro di Vietri sul Mare, sorge a 264 metri s.l.m. all'interno di un'insenatura che si sporge proiettandosi sulla costiera amalfitana. \u00c8 praticamente sospeso tra il mare della costiera e il bosco del monte Falerio ed \u00e8 caratterizzato da vicoletti e case che sono state costruite in pietra e calce con tetti fatti di tegole napoletane in una conformazione strategica, ovvero in difesa dagli arabi creando un piazzale dove gli abitanti si ritrovano. L'origine del borgo \u00e8 marinara infatti le case sono dipinte con colori vivaci per permettere ai naviganti di individuare la propria casa al loro rientro. Il borgo si veste a festa in tre momenti dell'anno: Festa Patronale di Santa Margherita che ricorre il 20 luglio; Albori Estate con spettacoli musicali tra luglio ed agosto; Presepe Vivente nel periodo natalizio.\nIl suo asse viario principale \u00e8 via Capodimuro che oltre ad attraversarlo quasi per intero lo collega con la vicina Raito (dalla quale dista pochi metri) e con Vietri.\nNell'ottava edizione del programma televisivo della RAI \"Il Borgo dei Borghi\" che ha visto competere 20 borghi italiani, uno per regione, Albori si \u00e8 classificato al quarto posto.\nMonumenti e luoghi d'interesse.\nL'attrattiva principale di Albori \u00e8 la sua particolare posizione; altro punto di interesse \u00e8 la chiesa parrocchiale dedicata a santa Margherita di Antiochia e gi\u00f9 a valle sul mare \u00e8 presente la Torre d'Albori con Cartiera e spiaggia privata appartenuta al casato dei Conti Mellucci. La Chiesa dedicata a Santa Margherita si trova al centro del borgo ed \u00e8 arricchita nel suo interno da affreschi della scuola napoletana, di cui faceva parte il decoratore barocco Francesco Solimena (1657-1747).\nUn altro luogo di interesse \u00e8 il Centro di Studi Salernitani, centro di documentazione storica sulla Scuola medica salernitana situato all'interno di Villa Guariglia.\nIl Museo della Ceramica allestito nella torretta di Villa Guariglia raccoglie reperti di ceramica di Vietri dal Settecento alla prima met\u00e0 del Novecento. Le ceramiche di Vietri sono caratterizzate da una pasta vetrosa policroma decorata con motivi dell'arte islamica; si diffusero dal Medioevo e commercializzate in tutto il Mediterraneo, sostenevano l'economia locale anche nel Cinquecento quando erano frequenti gli attacchi dei Turchi. La svolta decisiva nella loro storia si ebbe nel periodo tra le due Guerre Mondiali quando cominciarono ad affermarsi le leggi razziali; molti tedeschi ebrei trovarono rifugio in Costiera Amalfitana offrendo opere d'arte in cambio di un tetto; da allora la ceramica vietrese assorb\u00ec la cultura ebraica, si determin\u00f2 un miscuglio di tradizioni che port\u00f2 alla creazione di prodotti artigianali unici. Per creare piatti, vasi, piastrelle l'argilla viene lavorata al tornio, poi cotta al forno e successivamente viene fatta una smaltatura. \nAltra caratteristica del borgo sono i suoi vicoli, molti dei quali sono sormontati da volte.\nEconomia.\nL'economia di Albori si basa prevalentemente sul turismo (sono presenti attivit\u00e0 di ristorazione e agriturismi) e in minima parte sull'agricoltura, dedita principalmente alla coltivazione di agrumi."}
{"id": "3339513", "revid": "1305772", "url": "https://it.wikipedia.org/wiki?curid=3339513", "title": "Jra\u0161en (Ararat)", "text": "Jra\u0161en (conosciuto anche come Jrashen, in armeno \u054b\u0580\u0561\u0577\u0565\u0576) \u00e8 un comune dell'Armenia di 1738 abitanti (2008) della provincia di Ararat, fondata nel 1928."}
{"id": "3339515", "revid": "1573940", "url": "https://it.wikipedia.org/wiki?curid=3339515", "title": "Palazzo Miccoli-Bosurgi", "text": "Palazzo Miccoli Bosurgi \u00e8 uno storico edificio posto al centro della citt\u00e0 di Reggio Calabria. L'edificio, sede di residenze private, occupa la parte ad angolo dell'isolato delimitato dalle vie Tagliavia ed Arcovito.\nStoria.\nIl manufatto nasce dal progetto redatto nel 1930 dagli ingegneri Giuseppe Bonifati e G. Sacerdote e ultimato negli stessi anni trenta del XX secolo.\nDescrizione architettonica.\nIl manufatto architettonico \u00e8 formato da un piano seminterrato e due piani fuori terra con un impianto planimetrico a forma di C che racchiude un cortile interno. I prospetti esterni risultano caratterizzati da un linguaggio architettonico classico con ricchi elementi decorativi in stile \"liberty\". Le facciate si presentano, al piano terra con un basamento in cui sono collocate le finestre del seminterrato, architravate e chiuse da inferriate, segue una fascia di pareti trattata a bugnato con una sequenza di finestre ad arco e portale di ingresso su via Tagliavia preceduto ai lati da colonne con capitelli classici che sorreggono il balcone con balaustra in stile classico del piano nobile e con lo stemma nobiliare della famiglia; inoltre, sempre al livello superiore si ripetono in asse le aperture architravate talune complete di balconi con la caratteristica soluzione ad angolo di un balcone che rigira e aperture a bifora. Lungo tutte le facciate corre una fascia riccamente decorata a motivi floreali seguita dal cornicione, dalle falde aggettanti e dalla balaustra lineare all'altezza dell'attico."}
{"id": "3339551", "revid": "152625", "url": "https://it.wikipedia.org/wiki?curid=3339551", "title": "Razzi, arpia, inferno e fiamme", "text": ""}
{"id": "3339593", "revid": "1305772", "url": "https://it.wikipedia.org/wiki?curid=3339593", "title": "Kana\u010dut", "text": "Kana\u010dut (conosciuto come Kanachut, in armeno \u053f\u0561\u0576\u0561\u0579\u0578\u0582\u057f, in passato \"Dokkuz\") \u00e8 un comune dell'Armenia di 1307 abitanti (2008) della provincia di Ararat."}
{"id": "3339616", "revid": "106908", "url": "https://it.wikipedia.org/wiki?curid=3339616", "title": "Kanachut", "text": ""}
{"id": "3339653", "revid": "1305772", "url": "https://it.wikipedia.org/wiki?curid=3339653", "title": "Kha\u010dpar", "text": "Kha\u010dpar (conosciuto anche come Khachpar, in armeno \u053d\u0561\u0579\u0583\u0561\u057c) \u00e8 un comune dell'Armenia di 1772 abitanti (2008) della provincia di Ararat."}
{"id": "3339657", "revid": "106908", "url": "https://it.wikipedia.org/wiki?curid=3339657", "title": "Khachpar", "text": ""}
{"id": "3339666", "revid": "125185798", "url": "https://it.wikipedia.org/wiki?curid=3339666", "title": "Johnny Joestar", "text": " \u00e8, assieme a Gyro Zeppeli, il protagonista del manga \"Steel Ball Run\" di Hirohiko Araki. \u00c8 paraplegico ed \u00e8 solito indossare un berretto con un fregio metallico a forma di ferro di cavallo.\nOrigini.\nNato da una famiglia di fantini, Johnny Joestar, conosciuto anche come \"Joe Kid\" o \"Jojo\", era una star esordiente dell'ippica. \u00c8 cresciuto in un'atmosfera familiare molto tesa, con un fratello maggiore morto in un incidente a cavallo di cui si sente responsabile (il cavallo fu spaventato, secondo lui, dal topolino che liber\u00f2 nel bosco nei dintorni, dopo che il padre gli ordin\u00f2 di sopprimerlo) ed un padre che, durante una lite violenta, url\u00f2 che era sopravvissuto il figlio sbagliato. Un giorno, davanti ad una lunghissima fila per un teatro, fu convinto dalla ragazza che lo accompagnava (facendo leva sulla sua arroganza) a passare avanti senza rispettare chi era davanti a lui. Tratt\u00f2 malissimo un ragazzo che era in fila da una notte intera, che a sua volta reag\u00ec con un colpo di rivoltella. Quando si risvegli\u00f2 era paralizzato dalla vita in gi\u00f9, venne ricoverato in un ospedale di qualit\u00e0 infima in cui sub\u00ec maltrattamenti, si rese conto di aver perso tutti gli amici e il rispetto acquisiti durante il periodo di fama.\nLa storia.\nSteel Ball Run.\nJohnny decide di partecipare all'evento Steel Ball Run quando, a contatto con una delle sfere di ferro di Gyro Zeppeli, le sue gambe reagirono muovendosi. Vedendo in questo una speranza per curare la sua condizione, ha intenzione di non perderlo di vista. Sceglie come cavalcatura Slow Dancer, un appaloosa anziano e testardo, ma dotato di grande esperienza nelle corse.\nDopo il primo stage della corsa (si aggiudica il quinto posto), Gyro gli propone un patto di collaborazione per arrivare primo e secondo, a patto che il primo posto spetti a Gyro Da allora avanzano insieme.\nJohnny viene introdotto alla disciplina della Rotazione da Gyro durante il tragitto, ma imparer\u00e0 a padroneggiarla sotto forma di stand (Tusk) durante lo scontro con la famiglia Boom Boom, che li ha accidentalmente portati nel Palmo della Mano del Demonio: se ne accorger\u00e0 solo alcuni giorni pi\u00f9 tardi, ma \u00e8 l\u00ec che un braccio sinistro mummificato nascosto da quelle parti lo trova e si fonde con la sua mano. Pi\u00f9 tardi, un'entit\u00e0 non ancora identificata esce dalla sua mano e imprime sul braccio una scritta in latino: \"movere crus (muovere le gambe)\".\nRendendosi conto della natura sovrannaturale del resto umano, il pensiero della reliquia completa diventa per lui una vera e propria ossessione: il messaggio \u00e8 in realt\u00e0 un indizio per la posizione della prossima parte, nel percorso del terzo stage. Nel frattempo arriva secondo alla fine del secondo stage. Dopo lo scontro col presidente Funny Valentine e il ricomponimento della reliquia, Johnny lascia l'America portando con s\u00e9 il corpo dell'amico Gyro morto durante lo scontro, per riportarlo nella sua patria.\nJojolion.\nIn questa serie viene rivelato che dopo la corsa Johnny ha sposato Rina Higashikata da cui ha avuto un figlio di nome George. Per salvare la moglie da una malattia, Johnny ruba la reliquia, spostandola per\u00f2 verso il figlio George. Johnny quindi utilizza per l'ultima volta il suo Stand, venendo a sua volta infettato. Mentre cavalcava, cadde da cavallo e la sua testa venne schiacciata da un masso. La malattia che colp\u00ec sua moglie era quella che, come raccontato da Norisuke Higashikata IV, colpisce all'et\u00e0 adolescenziale ogni primogenito della famiglia Higashikata.\nPoteri ed abilit\u00e0.\nJohnny \u00e8 un abilissimo fantino, conosciuto in passato con l'appellativo di \"Genio della Sella\". Nonostante la paralisi agli arti inferiori ha mantenuto pressoch\u00e9 inalterata questa sua abilit\u00e0. Nel Palmo della Mano del Demonio, ottiene il suo stand, Tusk, che possiede quattro evoluzioni: \nDurante lo scontro con Ringo Roadagain, questi ha affermato che Johnny possiede una volont\u00e0 \"nera come la notte\", vale a dire una determinazione tale da consentirgli anche di uccidere l'avversario se questo fosse necessario."}
{"id": "3339702", "revid": "120982889", "url": "https://it.wikipedia.org/wiki?curid=3339702", "title": "L'abito non fa il monaco", "text": "L'abito non fa il monaco \u00e8 un proverbio italiano, che tuttavia \u00e8 presente anche in altre lingue.\nSignificato.\nL'espressione invita a diffidare delle apparenze, non di rado ingannevoli, nel giudicare una persona, evitando quindi di esprimere valutazioni precipitose e superficiali sul conto di qualcuno. Spesso le persone non sono come appaiono a prima vista, anzi molte volte sono l'opposto.\nUtilizzi.\nNel diciannovesimo capitolo dei Promessi sposi il Conte zio, rivolgendosi al Padre provinciale che aveva difeso Fra Cristoforo e \"la gloria dell'abito\", capace di far s\u00ec \"che un uomo, il quale al secolo ha potuto far dir di s\u00e9, con questo indosso diventi un altro\", risponde: \"Vorrei crederlo; ma alle volte, come dice il proverbio...l'abito non fa il monaco\". Chiosa a questo punto Manzoni: \"Il proverbio non veniva in taglio esattamente; ma il conte l'aveva sostituito in fretta a un altro che gli era venuto sulla punta della lingua: il lupo perde il pelo ma non il vizio\".\nNella Bibbia.\nUn'affermazione di significato contrario si trova in :"}
{"id": "3339712", "revid": "1305772", "url": "https://it.wikipedia.org/wiki?curid=3339712", "title": "Landjanist", "text": "Landjanist (in armeno \u053c\u0561\u0576\u057b\u0561\u0576\u056b\u057d\u057f, fino al 1968 \"Kadrlu\", \"Khidirli\" o \"Kaayrlu\") \u00e8 un comune dell'Armenia di 254 abitanti (2008) della provincia di Ararat."}
{"id": "3339721", "revid": "767487", "url": "https://it.wikipedia.org/wiki?curid=3339721", "title": "Phosphorescent", "text": "I Phosphorescent sono un gruppo alternative country/indie rock statunitense originario di Athens in Georgia. Il gruppo \u00e8 formato dal cantautore Matthew Houck e da altri musicisti che figurano solo come turnisti.\nBiografia.\nHouck, che nel 2000 aveva gi\u00e0 pubblicato un album, \"Hipolit\", sotto lo pseudonimo \"Fillup Shack\" e che all'esordio \u00e8 stato paragonato ad artisti come Will Oldham o addirittura a Bob Dylan., con il nuovo nome di \"Phosphorescent\" pubblica nel 2003 l'album \"A Hundred Times or More\" per la Warm Records, etichetta indipendente locale. \nL'anno successivo \u00e8 la volta dell'EP \"The Weight of Flight\". Il secondo album \u00e8 del 2005, \"Aw Come Aw Wry\" viene pubblicato dalla Misra Records etichetta della Carolina del Nord.\nPer gli album successivi firma con la Dead Oceans Records, etichetta indie con sede in Indiana e Texas. Pubblica gli album \"Pride\" (2007), \"To Willie\" (2009) disco tributo a Willie Nelson e nel 2010 \"Here's to Taking It Easy\" disco realizzato con la collaborazione dell'ingegnere del suono Stuart Sikes vincitore del Grammy per l'album di Loretta Lynn e dove Houck viene accompagnato da una vera e propria band. Il risultato \u00e8 un album che mantiene una propria originalit\u00e0 anche se legato alla tradizione degli anni 70. Dopo tre anni di assenza, nel 2013 viene pubblicato l'album \"Muchacho\", ancora su etichetta Dead Oceans. Nel febbraio 2015 \u00e8 uscito il primo album live della band, \"Live at the Music Hall\", raccolta di diciannove brani registrati nel corso di quattro serate al Music Hall di Brooklyn."}
{"id": "3339772", "revid": "3115", "url": "https://it.wikipedia.org/wiki?curid=3339772", "title": "Landjar", "text": "Landjar o Lanjar (in armeno \u053c\u0561\u0576\u057b\u0561\u057c) \u00e8 un comune dell'Armenia di 237 abitanti (2008) della provincia di Ararat."}
{"id": "3339775", "revid": "300067", "url": "https://it.wikipedia.org/wiki?curid=3339775", "title": "Dave Meyers", "text": ""}
{"id": "3339777", "revid": "729019", "url": "https://it.wikipedia.org/wiki?curid=3339777", "title": "Italo Pedroncelli", "text": "Biografia.\nCarriera sciistica.\nPedroncelli debutt\u00f2 in campo internazionale in occasione dei VII Giochi olimpici invernali di , dove tuttavia non riusc\u00ec a classificarsi nella prova di slalom speciale, mentre l'anno dopo conquist\u00f2 la sua prima medaglia ai Campionati italiani, piazzandosi terzo nella discesa libera.\nAi VIII Giochi olimpici invernali di si classific\u00f2 24\u00ba nella discesa libera, 19\u00ba nello slalom gigante e 11\u00ba nello slalom speciale. Sempre nel 1960 conquist\u00f2 il secondo posto sia nello slalom gigante sia nello slalom speciale all'Internationale Adelbodner Skitage disputato sulla pista Chuenisb\u00e4rgli di Adelboden.\nNel 1961 ad Adelboden fu terzo nello slalom gigante. Alla 3-Tre, la classica di Madonna di Campiglio, si piazz\u00f2 secondo in slalom gigante nel 1962 e vinse lo slalom speciale nel 1963. Chiuse la carriera nel 1964, partecipando ai IX Giochi olimpici invernali di (18\u00ba nello slalom gigante, 11\u00ba nello slalom speciale) e ottenendo i suoi migliori piazzamenti in carriera ai Campionati italiani: due medaglie d'argento, in slalom gigante e in slalom speciale.\nCarriera da allenatore.\nDopo il ritiro divenne allenatore della nazionale italiana, tra l'altro seguendo atleti come Erwin Stricker e Stefano Anzi e contribuendo ai successi della Valanga azzurra in qualit\u00e0 di responsabile dei materiali.\nMor\u00ec nel 1992 nella natia Madesimo.\nRiconoscimenti.\nNel 2009 il suo paese natale intitol\u00f2 a Italo Pedroncelli una pista sciistica."}
{"id": "3339781", "revid": "106908", "url": "https://it.wikipedia.org/wiki?curid=3339781", "title": "Lanjar", "text": ""}
{"id": "3339851", "revid": "3115", "url": "https://it.wikipedia.org/wiki?curid=3339851", "title": "Landjazat", "text": "Landjazat o Lanjazat (in armeno \u053c\u0561\u0576\u057b\u0561\u0566\u0561\u057f, fino al 1940 \"Janatlu\", fino al 1967 \"Zovashen\") \u00e8 un comune dell'Armenia di 1328 abitanti (2008) della provincia di Ararat."}
{"id": "3339864", "revid": "125427227", "url": "https://it.wikipedia.org/wiki?curid=3339864", "title": "Punta Carmen du Tacul", "text": "La Punta Carmen du Tacul (4.114 - detta anche pi\u00f9 semplicemente \"Punta Carmen\") \u00e8 la seconda per altezza delle Aiguilles du Diable nel Gruppo del Mont Blanc du Tacul.\nCaratteristiche.\nLe Aiguilles du Diable sono 5 speroni rocciosi particolarmente evidenti posti lungo la \"Cresta del Diavolo\", cresta che dal Mont Blanc du Tacul scende verso sud-est. Tutte e 5 le Aiguilles du Diable sono inserite nell'elenco dei 4000 delle Alpi.\nLa Punta Carmen si trova sul filo della \"Cresta del Diavolo\". Perci\u00f2 salendo la cresta del Diavolo deve sempre essere percorsa.\nLa Punta Carmen \u00e8 composta di un'anticima orientale e della vetta vera e propria posta ad occidente.\nAscensione alla vetta.\nLa prima ascensione alla vetta risale al 13 agosto 1923 ad opera di H. Bregeault, Paul Chevalier e Jacques de L\u00e9piney.\nPer arrivare alla base della montagna vi sono sostanzialmente due possibilit\u00e0. Si pu\u00f2, dopo aver raggiunto la vetta del Mont Blanc du Tacul, percorrere in discesa la parte alta della \"Cresta del Diavolo\" fino ad arrivare alla \"Breche du Diable\". In alternativa partendo dal basso si raggiunge il \"Circle Maudit\", poi il \"Col du Diable\" (3955\u00a0m) e superate le pi\u00f9 basse Aiguilles du Diable si raggiunge la \"Breche Carmen\"."}
{"id": "3339877", "revid": "24443", "url": "https://it.wikipedia.org/wiki?curid=3339877", "title": "Punta Mediana du Tacul", "text": ""}
{"id": "3339880", "revid": "24443", "url": "https://it.wikipedia.org/wiki?curid=3339880", "title": "Punta Chaubert du Tacul", "text": ""}
{"id": "3339881", "revid": "24443", "url": "https://it.wikipedia.org/wiki?curid=3339881", "title": "Corno del Diavolo du Tacul", "text": ""}
{"id": "3339893", "revid": "125427082", "url": "https://it.wikipedia.org/wiki?curid=3339893", "title": "L'Isol\u00e9e", "text": "L'Isol\u00e9e (4.114 ) \u00e8 la pi\u00f9 alta e la pi\u00f9 evidente vetta delle Aiguilles du Diable nel Gruppo del Mont Blanc du Tacul.\nCaratteristiche.\nLe Aiguilles du Diable sono 5 speroni rocciosi particolarmente evidenti posti lungo la \"Cresta del Diavolo\", cresta che dal Mont Blanc du Tacul scende verso sud-est. Tutte e 5 le Aiguilles du Diable sono inserite nell'elenco dei 4000 delle Alpi.\nL'isol\u00e9e (toponimo francese che significa \"isolata\") viene cos\u00ec chiamata perch\u00e9 non si trova sul filo della \"Cresta del Diavolo\" ma spostata leggermente verso sud ovvero verso il \"Circle Maudit\". Perci\u00f2 salendo la cresta del Diavolo pu\u00f2 essere eventualmente omessa nell'ascesa al Mont Blanc du Tacul.\nAscensione alla vetta.\nLa prima ascensione alla vetta risale all'8 luglio 1925 ad opera di Armand Charlet e A. Ravanel.\nPer arrivare alla base della vetta vi sono sostanzialmente due possibilit\u00e0. Si pu\u00f2, dopo aver raggiunto la vetta del Mont Blanc du Tacul, percorrere in discesa la parte alta della \"Cresta del Diavolo\" fino ad arrivare alla \"Breche de l'Isol\u00e9e\". In alternativa partendo dal basso si raggiunge il \"Circle Maudit\", poi il \"Col du Diable\" (3955\u00a0m) e superate le altre Aiguilles du Diable si raggiunge la \"Breche de l'Isol\u00e9e\". Dalla Breche ci si abbassa sul versante sul del filo di cresta per circa 15 metri e poi si attacca la parete nord-est e con passaggi di IV e V grado si raggiunge la vetta. In discesa con due tiri di corda ci si riporta alla base."}
{"id": "3340065", "revid": "767487", "url": "https://it.wikipedia.org/wiki?curid=3340065", "title": "Fed Cup 2011 Zona Asia/Oceania Gruppo II - Pool A", "text": "Il Pool A della zona Asia/Oceania Gruppo II nella Fed Cup 2011 \u00e8 uno dei due gironi in cui \u00e8 suddiviso il Gruppo II della zona Asia/Oceania. Quattro squadre si sono scontrate nel formato round robin. )"}
{"id": "3340080", "revid": "125156559", "url": "https://it.wikipedia.org/wiki?curid=3340080", "title": "Sono il Numero Quattro", "text": "Sono il Numero Quattro (\"I Am Number Four\") \u00e8 un romanzo di fantascienza per ragazzi scritto da Jobie Hughes e James Frey usando lo pseudonimo di \"Pittacus Lore\", uno dei personaggi del romanzo stesso. Fa parte della serie letteraria \"Lorien Legacies\". \u00c8 il primo di una serie composta da sette libri.\nIl romanzo \u00e8 stato pubblicato il 3 agosto 2010 in lingua originale; in Italia \u00e8 stato pubblicato il 3 febbraio 2011. Nel giugno del 2010 la DreamWorks ha acquistato i diritti del romanzo e ne ha fatto un film omonimo, uscito in Italia il 18 febbraio 2011.\nTrama.\nNove bambini vengono fatti scappare dal pianeta Lorien quando questo viene attaccato dagli abitanti di Mogadore; il piano \u00e8 quello di far sviluppare loro le capacit\u00e0, che arriveranno, raggiunta l'adolescenza sulla Terra, e poi farli tornare su Lorien una volta pronti per riconquistarlo. I Mogadorian danno loro la caccia sulla Terra, ma i nove sono protetti da un incantesimo: possono essere uccisi solo a patto di seguire l'ordine dei numeri loro assegnati. Dopo l'uccisione dei primi tre, Numero Quattro deve scappare e nascondersi in citt\u00e0 sempre diverse. Si rifugia quindi a Paradise, in Ohio, con il suo custode Henri, prendendo il nome di John Smith. Ma qualcosa \u00e8 diverso dalle altre volte: qui incontrer\u00e0 il suo primo amore e il suo primo vero amico; per questo motivo si ritrover\u00e0 a dover decidere se scappare o rimanere nonostante il grande rischio di essere ucciso."}
{"id": "3340082", "revid": "767487", "url": "https://it.wikipedia.org/wiki?curid=3340082", "title": "Serie A1 (canoa polo maschile)", "text": "La Serie A1 \u00e8 il secondo livello del campionato italiano maschile di canoa polo.\nLe squadre partecipanti.\nQueste le formazioni al via del campionato di A1 2012:\nGirone Nord\nGirone Sud"}
{"id": "3340087", "revid": "767487", "url": "https://it.wikipedia.org/wiki?curid=3340087", "title": "Morocco Tennis Tour 2011", "text": "Il Morocco Tennis Tour 2011 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2011. Il torneo si \u00e8 giocato a Rabat in Marocco dal 31 gennaio al 6 febbraio 2011 e aveva un montepremi di \u00a0$.\nVincitori.\nSingolare.\n Nina Brat\u010dikova ha battuto in finale Maria Jo\u00e3o Koehler 3-6, 6-4, 6-1\nDoppio.\n Eva Hrdinov\u00e1 / Karin Knapp hanno battuto in finale Iveta Gerlov\u00e1 / Lucie Kriegsmannov\u00e1 6-4, 6-1"}
{"id": "3340099", "revid": "1718925", "url": "https://it.wikipedia.org/wiki?curid=3340099", "title": "Il lupo perde il pelo ma non il vizio", "text": "Il lupo perde il pelo ma non il vizio \u00e8 un proverbio italiano.\nSignificato.\nL'espressione vuole significare che \u00e8 molto difficile eliminare definitivamente le cattive abitudini ed evidenzia quanto siano enormi, e a volte insuperabili, le difficolt\u00e0 che s'incontrano per riuscire a sconfiggere le stesse e i vizi di cui ogni persona pu\u00f2 essere vittima.\nUn'espressione analoga \u00e8 utilizzata dallo storico latino Svetonio nella sua opera , in cui attribuisce all'imperatore Vespasiano la frase \"Vulpis pilum mutat, non mores\", ovvero \"La volpe cambia il pelo, ma non il comportamento\""}
{"id": "3340152", "revid": "767487", "url": "https://it.wikipedia.org/wiki?curid=3340152", "title": "AEGON Pro Series Sutton 2011", "text": "L'AEGON Pro Series Sutton 2011 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2011. Il torneo si \u00e8 giocato a Sutton in Gran Bretagna dal 31 gennaio al 6 febbraio 2011 e aveva un montepremi di $25,000.\nVincitori.\nSingolare.\n Kristina Mladenovic ha battuto in finale Mona Barthel 6-3, 1-6, 6-2\nDoppio.\n Emma Laine / Melanie South hanno battuto in finale Marta Domachowska / Darija Jurak 6-3, 5-7, [10-8]"}
{"id": "3340157", "revid": "533647", "url": "https://it.wikipedia.org/wiki?curid=3340157", "title": "Mascat", "text": ""}
{"id": "3340160", "revid": "6923", "url": "https://it.wikipedia.org/wiki?curid=3340160", "title": "Holyhead", "text": "Holyhead (pron.: , ; in gallese: \"Caergybi\", pron. , lett. \"fortezza di (San) Cybi\"; 11.000 ab. ca.) \u00e8 il centro principale della contea di Anglesey (Galles nord-occidentale) e dell'isola nota come Holyhead Island o Holy Island, isola sul Mare d'Irlanda situata a nord-ovest dell'Isola di Anglesey (con cui \u00e8 collegata tramite un ponte).\nLa localit\u00e0 \u00e8 un punto di collegamento via mare con l'Irlanda, e terminale dell'Irish Mail, linea ferroviaria che la collega a Londra.\nGeografia fisica.\nHolyhead si trova nella parte orientale di Holyhead Island, a ca. 40\u00a0km a nord-ovest di Beaumaris.\nAl largo di Holyhead si trova l'isolotto di South Stack.\nSociet\u00e0.\nEvoluzione demografica.\nAl censimento del 2001, la cittadina contava una popolazione di 11.237 abitanti.\nStoria.\nLa citt\u00e0 fu fondata nel 300 d.C. dai Romani come base navale."}
{"id": "3340170", "revid": "729019", "url": "https://it.wikipedia.org/wiki?curid=3340170", "title": "Francesco Carchidio Malavolti", "text": "Biografia.\nLa sua fama \u00e8 legata a due eventi.\nIn primo luogo fu il primo italiano che riconobbe come proprio il figlio illegittimo che aveva avuto da una donna eritrea durante il servizio militare, facendo di lui un cittadino italiano.\nQuesti era Michele Carchidio Malavolti, il primo italo-eritreo, nato nel 1891, eletto erede per testamento nel 1893, futuro tenente colonnello.\nDella sua crescita e educazione, essendo morto nel frattempo il padre, si prese cura la\nzia paterna, la contessa Pazienza Laderchi Pasolini dall'Onda.\nIn secondo luogo divenne noto e parte della cultura popolare italiana della prima met\u00e0 del XX secolo per essere morto valorosamente nella presa della citt\u00e0 sudanese di Cassala, avvenuta con successo il 17 luglio 1894, grazie alla sconfitta dei Dervisci del Mahdi, che quivi si erano precedentemente opposti con successo agli attacchi britannici.\nLa citt\u00e0 venne venduta agli inglesi il 25 dicembre 1897, visti gli alti costi per il mantenimento di una guarnigione \"in loco\" e i bassi benefici.\nTuttavia il suo ricordo permase: quando gli italiani presero nuovamente Cassala nel 1940, nell'ambito della seconda guerra mondiale, Benito Mussolini spron\u00f2 le truppe locali ricordando la figura di Francesco Carchidio Malavolti, con la frase: \u00abL'ombra di Carchidio Malavolti vi attende a Cassala!\u00bb."}
{"id": "3340171", "revid": "203463", "url": "https://it.wikipedia.org/wiki?curid=3340171", "title": "RusBase", "text": "RusBase \u00e8 un sito web dedicato ai tornei di scacchi ed altri eventi scacchistici svoltisi in Unione Sovietica e in Russia dal 1920 al 1994. La pubblicazione \u00e8 in russo ed \u00e8 disponibile anche in inglese.\nSono riportati dati storici e le tabelle complete di moltissimi tornei, sia individuali che a squadre, giocati a vari livelli, da quello nazionale a quello di club. Particolarmente curata risulta essere la sezione dedicata ai Campionati sovietici, riportante anche i risultati dei tornei di qualificazione (quarti di finale e semifinali).\nIl sito \u00e8 organizzato nelle seguenti sezioni:\nIl sito \u00e8 stato creato ed \u00e8 continuamente aggiornato da Alexey Popovsky, residente a Magnitogorsk.\n\u00c8 possibile scaricare gratuitamente le partite di ogni torneo nel formato PGN."}
{"id": "3340172", "revid": "2233043", "url": "https://it.wikipedia.org/wiki?curid=3340172", "title": "Tamina Snuka", "text": "Carriera.\nWWE (2008\u2013presente).\nFlorida Championship Wrestling (2008\u20132010).\nDebutt\u00f2 in FCW il 25 dicembre 2008 come manager di Donny Marlow. Si allen\u00f2 con gli Usos e fece loro da manager quando i due vinsero gli FCW Florida Tag Team Championship contro Michael McGillicutty e Brett DiBiase. Nei tapings FCW del 15 aprile, Tamina, Jimmy Uso e Jey Uso persero un incontro a squadra contro Aksana, Hunico e Epico. Il debutto da singolo avviene due settimane pi\u00f9 tardi quando perse contro A.J. Ottenne la prima vittoria in un tag team match insieme a Maxine contro A.J. &amp; Naomi. Sempre in coppia con Maxine, sconfisse anche Aksana &amp; Naomi. Nei tapings FCW del 22 luglio, prov\u00f2 a conquistare l'FCW Divas Championship ma venne sconfitta dalla campionessa Naomi.\nAlleanza con gli Usos (2010).\nNella puntata di \"Raw\" del 24 maggio 2010, Tamina ha debuttato come heel, sotto il ring name Tamina, insieme a Jimmy e Jey Uso quando hanno attaccato gli allora Unified Tag Team Champions, la Hart Dynasty (David Hart Smith, Tyson Kidd e Natalya). Il 20 giugno, a \"Fatal 4-Way\", Tamina e gli Uso hanno sconfitto la Hart Dynasty in un Mixed tag team match. Nella puntata di \"Raw\" del 21 giugno, il match tra Tamina e Natalya finisce in no-contest. Nella puntata di \"Raw\" del 21 luglio, Tamina e gli Uso hanno sconfitto la Hart Dynasty in un Mixed tag team match. Nella puntata di \"Raw\" del 2 agosto Tamina, Jillian Hall e la Divas Champion Alicia Fox hanno sconfitto Eve Torres, Gail Kim e Natalya. Nella puntata di \"Raw\" del 27 settembre, Tamina ha preso parte a una 10-Divas Battle royal match per decretare la sfidante al Divas Championship detenuto da Michelle McCool, ma \u00e8 stata eliminata da Eve Torres. Nella puntata di \"Raw\" dell'8 novembre Tamina, Alicia Fox e Maryse sono state sconfitte da Eve Torres e le Bella Twins (Brie Bella e Nikki Bella).\nAlleanza con Santino Marella (2010\u20132011).\nSuccessivamente, gli Usos (Jimmy Uso e Jey Uso) iniziano un feud con Santino Marella e Vladimir Kozlov per i Tag Team Championship, ma Tamina si innamora di Santino. Nella puntata di \"Raw\" del 29 novembre Tamina, Alicia Fox e Maryse sono state sconfitte da Gail Kim, Melina e Natalya; durante il match Tamina se ne va nel backstage insieme a Santino Marella, effettuando un turn \"face\". Nella puntata di \"Raw\" del 13 dicembre, Tamina ha preso parte a una Divas Battle royal match dove la vincitrice sarebbe stata eletta \"Diva of the Year\", ma \u00e8 stata eliminata. Nella puntata di \"Raw\" del 20 dicembre, Tamina e Santino Marella hanno sconfitto Maryse e Ted DiBiase. Nella puntata di \"Superstars\" del 3 febbraio 2011, Tamina \u00e8 stata sconfitta da Melina. Nella puntata di \"Raw\" del 7 febbraio Tamina, Gail Kim e Eve Torres hanno sconfitto le Bella Twins (Brie Bella e Nikki Bella) e Melina. Nella puntata di \"Raw\" del 28 febbraio, Tamina ha preso parte a una Divas Battle royal match che avrebbe decretato la prima sfidante al Divas Championship detenuto da Eve Torres, ma \u00e8 stata eliminata. Nella puntata di \"Superstars\" del 17 marzo Tamina, Gail Kim, Eve Torres e Natalya hanno sconfitto Alicia Fox, Melina e le Bella Twins.\nAlleanza con Rosa Mendes (2011).\nNella supplemental Draft del 2011, Tamina passa da \"Raw\" a \"SmackDown\". Debutta nella puntata di \"Smackdown\" del 27 maggio, sconfiggendo in coppia con Alicia Fox il team composto da AJ e Kaitlyn, turnando \"heel\". Nella puntata di \"Smackdown\" del 3 giugno, Tamina e Alicia Fox hanno sconfitto nuovamente AJ e Kaitlyn. Nella puntata di \"Smackdown\" del 10 giugno, Tamina \u00e8 stata sconfitta da AJ. Nella puntata di \"Raw\" del 13 giugno Tamina, Alicia Fox, Maryse, Melina, Rosa Mendes e le Bella Twins (Brie Bella e Nikki Bella) sono state sconfitte da AJ, Beth Phoenix, Eve Torres, Gail Kim, Kaitlyn, Kelly Kelly e Natalya. Nella puntata di \"Smackdown\" del 17 giugno Tamina, Alicia Fox e Rosa Mendes hanno sconfitto AJ, Kaitlyn e Natalya. Nella puntata di \"Superstars\" del 23 giugno Tamina, Alicia Fox e Rosa Mendes sono state sconfitte AJ, Kaitlyn e Natalya. Nella puntata di \"Smackdown\" dell'8 luglio, Tamina \u00e8 stata sconfitta nuovamente da AJ. Nella puntata di \"Raw\" del 18 luglio Tamina, Alicia Fox, Maryse, Melina, Rosa Mendes e le Bella Twins sono state sconfitte da AJ, Beth Phoenix, Eve Torres, Gail Kim, Kaitlyn, Kelly Kelly e Natalya. Nella puntata di \"Smackdown\" del 29 luglio Tamina, Alicia Fox e Rosa Mendes hanno sconfitto AJ, Kaitlyn e Natalya. Nella puntata di \"Raw\" del 1\u00ba agosto, Tamina ha preso parte a una Divas Battle royal match che avrebbe decretato la prima sfidante al Divas Championship detenuto da Kelly Kelly, ma \u00e8 stata eliminata. Nella puntata di \"Superstars\" dell\"11 luglio, Tamina \u00e8 stata sconfitta da Alicia Fox. Nella puntata di \"Smackdown\" del 26 agosto, Tamina \u00e8 stata sconfitta da Kelly Kelly. Nella puntata di \"Superstars\" dell\"8 settembre, Tamina \u00e8 stata sconfitta nuovamente da Alicia Fox. Nella puntata di \"Superstars\" del 6 ottobre, Tamina \u00e8 stata sconfitta da AJ. Nella puntata di \"Raw\" del 10 ottobre, Tamina e Rosa Mendes sono state sconfitte da Kelly Kelly e Eve Torres. Nella puntata di \"NXT\" del 26 ottobre, Tamina \u00e8 stata sconfitta da Kaitlyn. Nella puntata di \"Raw\" del 31 ottobre, Tamina ha preso parte a una Divas Battle royal match che avrebbe decretato la prima sfidante al Divas Championship detenuto da Beth Phoenix, ma \u00e8 stata eliminata. Nella puntata di \"NXT\" del 2 novembre, Tamina \u00e8 stata sconfitta nuovamente da Kaitlyn. Nella puntata di \"SmackDown\" dell'11 novembre, Tamina \u00e8 stata sconfitta da Alicia Fox. Nella puntata di \"SmackDown\" del 29 novembre, Tamina ha preso parte a un Mistletoe on a pole match che includeva anche AJ, Aksana, Alicia Fox, Brie Bella, Kaitlyn, Natalya, Nikki Bella e Rosa Mendes, ma \u00e8 stato vinto da Brie.\nOpportunit\u00e0 titolate (2011\u20132013).\nNella puntata di \"SmackDown\" del 30 dicembre 2011, Tamina e Natalya sono state sconfitte da Alicia Fox e Kaitlyn; dopo il match attacca con il \"Superfly Splash\" la sua compagna, turnando \"face\". Nella puntata di \"Smackdown\" del 6 gennaio 2012, Tamina ha sconfitto Natalya. Nella puntata di \"Smackdown\" del 13 gennaio, Tamina ha sconfitto nuovamente Natalya. Nella puntata di \"Superstars\" del 19 gennaio, Tamina ha sconfitto Natalya per la terza volta. Nella puntata di \"SmackDown\" del 27 gennaio, salva Aksana da un attacco della rivale Natalya e la \"punisce\" con la sua tipica mossa finale, il \"Superfly Splash\". Il 29 gennaio, alla \"Royal Rumble\" Tamina, Kelly Kelly, Eve Torres e Alicia Fox sono state sconfitte da Beth Phoenix, Natalya e le Bella Twins (Brie Bella e Nikki Bella). Nella puntata di \"Smackdown\" del 3 febbraio, Tamina e Aksana sono state sconfitte da Beth Phoenix e Natalya. Nella puntata di \"Raw\" del 6 febbraio Tamina, Alicia Fox, Eve Torres e Kelly Kelly hanno sconfitto Beth Phoenix, Natalya e le Bella Twins. Nella puntata di \"Raw\" del 13 febbraio, cambia ring name in Tamina Snuka e sconfigge Brie Bella. Nella puntata di \"SmackDown\" del 17 febbraio, Tamina e Alicia Fox hanno sconfitto Beth Phoenix e Natalya. Il 19 febbraio, a \"Elimination Chamber\", Tamina affronta Beth Phoenix con in palio il Divas Championship, venendo sconfitta dopo un'ottima prestazione. Nella puntata di \"NXT\" del 7 marzo, Tamina ha sconfitto Maxine. Nella puntata di \"Superstars\" del 22 marzo, Tamina e Natalya sono state sconfitte da Beth Phoenix e Eve Torres. Nella puntata di \"NXT\" del 25 aprile, Tamina e Kaitlyn hanno sconfitto Maxine e Natalya. Nella puntata di \"NXT\" del 9 maggio, Tamina \u00e8 stata sconfitta da Maxine per sottomissione. Nella puntata di \"NXT\" del 30 maggio, Tamina \u00e8 stata sconfitta da Kaitlyn. Nella puntata di \"NXT\" del 6 giugno, Tamina ha sconfitto Natalya. Nella puntata di \"Raw\" del 25 giugno, Tamina ha preso parte a una Divas Battle royal match, ma \u00e8 stata eliminata. Il 15 luglio, a \"Money in the Bank\" Tamina, Kaitlyn e la Divas Champion Layla hanno sconfitto Beth Phoenix, Eve Torres e Natalya. Nella puntata di \"NXT\" del 18 luglio, Tamina ha sconfitto Kaitlyn. Nella puntata di \"NXT\" dell'8 agosto, Tamina e Paige hanno sconfitto Caylee Turner e Kaitlyn. Nella puntata di \"Raw\" del 20 agosto, Tamina ha preso parte a una Divas Battle royal match che avrebbe decretato la prima sfidante al Divas Championship detenuto da Layla, ma \u00e8 stata eliminata da Kaitlyn. Nella puntata di \"NXT\" del 22 agosto, Tamina ha sconfitto Sofia Cortez. Successivamente rimane inattiva per un infortunio subito alla schiena.\nTamina ritorna alle \"Survivor Series\" come \"heel\" e aggredisce AJ Lee, mandata da Vickie Guerrero, mettendola K.O. con la \"Superfly Splash\". Nella puntata di \"Raw\" del 19 novembre, difende Vickie Guerrero da AJ, che stava cercando di attaccarla e diventa quindi la sua guardia del corpo. Nella puntata di \"Raw\" del 26 novembre, Tamina ha sconfitto Alicia Fox. Nella puntata di \"Raw\" del 3 dicembre, Tamina \u00e8 stata sconfitta da AJ. Il 16 dicembre, nel \"Pre-Show\" a \"\", Tamina ha preso parte al Santa's Helper\" No.1 Contender's Diva Battle Royal dove la vincitrice avrebbe sfidato la Divas Champion Eve Torres quella stessa sera, ma \u00e8 stata eliminata da Naomi. Nella puntata di \"Raw\" del 24 dicembre Tamina, Eve Torres, Aksana e Rosa Mendes sono state sconfitte da Layla, Kaitlyn, Alicia Fox e Natalya. Nella puntata di \"Raw\" del 31 dicembre, compare in un segmento nel backstage con le altre Divas, per salutare la Hall of Famer Mae Young. Nella puntata di \"NXT\" del 2 gennaio 2013, Tamina ha sconfitto Sasha Banks. Nella puntata di \"Smackdown\" del 4 gennaio, Tamina ha sconfitto Layla. Nella puntata di \"Raw\" del 21 gennaio, guarda dal backstage il match tra Alicia Fox e la Divas Champion Kaitlyn, con la vittoria di quest'ultima. Nella puntata di \"Raw\" del 28 gennaio, Tamina affronta Kaitlyn in un Lumberjill match, ma il match finisce in un no-contest quando le lumberjill si intromettono nel match. Nella puntata di \"Main Event\" del 6 febbraio, Tamina e Aksana sono state sconfitte dalle Funkadactyls (Naomi e Cameron). Nella puntata di \"Smackdown\" del 15 febbraio, Tamina ha sconfitto Layla. Il 17 febbraio, a \"Elimination Chamber\", Tamina affronta Kaitlyn per il Divas Championship, ma viene sconfitta. Nella puntata di \"Smackdown\" del 22 febbraio, Tamina e Aksana sono state sconfitte da Kaitlyn e Layla. Nella puntata di \"Superstars\" del 7 marzo, Tamina \u00e8 stata sconfitta da Layla. Nella puntata di \"Smackdown\" dell'8 marzo, grazie ad una distrazione involontaria di Layla, riesce a battere in un non-title match la Divas Champion Kaitlyn. Nella puntata di \"Smackdown\" del 15 marzo, Tamina e Aksana sono state sconfitte da Kaitlyn e Layla. Nella puntata di \"Smackdown\" del 13 aprile, Tamina e le Bella Twins (Brie Bella e Nikki Bella) hanno sconfitto le Funkadactyls e Kaitlyn. Nella puntata di \"Superstars\" del 18 aprile, Tamina \u00e8 stata sconfitta da Natalya. Nella puntata di \"Raw\" del 22 aprile, Tamina ha preso parte a una Divas Battle royal match che avrebbe decretato la prima sfidante al Divas Championship detenuto da Kaitlyn, ma \u00e8 stata eliminata da Layla. Nella puntata di \"Superstars\" del 26 aprile, Tamina e Aksana sono state sconfitte da Kaitlyn e Layla. Nella puntata di \"Superstars\" del 3 maggio, Tamina \u00e8 stata sconfitta da Kaitlyn. Nella puntata di \"NXT\" del 5 giugno, Tamina ha preso parte al toreno per decretare la nuova NXT Women's Champion, ma \u00e8 stata sconfitta da Paige nel primo turno. Nella puntata di \"Superstars\" dell'8 giugno, Tamina \u00e8 stata sconfitta da Natalya. Nella puntata di \"Superstars\" del 15 agosto, Tamina \u00e8 stata sconfitta da Kaitlyn.\nAlleanza con AJ Lee (2013\u20132014).\nTamina fa il suo ritorno dopo un mese, nella puntata di \"Raw\" del 23 settembre, dove fa coppia con AJ Lee, Alicia Fox, Aksana e Layla venendo sconfitte dalle Funkadactyls (Cameron e Naomi), Natalya e le Bella Twins. Diventa in seguito la manager della Divas Champion AJ Lee. Nella puntata di \"Main Event\" del 9 ottobre, Tamina ha sconfitto Aksana. Nella puntata di \"Superstars\" del 10 ottobre, Tamina ha sconfitto Kaitlyn. Nella puntata di \"Raw\" del 14 ottobre, Tamina ha sconfitto Brie Bella. Nella puntata di \"Raw\" del 21 ottobre, Tamina e AJ sono state sconfitte dalle Bella Twins. Nella puntata di \"Raw\" del 28 ottobre, Tamina e AJ hanno sconfitto le Bella Twins. Nella puntata di \"Smackdown\" del 1\u00ba novembre Tamina, AJ e Alicia Fox sono state sconfitte da Natalya e le Bella Twins. Nella puntata di \"Raw\" del 4 novembre Tamina, AJ e Aksana sono state sconfitte da Eva Marie e le Bella Twins. Nella puntata di \"Smackdown\" dell'8 novembre, Tamina e AJ Lee hanno sconfitto le Funkadactyls. Nella puntata di \"Raw\" dell'11 novembre, Tamina ha sconfitto Nikki Bella. Nella puntata di \"Smackdown\" del 15 novembre, Tamina \u00e8 stata sconfitta da Natalya. Nella puntata di \"Main Event\" del 20 novembre, Tamina ha sconfitto Naomi. Il 24 novembre, alle \"Survivor Series\", Tamina ha preso parte a un 7 vs 7 Divas traditional Survivor Series tag team elimination match facendo parte del \"Team True Divas\" (AJ Lee, Tamina Snuka, Aksana, Kaitlyn, Summer Rae, Rosa Mendes e Alicia Fox) contro il \"Team Total Divas\" (Natalya, Bella Twins, Funkadactyls, Eva Marie e JoJo), ma \u00e8 stata eliminata da Natalya; le \"Total Divas\" hanno poi vinto. Nella puntata di \"Raw\" del 25 novembre, si svolge il re-match, dove questa volta Tamina \u00e8 eliminata da JoJo, e sempre con le \"Total Divas\" vittoriose. Nella puntata di \"Raw\" del 2 dicembre Tamina, AJ e Summer Rae sono state sconfitte da Natalya e le Bella Twins. Nella puntata di \"Smackdwon\" del 6 dicembre, Tamina \u00e8 stata sconfitta da Natalya. Nella puntata di \"Raw\" del 9 dicembre, \u00e8 stata sconfitta nuovamente da Natalya. Nella puntata di \"Smackdown\" del 13 dicembre, Tamina e AJ Lee hanno sconfitto le Bella Twins. Nella puntata di \"Raw\" del 16 dicembre Tamina, AJ Lee e Alicia Fox hanno sconfitto Natalya e le Bella Twins. Nella puntata di \"Smackdown\" del 20 dicembre, Tamina \u00e8 stata sconfitta da Brie Bella. Nella puntata di \"Raw\" del 23 dicembre Tamina, Kaitlyn, Aksana, Alicia Fox, Summer Rae e Vickie Guerrero sono state sconfitte dalle Bella Twins, Natalya, Eva Marie e le Funkadactyls. Nella puntata di \"Main Event\" del 25 dicembre Tamina, AJ Lee e Aksana sono state sconfitte da Natalya e le Bella Twins. Nella puntata di \"Raw\" del 13 gennaio 2014, Tamina e AJ hanno sconfitto le Funkadactyls. Nella puntata di \"Smackdown\" del 17 gennaio, Tamina \u00e8 stata sconfitta da Naomi. Nella puntata di \"Raw\" del 20 gennaio, Tamina e AJ sono state sconfitte dalle Funkadactyls. Nella puntata di \"Raw\" del 27 gennaio Tamina, AJ, Aksana e Alicia Fox sono state sconfitte dalle Bella Twins e le Funkadactyls. Nella puntata di \"Main Event\" del 29 gennaio, Tamina \u00e8 stata sconfitta da Natalya. Nella puntata di \"Superstars\" del 7 febbraio, Tamina ha sconfitto Natalya. Nella puntata di \"Superstars\" del 14 febbraio, Tamina \u00e8 stata sconfitta nuovamente da Natalya. Nella puntata di \"Superstars\" del 21 febbraio Tamina, Eva Marie e Summer Rae sono state sconfitte da Natalya e le Bella Twins. Nella puntata di \"Smackdown\" del 7 marzo, Tamina e AJ sono state sconfitte da Eva Marie e Natalya. Nella puntata di \"Raw\" del 10 marzo, Tamina e AJ sono state sconfitte dalle Bella Twins. Nella puntata di \"Smackdown\" del 14 marzo, Tamina \u00e8 stata sconfitta da Nikki Bella. Nella puntata di \"Raw\" del 17 marzo, Tamina e AJ sono state sconfitte dalle Funkadactyls. Nella puntata di \"Main Event\" del 25 marzo Tamina, Aksana, Alicia Fox, Layla e Summer Rae hanno sconfitto Emma, Eva Marie, Natalya e le Funkadactyls. Nella puntata di \"Smackdown\" del 28 marzo, Tamina e AJ sono state sconfitte dalle Bella Twins. Nella puntata di \"Main Event\" del 1\u00ba aprile, Tamina ha sconfitto Nikki Bella. Il 6 aprile, a \"WrestleMania XXX\", Tamina ha preso parte a un 14-Divas Invitational match per il Divas Championship detenuto da AJ Lee, la quale \u00e8 riuscita a difenderlo. Nella puntata di \"Main Event\" del 15 aprile, Tamina ha preso parte a una Divas Battle royal match che avrebbe decretato la prima sfidante al Divas Championship detenuto da Paige, vincendo la contesa e guadagnandosi un match titolato. Nella puntata di \"Smackdown\" del 25 aprile, Tamina ha sconfitto Natalya. Nella puntata di \"Superstars\" del 2 maggio, Tamina ha sconfitto nuovamente Natalya. Il 4 maggio, a \"Extreme Rules\", Tamina \u00e8 stata sconfitta da Paige non riuscendo a conquistare il Divas Championship. Nella puntata di \"Main Event\" del 6 maggio Tamina, Aksana e Alicia Fox sono state sconfitte da Natalya e le Funkadactyls. Nella puntata di \"NXT\" del 22 maggio, Tamina \u00e8 stata sconfitta nuovamente da Paige. Nella puntata di \"Smackdown\" del 30 maggio, Tamina \u00e8 stata sconfitta da Paige per la terza volta. Il 4 giugno ha riportato un serio infortunio al ginocchio che ha richiesto un intervento chirurgico e un lungo periodo fuori dal ring.\nTeam B.A.D. (2015\u20132016).\nTamina fa il suo ritorno nella puntata di \"Raw\" del 4 maggio 2015, dove si allea con Naomi attaccando le Bella Twins (Brie Bella e Nikki Bella), colpendo la Divas Champion Nikki Bella con un superkick, mentre nella puntata di \"Smackdown\" del 7 maggio ne rifila un altro ad Emma dopo il suo match perso contro Naomi. Nella puntata di \"Raw\" dell'11 maggio, Tamina ha sconfitto Brie Bella. Nella puntata di \"Main Event\" del 15 maggio, Tamina e Naomi hanno sconfitto Alicia Fox e Natalya. Il 17 maggio, a \"Payback\", Tamina e Naomi hanno sconfitto le Bella Twins. Nella puntata di \"Raw\" del 18 maggio, interferisce nel Divas Championship Match tra Nikki Bella e Naomi, colpendo con un superkick la campionessa; le due continuano ad attaccare Nikki quando questa viene salvata dalla rientrante Paige, che caccia dal ring Naomi e Tamina e colpisce con la Ram-Paige la Divas Champion. Nella puntata di \"Raw\" del 25 maggio, Tamina ha sconfitto Paige. Nella puntata di \"Main Event\" del 12 giugno, Tamina e Naomi hanno sconfitto Emma e Layla, schienando Layla con il superkick. Nella puntata di \"Raw\" del 22 giugno, Tamina e Naomi sono state sconfitte dalle Bella Twins. Il 4 luglio, a \"The Beast in the East\", Tamina non \u00e8 riuscita a conquistare il titolo di Nikki Bella in un Thriple Threat match che includeva anche Paige. Nella puntata di \"Smackdown\" del 9 luglio, Tamina e Naomi sono state sconfitte da Alicia Fox e Brie Bella. Nella puntata di \"Raw\" del 13 luglio, il \"Team Bella\" (Alicia Fox, Brie Bella e Nikki Bella) si trova sul ring e viene interrotto da Stephanie McMahon, la quale dice che \u00e8 tempo di rivoluzione nella Divas Division, introducendo Becky Lynch e Charlotte Flair che si alleano con Paige, mentre Sasha Banks si allea con Naomi e Tamina, portando ad una rissa i tre team. Nella puntata di \"Raw\" del 10 agosto, il Team B.A.D. (Tamina, Naomi e Sasha Banks) \u00e8 stato sconfitto dal Team Bella. Nella puntata di \"Raw\" del 17 agosto, Tamina \u00e8 stata sconfitta da Becky Lynch. Il 23 agosto, a \"SummerSlam\", il \"Team B.A.D.\" viene sconfitto dal \"Team PCB\" in un Triple threat elimination tag team match che comprendeva anche il Team Bella, quando Tamina \u00e8 stata schienata da Brie Bella. Nella puntata di \"Smackdown\" del 3 settembre, Tamina \u00e8 stata sconfitta da Charlotte. Nella puntata di \"Main Event\" del 26 settembre, il Team B.A.D. ha sconfitto il Team Bella. Nella puntata di \"Smackdown\" del 1\u00ba ottobre, il Team B.A.D. ha sconfitto nuovamente il Team Bella. Nella puntata di \"Raw\" del 5 ottobre, il Team B.A.D. ha sconfitto il Team Bella per la terza volta. Nella puntata di \"Main Event\" del 17 ottobre, Tamina e Naomi sono state sconfitte dalle Bella Twins. Nella puntata di \"Smackdown\" del 5 novembre, Tamina \u00e8 stata sconfitta da Natalya. Il 23 dicembre, a \"Tribute to the Troops\", il \"Team B.A.D.\" e Paige hanno sconfitto Alicia Fox, Brie Bella, Charlotte e Becky Lynch. Nella puntata di \"Smackdown\" del 31 dicembre, Tamina e Naomi sono state sconfitte da Alicia Fox e Brie Bella. Nella puntata di \"Main Event\" del 16 gennaio 2016, Tamina \u00e8 stata sconfitta da Alicia Fox. Nella puntata di \"Raw\" del 18 gennaio, Tamia \u00e8 stata sconfitta da Becky Lynch. Nella puntata di \"Raw\" del 1\u00ba febbraio, Tamina e Naomi interferiscono nel match tra Becky Lynch e Sasha Banks, attaccando entrambe; quindi la Banks lascia il \"Team B.A.D.\". Nella puntata di \"Main Event\" del 5 febbraio, Tamina e Naomi hanno sconfitto Natalya e Paige. Nella puntata di \"Raw\" dell'8 febbraio, Tamina ha sconfitto Becky Lynch. Nella puntata di \"Smackdown\" del 18 febbraio, Tamina \u00e8 stata sconfitta da Sasha Banks. Il 21 febbraio, a \"Fastlane\", Tamina e Naomi sono state sconfitte da Becky Lynch e Sasha Banks. Nella puntata di \"Main Event\" del 4 marzo Tamina, Naomi e Summer Rae sono state sconfitte da Brie Bella, Natalya e Paige. Nella puntata di \"Raw\" del 7 marzo, Tamina e Naomi sono state sconfitte da Becky Lynch e Sasha Banks. Nella puntata di \"Main Event\" dell'11 marzo, Tamina e Naomi hanno sconfitto Natalya e Paige. Nella puntata di \"Raw\" del 14 marzo, Tamina e Naomi hanno sconfitto Alicia Fox e Brie Bella. Il 3 aprile, a \"WrestleMania 32\", Tamina e Naomi, affiancate a Emma, Lana e Summer Rae sono state sconfitte dal \"Team Total Divas\" composto da Alicia Fox, Brie Bella, Eva Marie, Natalya e Paige. Nella puntata di \"Raw\" del 18 aprile Tamina, Naomi, Summer e la Women's Champion Charlotte Flair sono state sconfitte da Becky Lynch, Paige, Natalya e Sasha Banks. Nella puntata di \"Smackdown\" del 21 aprile, Tamina e Naomi sono state sconfitte da Natalya e Paige. Successivamente, sia Tamina che Naomi hanno riportato degli infortuni, dissociando quindi il Team BAD.\nVarie alleanze (2017\u20132019).\nTamina ha fatto il suo ritorno nella puntata di \"SmackDown\" dell'11 aprile 2017 apparendo dinanzi alle altre lottatrici del roster. Il 21 maggio, a \"Backlash\" Tamina, Carmella e Natalya hanno sconfitto Becky Lynch, Charlotte Flair e la SmackDown Women's Champion Naomi. Nella puntata di \"SmackDown\" del 6 giugno Tamina, Carmella e Natalya hanno sconfitto Becky Lynch, Charlotte Flair e Naomi grazie all'intervento della debuttante Lana, che diventa la nuova manager di Tamina. Nella puntata di \"SmackDown\" del 13 giugno, Tamina \u00e8 stata sconfitta da Naomi in un match non titolato. Il 18 giugno, a \"Money in the Bank\", Tamina ha partecipato all'omonimo \"Ladder match\" (il primo nella storia disputato da lottatrici) assieme a Becky Lynch, Carmella, Charlotte Flair e Natalya ma il match \u00e8 stato vinto da Carmella grazie all'intervento di James Ellsworth. Nella puntata di \"SmackDown\" del 27 giugno, Tamina ha partecipato nuovamente al Money in the Bank Ladder match (fatto ripartire dal General Manager Daniel Bryan a causa dell'interferenza di James Ellsworth) insieme a Becky Lynch, Carmella, Charlotte Flair e Natalya, ma il match \u00e8 stato vinto da Carmella, la quale \u00e8 diventata l'indiscussa detentrice della valigetta. Nella puntata di \"SmackDown\" dell'11 luglio, Tamina e Natalya hanno sconfitto Becky Lynch e Charlotte Flair grazie all'intervento di Lana. Il 23 luglio, a \"Battleground\", Tamina ha partecipato ad Fatal 5-Way Elimination match che includeva anche Becky Lynch, Charlotte Flair, Lana e Natalya per determinare la contendente n\u00ba1 allo SmackDown Women's Championship di Naomi per \"SummerSlam\", ma \u00e8 stata eliminata da Becky Lynch. Nella puntata di \"SmackDown\" del 25 luglio, Tamina e Lana sono state sconfitte da Becky Lynch e Charlotte Flair. Nella puntata di \"SmackDown\" del 29 agosto, Tamina ha sconfitto facilmente una jobber locale. Nella puntata di \"SmackDown\" del 19 settembre, Tamina ha partecipato ad un Fatal 4-Way match che comprendeva anche Becky Lynch, Charlotte Flair e Naomi per determinare la contendente n\u00ba 1 allo SmackDown Women's Championship di Natalya, ma il match \u00e8 stato vinto da Charlotte. Nella puntata di \"SmackDown\" del 17 ottobre Tamina, Lana e Natalya sono state sconfitte da Charlotte Flair, Becky Lynch e Naomi. Nella puntata di \"SmackDown\" del 24 ottobre, Tamina ha partecipato ad un Fatal 5-Way match che includeva anche Becky Lynch, Carmella, Charlotte Flair e Naomi con in palio la possibilit\u00e0 di diventare il capitano del Team femminile di \"SmackDown\" per \"Survivor Series\", ma il match \u00e8 stato vinto da Becky. Il 19 novembre, a \"Survivor Series\", Tamina ha preso parte al 5-on-5 Traditional Survivor Series Women's Elimination match contro il \"Team Raw\", ma \u00e8 stata eliminata da Asuka, mentre il suo team \u00e8 stato sconfitto. Nella puntata di \"SmackDown\" del 5 dicembre, Tamina \u00e8 stata sconfitta dalla SmackDown Women's Champion Charlotte Flair. Nella puntata di \"SmackDown\" del 2 gennaio 2018 Tamina, Carmella e Natalya sono state sconfitte dalla Riott Squad (Liv Morgan, Ruby Riott e Sarah Logan). Il 28 gennaio, alla \"Royal Rumble\", Tamina ha partecipato all'omonimo match femminile entrando col numero 7, ma \u00e8 stata eliminata da Lita. Successivamente, Tamina ha subito un intervento chirurgico alla spalla che l'ha costretta ad uno stop durato circa nove mesi.\nTamina ha fatto il suo ritorno nella puntata di \"Raw\" del 15 ottobre 2018 perdendo un tag team match assieme a Dana Brooke contro Ember Moon e Nia Jax. Nella puntata di \"Raw\" del 22 ottobre, Tamina ha partecipato ad un Fatal 4-Way match che comprendeva anche Dana Brooke, Ember Moon e Nia Jax, ma \u00e8 stato vinto dalla Moon. Il 28 ottobre, ad \"Evolution\", ha partecipato alla 20-Women Battle Royal match dove la vincitrice avrebbe guadagnato una title-shot dal suo roster di appartenenza, ma \u00e8 stata eliminata da Ember Moon. Nella puntata di \"Raw\" del 5 dicembre, si presenta sul ring dopo il match tra Nia Jax e Ember Moon, vinto dalla Jax; le due si alleano e attaccano la Moon. Nella puntata di \"Raw\" del 12 novembre, Tamina ha sconfitto Ember Moon. Il 18 novembre, alle \"Survivor Series\", Tamina ha preso parte al 5-on-5 Traditional Survivor Series Women's Elimination match contro il \"Team SmackDown\", ma \u00e8 stata eliminata da Carmella; ciononostante, il \"Team Raw\" ha vinto l'incontro. Nella puntata di \"Raw\" del 19 novembre, Tamina e Nia Jax hanno sconfitto Bayley e Sasha Banks. Nella puntata di \"Raw\" del 3 dicembre, Tamina e Nia Jax vengono sconfitte da Ember Moon e la Raw Women's Champion Ronda Rousey. Nella puntata di \"Raw\" del 10 dicembre, Tamina accompagna Nia Jax sul ring per avere un confronto con Ronda Rousey e mentre le due si apprestano ad attaccarla, corre Ember Moon in soccorso della Rousey; pi\u00f9 tardi, Tamina viene sconfitta da Ember, match nel quale la Jax ha cercato di interferire ma \u00e8 stata fermata da Ronda. Il 20 dicembre, a \"Tribute to the Troops\", Tamina e Nia Jax hanno preso parte ad un Triple threat tag team match che includeva Ronda Rousey &amp; Natalya e la Riott Squad (rappresentata da Liv Morgan e Sarah Logan), perdendo il match con la Rousey che sottomette Liv e Sarah contemporaneamente. Nella puntata di \"Raw\" del 31 dicembre, Tamina e Nia Jax sono state sconfitte da Ronda Rousey e Natalya. Nella puntata di \"Raw\" del 14 gennaio 2019, Tamina e Nia sono state sconfitte da Ronda Rousey e Sasha Banks. Il 27 gennaio, alla \"Royal Rumble\" partecipa al Royal Rumble match femminile entrando con il numero 10, elimina Mickie James, ma viene poi scacciata fuori da Charlotte Flair. Nella puntata di \"Raw\" del 28 gennaio, in coppia con Nia, sconfigge Alexa Bliss e Mickie James, ottenendo la possibilit\u00e0 di competere per i Women's Tag Team Championship ad \"Elimination Chamber\". Nella puntata di \"Raw\" dell'11 febbraio, Tamina e Nia hanno vinto un Triple-Threat Tag match che includeva le Boss 'n' Hug Connection (Bayley e Sasha Banks) e la Riott Squad (Liv Morgan e Sarah Logan). Il 17 febbraio, a \"Elimination Chamber\", Nia e Tamina sono state sconfitte da Bayley e Sasha Banks , The IIconics (Billie Kay e Peyton Royce) , Mandy Rose e Sonya Deville , Carmella e Naomi e la Riott Squad (Liv Morgan e Sarah Logan) nell'Elimination Chamber match, vinto da Bayley e Sasha, le quali diventano le prime detentrici dei Women's Tag Team Championship. Nella puntata di \"Raw\" del 4 marzo, Tamina ha sconfitto Sasha Banks. Il 10 marzo, a \"Fastlane\", Tamina e Nia sono state sconfitte da Bayley e Sasha Banks per i Women's Tag Team Championship; a fine match attaccano la Hall of Famer Beth Phoenix, che viene salvata da Natalya. Nella puntata di \"Raw\" del 1\u00ba aprile Tamina, Nia Jax e le IIconics sono state sconfitte da Natalya, Bayley, Beth Phoenix e Sasha Banks. Il 7 aprile, a \"WrestleMania 35\", Nia Jax e Tamina hanno preso parte a un Fatal 4-Way Tag Team match per i Women's Tag Team Championship contro le campionesse Boss 'n' Hug Connection, le IIconics e le Divas of Doom (Natalya e Beth Phoenix), ma il match \u00e8 stato vinto dalle IIconics.\nVarie faide (2019\u2013presente).\nIn seguito all'infortunio di Nia Jax, Tamina ritorna a competere in singolo. Nella puntata di \"Main Event\" del 18 aprile, Tamina \u00e8 stata sconfitta da Dana Brooke. Nella puntata di \"Main Event\" del 3 maggio, Tamina e Alicia Fox sono state sconfitte dalle IIconics (Billie Kay e Peyton Royce). Nella puntata di \"Main Event\" del 24 maggio, Tamina \u00e8 stata sconfitta da Natalya. Nella puntata di \"Main Event\" del 7 giugno, Tamina e Sarah Logan sono state sconfitte da Dana Brooke e Natalya. Nella puntata di \"Main Event\" del 10 luglio, Tamina \u00e8 stata sconfitta da Natalya. Il 6 ottobre, a \"Hell in a Cell\", Tamina ha schienato Carmella nel backstage conquistando il 24/7 Championship, il suo primo titolo in WWE, perdendolo per\u00f2 dopo poco contro R-Truth.\nPer effetto del \"WWE Draft\", il 13 ottobre Tamina \u00e8 passata al roster di \"SmackDown\". Nella puntata di \"SmackDown\" del 1\u00ba novembre, Tamina lotta durante un \"dark match\" battendo la jobber Divya Ch. Nella puntata di \"SmackDown\" del 15 novembre, Tamina compare sul ring insieme alle altre superstars dello stesso roster durante una rissa, contro quello di \"NXT\". Il 26 gennaio 2020, alla \"Royal Rumble\", Tamina ha preso parte alla terza edizione del Women's Royal Rumble match entrando col numero 14, ma dopo 39 secondi \u00e8 stata eliminata da Bianca Belair. Nella puntata di \"SmackDown\" del 20 marzo, viene annunciato da Paige che a \"WrestleMania 36\" Tamina prender\u00e0 parte ad un Six-pack challenge elimination match per lo SmackDown Women's Championship alla quale le partecipanti sono Naomi, Dana Brooke, Lacey Evans, Sasha Banks e la campionessa Bayley; qualche giorno dopo, la Brooke viene tagliata fuori dall'incontro, che diventa quindi un 5-way elimination match. Nella puntata di \"SmackDown\" del 27 marzo, Tamina fa la sua prima apparizione nel roster in seguito al \"Draft\" incamminandosi sul ring con le gi\u00e0 presenti avversarie Lacey Evans, Naomi, Bayley e Sasha Banks, prendendosela con Lacey e Naomi, mentre Bayley e Sasha infieriscono ulteriormente su Naomi, prima di abbandonare il ring, fissando intimorite Tamina presente al centro del quadrato. Nella puntata di \"SmackDown\" del 3 aprile, Tamina ha vinto un Triple threat match contro Lacey Evans e Naomi, sfruttando l'intervento di Sasha Banks ai danni della Evans e una distrazione di Bayley su Naomi, schienandola; a fine match, Bayley cerca di calmare le acque, ma dopo una stretta di mano Tamina la colpisce con un superkick, e poi stende anche la Banks con un samoan drop. Il 5 aprile, durante la seconda serata di \"WrestleMania 36\", Tamina prende parte al 5-way elimination match insieme a Lacey Evans, Naomi, Sasha Banks e la campionessa Bayley valevole per lo SmackDown Women's Championship, ma \u00e8 stata eliminata per prima da tutte le altre, mentre Bayley ha difeso il titolo.\nNella puntata di \"SmackDown\" del 10 aprile, Tamina interrompe un promo di Bayley e Sasha Banks raggiungendole sul ring, dove la campionessa prova a ingraziarsela riempiendola di complimenti, ma viene interrotta bruscamente dalla samoana, Tamina dice che nessuna l\u2019ha battuta, ci sono volute tutte e quattro le avversarie per eliminarla, quindi ora vuole un match uno contro uno per il titolo, Sasha prende le difese della sua amica e dice a Tamina che non \u00e8 nella posizione di avanzare richieste visto che \u00e8 sparita per un anno, Bayley dice per\u00f2 di voler essere equa e accetta la sfida, ma alla condizione che Tamina riesca prima a battere la Banks, quest'ultima \u00e8 tutt\u2019altro che contenta dall\u2019idea, mentre Tamina accetta e dice a Sasha che la sua amichetta l\u2019ha appena fregata, effettuando dunque un \"turn-face\". Nella puntata di \"SmackDown\" del 17 aprile, Tamina ha sconfitto Sasha Banks, grazie all'intervento di Lacey Evans che blocca un'interferenza di Bayley, guadagnandosi una shot allo SmackDown Women's Championship contro Bayley a \"Money in the Bank\". Nella puntata di \"SmackDown\" del 24 aprile, Tamina colpisce con un superkick la campionessa Bayley sullo stage, mentre Sasha assiste intimorita. Nella puntata di \"SmackDown\" del 1\u00ba maggio, Tamina viene intervistata nel backstage venendole chiesto se pensa che Sasha Banks possa rappresentare un rischio nel suo match contro Bayley, Tamina risponde che ci sono volute quattro avversarie per abbatterla a \"WrestleMania\" e non si far\u00e0 certo intimorire da quelle due; arriva proprio la Banks, che cerca di ricordare a Tamina il loro passato insieme nel Team BAD, ma si rivela un diversivo per permettere a Bayley di colpirla alle spalle, la samoana riesce a liberarsi e si scatena la rissa, nella quale si intromette anche Lacey Evans. Nella puntata di \"SmackDown\" dell'8 maggio, Tamina e Lacey Evans hanno sconfitto Bayley e Sasha Banks. Il 10 maggio, a \"Money in the Bank\", Tamina ha sfidato Bayley per lo SmackDown Women's Championship, ma \u00e8 stata sconfitta a causa di una distrazione da parte di Sasha Banks. Nella puntata di \"SmackDown\" del 19 giugno, Tamina \u00e8 nel backstage con Alexa Bliss, Dana Brooke Lacey Evans e Naomi parlando di Bayley e Sasha Banks, tutte vogliono sfidarle e ottenere una chance per il titolo, la Brooke dice che le due le hanno sempre sottovalutate e adesso \u00e8 il momento di mostrare di essere delle valide contendenti, Alexa la interrompe e poi chiede che fine ha fatto Nikki Cross. Nella puntata di \"SmackDown\" del 10 luglio, Tamina prende parte ad un \"Karaoke Showdown\" presentato da Jey Uso insieme a Dana Brooke, Lacey Evans e Naomi giudicato dal pubblico presente, che vede la vittoria di Naomi, Lacey non la prende bene ed la attacca ufficializzando un incontro immediato fra le due, mentre Dana e Tamina sono a bordo ring; durante il match, Tamina interviene per separare Dana e Lacey dopo che questa l'aveva spintonata mentre la prima cercava di capire la sua reazione, per\u00f2 anch'essa viene lanciata dalla Evans, che fa ritorno sul quadrato venendo attaccata alle spalle da Dana e Tamina, azzuffandosi anche fra di loro, terminano il match in no contest. Nella puntata di \"SmackDown\" del 14 agosto, Tamina prende parte alla Triple-Brand Battle Royal match per determinare la n\u00ba1 contender allo SmackDown Women's Championship detenuto da Bayley a \"SummerSlam\", dove ha eliminato Nikki Cross, ma \u00e8 stata eliminata da Bianca Belair. Nella puntata di SmackDown dell'11 settembre, ha partecipato a un \"Fatal 4-Way\" valevole per un opportunit\u00e0 titolata per il WWE SmackDown Women's Championship, dove ha affrontato Nikki Cross, Alexa Bliss e Lacey Evans, che ha visto come vincitrice Nikki Cross. Il 12 ottobre a Raw, ha partecipato a un Interbrand 14-Women's Battle Royal Match , con in palio l'opportunit\u00e0 titolata per il Raw Women's Championship detenuto da Asuka, ma \u00e8 stata eliminata da Nia Jax.Quella stessa settimana, per effetto del Draft viene confermata come parte del roster femminile di SmackDown. Nella puntata di SmackDown del 13 novembre ha avuto l'opportunit\u00e0 di qualificarsi per il Team SmackDown di Survivor Series combattendo un match contro Natalya, Chelsea Green e Liv Morgan, ma quest'ultima ha vinto la contesa schienando proprio Tamina. Nella puntata di SmackDown del 20 novembre, affronta Natalya in un match di qualificazione per il Team Smackdown femminile a Survivor Series, ma \u00e8 stata sconfitta per sottomissione."}
{"id": "3340174", "revid": "767487", "url": "https://it.wikipedia.org/wiki?curid=3340174", "title": "Norm Sloan", "text": ""}
{"id": "3340178", "revid": "38358996", "url": "https://it.wikipedia.org/wiki?curid=3340178", "title": "Caergybi", "text": ""}
{"id": "3340181", "revid": "767487", "url": "https://it.wikipedia.org/wiki?curid=3340181", "title": "Fed Cup 2011 Zona Asia/Oceania Gruppo II - Pool B", "text": "Il Pool B della zona Asia/Oceania Gruppo II nella Fed Cup 2011 \u00e8 uno dei due gironi in cui \u00e8 suddiviso il Gruppo II della zona Asia/Oceania. Quattro squadre si sono scontrate nel formato round robin. )"}
{"id": "3340194", "revid": "287204", "url": "https://it.wikipedia.org/wiki?curid=3340194", "title": "Personaggi di Nin\u00ec", "text": ""}
{"id": "3340196", "revid": "15756", "url": "https://it.wikipedia.org/wiki?curid=3340196", "title": "Peace Frog", "text": "\"Peace Frog\" \u00e8 il titolo di una canzone della band statunitense The Doors apparsa nell'album \"Morrison Hotel\". Fu incisa nel novembre dell 1969 e pubblicata su vinile nel febbraio del 1970 dalla Elektra e dalla Asylum Records in una produzione Paul Rothchild. La canzone si unisce perfettamente in chiusa con la traccia successiva dell'album, \"Blue Sunday\", tanto che talvolta le due tracce sono trasmesse consecutivamente nella programmazione radio.\nPanoramica.\nL'aggancio della canzone \u00e8 caratterizzato da un accordo in Sol di quinta distorto, suonato due volte dal chitarrista Robby Krieger, seguito da un breve e percussivo effetto Wah-wah. Morrison comincia quasi ogni strofa della canzone con la parola \"blood\" (sangue), ne \u00e8 un esempio il celeberrimo attacco \"Blood in the streets...\". La canzone \u00e8 scandita da un riff di basso ripetuto, accompagnato di sfondo da un organo Vox Continental, tipico delle produzioni dei Doors. Uno dei maggiori climax della canzone \u00e8 l'interludio musicale, caratterizzato da un'alternanza fra batteria ed altri strumenti, che precede il solo di chitarra. Subito dopo l'assolo la canzone che sembra spegnersi nei versi \"Indians scattered on dawn's highway bleeding...\" riprende poi vita, concedendo altre strofe, variate e non. La canzone termina con un accordo che va ad unirsi, idealmente, con quelli iniziali di \"Blue Sunday\".\nLinguaggio.\nIl verso \"Indians scattered on dawn's highway bleeding/Ghosts crowd the young child's fragile eggshell mind\" ha origine da una delle poesia di Morrison, \"Newborn Awakening\" (esso appare anche sul finale di \"Ghost Song\"). Il verso \u00e8 nato da \"Dawn's Highway\", una poesia in cui Jim descrive un evento che gli accadde da giovane.\nCome narra lo stesso Morrison in An American Prayer:\nIl verso \"Blood in the streets in the town of New Haven\" probabilmente si riferisce all'arresto di Jim Morrison avvenuto il 9 dicembre del 1967 nella New Haven Arena durante un concerto. Dopo una lite con un ufficiale di polizia nel backstage, Morrison rese noto alla platea l'avvenuto e fu arrestato per aver provato ad incitare la sommossa. Un verso simile, sempre rivolto alla citt\u00e0 di Chicago probabilmente si riferisce ai conflitti che port\u00f2 la \"Democratic National Convention\" del 1968."}
{"id": "3340197", "revid": "116910195", "url": "https://it.wikipedia.org/wiki?curid=3340197", "title": "Rosmunda in Ravenna", "text": "Rosmunda in Ravenna \u00e8 un'opera lirica di Giuseppe Lillo.\nL'antefatto.\nL'opera si basa sulla storia di Rosmunda, regina dei Longobardi. Alboino, re dei Longobardi, vince ed uccide in battaglia Cunimondo, re dei Gepidi, ne sposa la figlia Rosmunda e s'impadronisce della Pannonia. Mosso da estrema ferocia, fa del teschio di Cunimondo una tazza da cui bere. Scende in Italia, dove fonda un regno. A Verona, durante un banchetto, fa presentare quella tazza a Rosmunda, dicendole di bere col padre. Inorridita, Rosmunda giura di uccidere Alboino, e riesce nel suo intento alleandosi, con la promessa delle nozze, col giovane Elmichi (Almachilde nel libretto). Rosmunda ed Elmichi sono per\u00f2 costretti alla fuga dai Longobardi, e devono rifugiarsi a Ravenna presso l'Esarca Longino (che nel libretto viene chiamato Itulbo), il quale si innamora perdutamente di Rosmunda.\nTrama.\nLa scena si svolge nella reggia di Ravenna.\nAtto I.\nI cortigiani lamentano che l'arrivo dell'empia Rosmunda ha tolto ogni gioia alla vita della reggia, gettando Itulbo in cupi pensieri. Menete annuncia l'arrivo dell'ambasciatore longobardo: i cortigiani vorrebbero riconsegnare Rosmunda, ma Menete sostiene che sarebbe un tradimento alle leggi dell'onore. Itulbo confessa a Menete il suo amore per Rosmunda, quindi giunge Idobaldo, che minaccia Ravenna se Rosmunda non verr\u00e0 riconsegnata: ella, dice, \u00e8 assassina di un eroe; Rosmunda si difende accusando Alboino di barbarie. Tutti partono temendo il nuovo orrore che sta per giungere.\nIdobaldo riesce a parlare al suo antico amico Almachilde, il quale \u00e8 vinto dal rimorso per aver ceduto alle lusinghe dell'amore e si sente traditore della sua gente.\nItulbo cerca di insinuare in Rosmunda il dubbio su Almachilde, narrandole l'incontro di questo con Idobaldo e dicendole che egli non l'ama, ma l'ha aiutata solo per ottenere il trono. Rosmunda giura di aborrire Almachilde e si affida a Itulbo.\nIn seguito, Rosmunda sorprende Idobaldo che tenta di convincere Almachilde, titubante, ad ucciderla consegnandogli un pugnale, di cui Rosmunda stessa si impadronisce. Giunge anche Itulbo, che minaccia Idobaldo intimandogli di non approfittare della sua veste di ambasciatore.\nIntanto il popolo, in tumulto, ha circondato la reggia, e chiede la partenza di Rosmunda, minacciandola. Idobaldo cerca di approfittare della situazione per consegnare Rosmunda ai Longobardi, ma Rosmunda si difende con furore e i Longobardi devono indietreggiare. Itulbo, accecato dall'amore per Rosmunda, caccia via tutti. Il popolo presagisce tremende sciagure.\nAtto II.\nMentre la damigelle di Rosmunda temono per la sorte della loro regina, Idobaldo, costernato per non aver potuto aiutare Almachilde a rimediare ai suoi errori, medita di lasciare Ravenna.\nItulbo accusa Idobaldo di aver provocato la rivolta del popolo, ma Idobaldo si difende additando il comportamento insensato di Itulbo. Quando i Longobardi giungono a cingere d'assedio Ravenna, Itulbo trattiene Idobaldo come prigioniero.\nRosmunda si sente minacciata, oltre che dai Longobardi, anche da Almachilde, in cui non ha pi\u00f9 fiducia. Incontra Almachilde in un luogo appartato in cui il suo sposo, che \u00e8 sempre innamorato pur essendo attanagliato dai rimorsi, si rifugia a meditare. Almachilde propone a Rosmunda di fuggire: Rosmunda, credendo che voglia consegnarla ai Longobardi, finge di accettare e intanto gli fa bere una tazza di veleno. Ma quando Almachilde giura di voler morire pur di difendere Rosmunda, ella capisce di essersi ingannata: le parole di Almachilde non possono essere quelle di un traditore.\nGiunge Idobaldo: alla guida dei Longobardi, vorrebbe portare con s\u00e9 Almachilde, ma questi, professando il suo amore per Rosmunda, rifiuta e poco dopo muore tra gli strazi ucciso dal veleno. Rosmunda, respingendo disperata l'aiuto di Itulbo, si toglie la vita."}
{"id": "3340210", "revid": "149466", "url": "https://it.wikipedia.org/wiki?curid=3340210", "title": "San Publio di Atene", "text": ""}
{"id": "3340211", "revid": "6923", "url": "https://it.wikipedia.org/wiki?curid=3340211", "title": "Carchidio Malvolti", "text": ""}
{"id": "3340215", "revid": "287204", "url": "https://it.wikipedia.org/wiki?curid=3340215", "title": "Rasi", "text": ""}
{"id": "3340218", "revid": "149587", "url": "https://it.wikipedia.org/wiki?curid=3340218", "title": "Arrondissement di Metz-Ville", "text": ""}
{"id": "3340219", "revid": "121604229", "url": "https://it.wikipedia.org/wiki?curid=3340219", "title": "Fattore sigma", "text": "Il fattore sigma \u03c3 \u00e8 un fattore d'inizio della sintesi dell'RNA che si lega all'RNA polimerasi procariotica, permettendole di legarsi in maniera specifica solo ai promotori. Questo perch\u00e9 da sola, l'RNA polimerasi si legherebbe indistintamente, in qualsiasi punto del gene, trascrivendone solo una parte. Il fattore \u03c3, infatti, possiede due domini: uno che lega il DNA e l'altro che si ancora all'RNA polimerasi, reclutandola sul promotore.\nNei procarioti sono stati individuati diversi fattori \u03c3, che permettono di variare l'espressione genica a seconda delle condizioni ambientali:\nIl fattore principale \u00e8 appunto il fattore \u03c370, che riconosce i promotori costituiti da due sequenze conservate poste a 10 e 35 paia di basi, a monte del sito d'inizio della trascrizione; dunque queste sequenze sono note come elementi -10 e -35 e sono separati da una sequenza spaziatrice di 17-19 nucleotidi. Esistono anche promotori che non hanno l'elemento -35, ma in compenso, presentano l'elemento -10 esteso.\nIl fattore \u03c370 \u00e8 costituito da quattro regioni, di cui la 2 e la 4 riconoscono rispettivamente gli elementi -10 e -35 e la regione 3 si lega all'elemento -10 esteso, qualora presente.\nIl fattore sigma e l'RNA polimerasi (che da sola \u00e8 chiamata apoenzima), costituiscono l'oloenzima, che interagisce con il DNA fino ad incontrare il promotore, dove inizia la sintesi del'RNA. Una volta che l'oloenzima ha trascritto 10 nucleotidi, si dice che \u00e8 \"evaso\" dal promotore; il fattore sigma, quindi, si stacca e pu\u00f2 essere usato da un nuovo apoenzima, pronto per una nuova trascrizione."}
{"id": "3340221", "revid": "115233", "url": "https://it.wikipedia.org/wiki?curid=3340221", "title": "Raashi", "text": ""}
{"id": "3340225", "revid": "118473970", "url": "https://it.wikipedia.org/wiki?curid=3340225", "title": "Palazzo del Monte dei Paschi di Siena (Reggio Calabria)", "text": "Il palazzo del Monte dei Paschi di Siena \u00e8 un edificio situato nel centro storico di Reggio Calabria.\nIl palazzo ospita la sede centrale della filiale Monte dei Paschi di Siena di Reggio Calabria; fu edificato dalla famiglia Catanoso come propria residenza privata, su progetto dell'ingegnere Pietro De Nava. Il fabbricato occupa parte dell'isolato ad angolo delimitato dalle vie Torrione e Fata Morgana e rappresenta un esempio di architettura liberty presente in citt\u00e0.\nDescrizione.\nIl suo prospetto principale s'affaccia direttamente sulla via Torrione mentre il lato minore \u00e8 posto sulla via Fata Morgana. L'accesso al manufatto dalla strada avviene attraverso un portale ad arco a tutto sesto incorniciato da due paraste con capitello classico, ricco di elementi architettonici di rilievo. Il corpo di fabbrica \u00e8 costituito, in alzato, da due piani fuori terra e seminterrato. I prospetti si elevano su una zoccolatura in bugnato rustico dove si aprono le finestre con inferriate del seminterrato. Il primo piano, iniziato da una cornice marcapiano e con trattamento delle pareti a bugnato liscio, \u00e8 costituito da locali adibiti agli sportelli bancari per il pubblico che si affacciano alla strada tramite grandi finestre ad arco con cornice a bugnato e chiuse da inferriate artisticamente lavorate. Il secondo piano, il cui prospetto \u00e8 trattato ad intonaco liscio e diviso verticalmente da paraste in bugnato terminanti con ricche decorazioni, \u00e8 caratterizzato da locali adibiti agli uffici della banca e dalla presenza di balconi sorretti da grandi mensole, con parapetto formata da balaustri aventi la forma di colonne e con aperture architravate in asse con quelle del piano inferiore, dotate di cornice leggermente in rilievo rispetto al piano di facciata e superiormente delimitata da una cimasa lineare in aggetto adornata nella parte sottostante da decorazioni a festoncini. La parte sommitale dell'edificio inizia con un lineare cornicione di gronda che si innalza in corrispondenza dell'ingresso principale in modo da formare un timpano curvo contenente all'interno lo stemma nobiliare dei proprietari originari e si conclude con il parapetto che protegge il tetto in tegole."}
{"id": "3340233", "revid": "1431409", "url": "https://it.wikipedia.org/wiki?curid=3340233", "title": "Ryan Hurst", "text": "Biografia.\nHurst nasce a Santa Monica in California, dall'insegnante di recitazione Candy Kaniecki e dall'attore Rick Hurst (Cletus, cugino di Boss Hogg nella serie Hazzard), frequentando poi la Santa Monica High School.\nCarriera.\nNel 1998 sotto la direzione di Steven Spielberg interpreta il par\u00e0 assordato da una granata nel film \"Salvate il soldato Ryan\". Nel 2000 interpreta il ruolo di Gerry Bertier nel film \"Il sapore della vittoria - Uniti si vince\", al fianco di Denzel Washington. Nel 2002 lavora di nuovo con Steven Spielberg nella miniserie televisiva \"Taken\", dove interpreta il ruolo di Tom Clark e interpreta il sergente Ernie Savage nel film \"We Were Soldiers\" con Mel Gibson. Nel 2004 ha interpretato il ruolo di Lump Hudson nel film \"Ladykillers\" con Tom Hanks. Dal 2005 al 2007 \u00e8 il fratello di Allison Benoit, Michael, nella serie televisiva \"Medium\". Dal 2008 al 2012 veste i panni del motociclista Harry \"Opie\" Winston, uno dei personaggi principali della serie televisiva \"Sons of Anarchy\". Nel 2019 entra nel cast della serie televisiva \"The Walking Dead\", dove interpreta il ruolo di Beta.\nPresta inoltre la voce a Thor nel videogioco \"\".\nVita privata.\n\u00c8 sposato dal 2005 con l'attrice Molly Cookson.\nDoppiatori italiani.\nNelle versioni in italiano dei suoi film, Ryan Hurst \u00e8 stato doppiato da:"}
{"id": "3340241", "revid": "149466", "url": "https://it.wikipedia.org/wiki?curid=3340241", "title": "Beato Basilio Antonio Maria Moreau", "text": ""}
{"id": "3340242", "revid": "124905885", "url": "https://it.wikipedia.org/wiki?curid=3340242", "title": "Bombardier Zefiro", "text": "Zefiro \u00e8 una famiglia di treni ad alta velocit\u00e0 progettata e realizzata da Bombardier in collaborazione con altre aziende.\nLa linea comprende: lo Zefiro 250, con una velocit\u00e0 massima di 250\u00a0km/h e al momento interamente prodotto in Cina; il V300Zefiro, con una velocit\u00e0 massima di 360\u00a0km/h, che \u00e8 alla base del treno Frecciarossa 1000 di Trenitalia; e lo Zefiro 380, con una velocit\u00e0 massima di 380\u00a0km/h, in costruzione per le ferrovie cinesi.\nStoria.\nDagli anni novanta Bombardier \u00e8 un'azienda coinvolta in numerose collaborazioni per la produzione di parti specifiche o modelli interi di treni ad alta velocit\u00e0. Nel novembre 2005 Bombardier fa uscire sul mercato il suo primo treno indipendente: Zefiro. Successivamente rinominato \"Zefiro 250\", con l'introduzione dei modelli \"V300Zefiro\" e \"Zefiro 380\".\nCaratteristiche.\nLa linea produttiva Zefiro sfrutta il concetto della propulsione distribuita, non lasciando cio\u00e8 il compito di trazione ai corpi di testa, ma a diverse postazioni distribuite nei carrelli dell'intero convoglio.\nIl convoglio pu\u00f2 essere configurato in versione da 4, 8, 12 o 16 carrozze, con una postazione di guida ad ogni estremo.\nLa struttura delle carrozze \u00e8 detta a \"tubo aperto\", poich\u00e9 gli arredi interni sono componibili e modificabili sfruttando appositi attacchi posti sul telaio e un sistema di guide scorrevoli C-rails.\nOgni posto prevede presa di corrente, luce, display con i dettagli di viaggio e connessione internet wi-fi.\nPer Zefiro Bombardier ha ottenuto due riconoscimenti: in Germania l'iF Product Design Award e negli USA il Good Design Award.\nModelli.\nZEFIRO 250.\nIl primo modello di Zefiro a essere costruito \u00e8 stato una serie di 20 convogli letto, prodotti dalla joint venture \"Bombardier Sifang Transportation\" a partire dal 2009, per il Ministero delle ferrovie cinese. Sono seguiti altri ordini, tra cui nel giugno del 2010, la richiesta di altri 40 convogli di 8 vagoni.\nIl modello \u00e8 stato classificato come CRH1E nell'utilizzo sul mercato cinese.\nV300ZEFIRO.\nV300 Zefiro \u00e8 stato progettato in Italia da Bombardier in collaborazione con AnsaldoBreda. \u00c8 un modello pensato per il mercato europeo, \u00e8 stato realizzato infatti su commissione della compagnia di trasporti italiana Trenitalia; \u00e8 caratterizzato da una grande versatilit\u00e0 per operare tra sistemi ferroviari differenti. Accetta infatti diversi tipi di alimentazione, sia in corrente continua sia in corrente alternata. Lo stile porta la firma della carrozzeria italiana Bertone. \nTrenitalia ha ordinato 50 convogli nel 2010, in seguito all'esito di una gara d'appalto vinta da Bombardier e AnsaldoBreda. I treni cominceranno a essere consegnati a fine 2013 e si prevede la loro entrata in servizio per giugno 2015. Sono stati classificati come ETR 1000 dalle FS, abbandonando la tradizionale denominazione ETR + numero di gruppo, che lo avrebbe fatto risultare come ETR 400.\nZEFIRO 380.\nNel settembre del 2009 Bombardier ha annunciato l'ordine da parte del Ministero dei trasporti cinese, di 80 convogli Zefiro 380. Essi sono pienamente operativi dal 2014."}
{"id": "3340248", "revid": "122288701", "url": "https://it.wikipedia.org/wiki?curid=3340248", "title": "Classe Nuraghes", "text": "La classe Nuraghes \u00e8 composta da due unit\u00e0 gemelle di tipo fast-cruise ferry in servizio per Tirrenia. I traghetti, costruiti da Fincantieri tra il 2004 e il 2005, operano prevalentemente tra Porto Torres e Genova. I nomi delle due unit\u00e0 sono \"Nuraghes\" e \"Sharden\". Possono trasportare 3.000 passeggeri con pi\u00f9 di 1.000 vetture al seguito. \nCaratteristiche.\nLa classe Nuraghes \u00e8 essenzialmente identica alla \"classe Bithia\", ma possiede un ponte auto in pi\u00f9. Appartiene alla stessa serie delle due unit\u00e0 facenti parte della stessa flotta \"Amsicora\" / \"Bonaria\" e alle altre due unit\u00e0 di tipo \"Kydon Palace\" della greca Minoan Lines.\nGrazie all'aggiunta di un ponte, la \"Nuraghes\" e la \"Sharden\" raggiungono le 40.000 tonnellate di stazza, arrivando ad essere tra le pi\u00f9 grandi navi-traghetto d'Europa. Inoltre \u00e8 stato possibile aumentare la capacit\u00e0 merci, quasi 2.000 metri lineari che corrispondono a circa 140 semirimorchi, o una capacit\u00e0 di 1.085 autovetture, grazie anche ad un Car Deck mobile posto al ponte 4, numero che diminuisce a circa 200 auto con tutte le corsie merci occupate. Il numero massimo di passeggeri trasportabili \u00e8 di 3.000 unit\u00e0 (circa 300 in pi\u00f9 rispetto alla \"classe Bithia\"). Le navi sono pertanto strutturate su nove ponti:\nPer quanto riguarda l'arredo e i servizi offerti, la \"classe Nuraghes\" presenta le medesime caratteristiche della \"classe Bithia\".\nPropulsione.\nNonostante l'aggiunta di un ponte e quindi dell'aumento del dislocamento, sono stati impiegati gli stessi motori diesel W\u00e4rtsil\u00e4 12V46C della classe Bithia. Anche in questo caso queste quattro unit\u00e0 generano pi\u00f9 di 51.000 kW di potenza, che permettono alla nave di raggiungere a pieno carico la velocit\u00e0 di crociera di 29 nodi (53,70 km/h). Queste prestazioni vengono utilizzate per le sole traversate diurne e in alta stagione, ovvero quando il traffico di passeggeri e veicoli giustifica il pi\u00f9 alto consumo di carburante, altrimenti i traghetti viaggiano ad una velocit\u00e0 che permette loro un maggior risparmio, compresa tra i 19 ed i 23 nodi, grazie all'utilizzo di due motori su quattro.\nServizio.\nLa \"Nuraghes\" fu varata il 24 gennaio 2004, presentata il 30 giugno 2004 ed entr\u00f2 in servizio il 15 luglio 2004 sulla tratta Civitavecchia - Olbia. \nDurante il suo servizio ebbe due incidenti, uno nel 2004 (ad appena due mesi dall'entrata in servizio) e uno nel 2006.\nIl 28 settembre 2004 Fincantieri var\u00f2 la seconda unit\u00e0 della classe, ovvero la \"Sharden\". La nave venne consegnata alla Tirrenia il 2 marzo 2005 per poi entrare in servizio verso met\u00e0 marzo sempre sulla Civitavecchia - Olbia.\nNel luglio 2016 le due unit\u00e0 gemelle vengono impiegate sulla Genova-Porto Torres.\nIn seguito a un accordo tra Onorato Armatori e Warner Bros., nel 2017 le due unit\u00e0 hanno adottato una nuova livrea raffigurante Batman e Wonder Woman.\nIncidenti.\nAlle 20:00 del 17 settembre 2004 la \"Nuraghes\", entrata in servizio da appena due mesi, fu speronata dal traghetto \"La Superba\" di Grandi Navi Veloci durante le fasi d'attracco nel porto di Olbia. La \"Nuraghes\" era ormeggiata al molo 3 dalla mattina ed era in attesa di dirigersi verso Civitavecchia, la cui partenza era prevista per le 23:00. Al momento dello scontro erano presenti a bordo solo i membri dell'equipaggio. La \"Nuraghes\" riport\u00f2 svariati danni a prua, alla console di comando, al posto di manovra e parzialmente verso poppa. Una scialuppa di salvataggio cedette affondando nel mare, mentre un gonfiabile rimase appeso a mezz'aria. Dopo gli accertamenti da parte del Registro Italiano Navale, la \"Nuraghes\" part\u00ec in ritardo verso lo scalo laziale. La colpa fu imputata al comando de \"La Superba\", il quale non avrebbe richiesto il supporto del rimorchiatore nonostante il maltempo.\nIl 21 giugno 2006 alle ore 13:00 circa, la \"Nuraghes\", proveniente da Civitavecchia, fu speronata dal traghetto \"Moby Fantasy\", della compagnia Moby Lines, all'interno del golfo di Olbia. La prua del \"Fantasy\" apr\u00ec uno squarcio sulla fiancata della \"Nuraghes\", ma senza causare feriti gravi. Stando alla Procura, la responsabilit\u00e0 fu imputata al comando della nave di Tirrenia, che non rispett\u00f2 la precedenza mantenendo una velocit\u00e0 di 28 nodi. Concausa fu anche la scarsa visibilt\u00e0 presente in quel momento all'interno del golfo. Secondo il PM non furono utilizzati i segnali sonori di emergenza e non vi furono adeguate comunicazioni radio.\nIl 3 febbraio 2012 alle 23:30 circa, il traghetto \"Sharden\", in partenza da Civitavecchia con destinazione Olbia, a causa del forte vento e di una eccezionale bufera di neve che imperversava su tutta la provincia di Roma e il centro Italia riducendo sensibilmente la visibilit\u00e0, urt\u00f2 la diga foranea procurandosi uno squarcio di circa 30 metri al di sopra della linea di galleggiamento, nessun ferito tra i 262 passeggeri e i 53 membri dell'equipaggio.\nIl 13 luglio 2016 la \"Sharden\" e la \"Excelsior\" della GNV urtano nel porto di Genova a causa del vento a 25 nodi.\nOrigine dei nomi.\nAnche per questa classe di navi, la \"Tirrenia\" ha dato nomi strettamente correlati alla Sardegna. Nello specifico \"Nuraghes\" si riferisce alle tipiche costruzioni della Civilt\u00e0 nuragica, mentre \"Sharden\" sarebbe l'antico nome della Sardegna, quando questa era probabilmente abitata dagli \"Shardana\" nel II millennio a.C."}
{"id": "3340251", "revid": "167900", "url": "https://it.wikipedia.org/wiki?curid=3340251", "title": "Quemoy", "text": ""}
{"id": "3340255", "revid": "149466", "url": "https://it.wikipedia.org/wiki?curid=3340255", "title": "Sant' Eutimio", "text": ""}
{"id": "3340265", "revid": "76910295", "url": "https://it.wikipedia.org/wiki?curid=3340265", "title": "Varesina", "text": ""}
{"id": "3340267", "revid": "226458", "url": "https://it.wikipedia.org/wiki?curid=3340267", "title": "Mean Opinion Score", "text": "\"Mean Opinion Score\" (MOS) \u00e8 una misura della chiarezza di una trasmissione telefonica, la cui procedura \u00e8 descritta dalla norma ITU-T P.800.\nLa norma descrive la procedura per ottenere la misura della chiarezza di un segnale ricevuto tramite una statistica di \"opinioni\" di ascolto: un gruppo di persone esprimono un parere tramite un punteggio su tre diversi aspetti dell'ascolto.\nQualit\u00e0 del parlato (\"Listening Quality\"):\nSforzo richiesto per la comprensione (\"Listening Effort\"):\nGradimento dell'intensit\u00e0 sonora (\"Loudness Preference\"):"}
{"id": "3340274", "revid": "1876105", "url": "https://it.wikipedia.org/wiki?curid=3340274", "title": "Domenico Iannacone", "text": "Biografia.\nInizia la propria carriera giornalistica sulle testate regionali \"Corriere del Molise\" e \"Il Quotidiano del Molise\", diventando in seguito caporedattore nell'emittente locale TRC, collaborando anche con Italia News Network.\nDal 2001, anno in cui entra in Rai, al 2003 lavora nella redazione del magazine \"Okkupati\", in onda su Rai 3. Sulla stessa rete diventa inviato, dal 2004 al 2008, per la trasmissione \"Ballar\u00f2\" e nel 2007 per \"W l'Italia\" di Riccardo Iacona.\nAutore di documentari di impatto sociale e di inchieste, realizza nel 2002 \"Grammatica di un terremoto\" sulla tragedia di San Giuliano di Puglia, e nel 2008 per Rai 3 il documentario \"Vacanze d'Italia\".\nDal 2007 \u00e8 tra gli autori del programma \"Presadiretta\", in onda su Rai 3.\nVince tre volte il Premio Ilaria Alpi nella sezione \"miglior reportage italiano lungo\": nel 2008 con Il \"Terzo Mondo\", sul quartiere napoletano di Scampia; nel 2010 con \"Il Progetto\" ovvero \"Storia di un'Italia incosciente\", racconto sull'elusione delle leggi e sulla sicurezza; nel 2011 con \"Evasori\", inchiesta sull'evasione fiscale.\nDal 2013 al 2018 con \"I dieci comandamenti\", in seconda serata su Rai 3, si cimenta per la prima volta nella conduzione. Il programma, e una sua inchiesta all'interno, gli valgono altre due volte il Premio Alpi, e il premio \"Ideona\" come \"migliore TV d'autore dell'anno\".\nTorna alla conduzione nel 2019 con la striscia quotidiana \"Che ci faccio qui\".\n\u00c8 stato sposato per un breve periodo con la radioconduttrice Federica Gentile, da cui ha avuto la figlia Nicole Iannacone.\nIl 14 dicembre 2018 gli \u00e8 stato conferito a Campobasso il premio \"San Giorgio\"."}
{"id": "3340284", "revid": "287204", "url": "https://it.wikipedia.org/wiki?curid=3340284", "title": "Zacharias Werner", "text": "Werner nacque a K\u00f6nigsberg, nella Prussia Orientale. Studi\u00f2 legge all'universit\u00e0 di K\u00f6nigsberg, ma la sua visione della vita fu plasmata da Jean-Jacques Rousseau e dai suoi discepoli tedeschi. Per anni oscill\u00f2 violentemente tra l'aspirazione allo stato di natura, che lo condusse a una serie di matrimoni avventati e infelici, e un'ammirazione sentimentale, comune a molti dei romantici, per la Chiesa cattolica romana, che nel 1811 - dopo essere stato iniziato in Massoneria - lo port\u00f2 alla conversione. Il talento di Werner fu riconosciuto presto e gli fece ottenere, nonostante il carattere, una piccola carica governativa a Varsavia, che pi\u00f9 tardi scambi\u00f2 con una a Berlino.\nNel corso dei suoi viaggi, e per via epistolare, Werner pot\u00e9 conoscere molte eminenti personalit\u00e0 letterarie del suo tempo; e riusc\u00ec a far rappresentare le sue opere, che ottennero molto successo. L\"'Attila\", in particolare, rappresent\u00f2 la fonte letteraria sulla quale Temistocle Solera scrisse il libretto per l'omonima opera musicata da Giuseppe Verdi. Venne poi ordinato sacerdote, rinunci\u00f2 a scrivere in favore del pulpito e divenne un popolare predicatore a Vienna, dove nel 1814, nel corso del celebre congresso, i suoi sermoni eloquenti e ispirati furono ascoltati da folle di fedeli."}
{"id": "3340290", "revid": "591760", "url": "https://it.wikipedia.org/wiki?curid=3340290", "title": "Friedrich Ludwig Zacharias Werner", "text": ""}
{"id": "3340293", "revid": "287204", "url": "https://it.wikipedia.org/wiki?curid=3340293", "title": "Viva l'Italia", "text": ""}
{"id": "3340298", "revid": "6923", "url": "https://it.wikipedia.org/wiki?curid=3340298", "title": "Claudio Pacifico (diplomatico)", "text": "Biografia.\nClaudio Pacifico, nato a Roma nel 1947, dopo aver studiato al Liceo Ennio Quirino Visconti di Roma, dopo la laurea in Giurisprudenza conseguita \u2018con lode\u2019 all\u2019Universit\u00e0 La Sapienza di Roma, si \u00e8 specializzato in discipline internazionali studiando alla Johns Hopkins University di Bologna e al Winston Churchill College di Cambridge nel Regno Unito. Ha frequentato i corsi per il Dottorato di Ricerca alla \u2018Sapienza\u2019 di Roma e il corso di preparazione alla carriera diplomatica.\nNel 1974 \u00e8 entrato nella carriera diplomatica dove ha servito per 38 anni sino al suo collocamento a riposo il 1 Gennaio 2013.\nDopo essere stato impegnato nelle Ambasciate italiane a Teheran, Washington e Mogadiscio, nel 1991 \u00e8 stato nominato per la prima volta Ambasciatore, all\u2019epoca il pi\u00f9 giovane Ambasciatore sull\u2019intera rete diplomatica italiana, nella\u00a0 Ambasciata d\u2019Italia a Dhaka in Bangladesh. Successivamente, in una serie di incarichi sempre pi\u00f9 importanti, \u00e8 stato Ambasciatore in Sudan (dal 25 novembre 1997 al 22 settembre 2000); in Libia (dal 23 settembre 2000 al 25 novembre 2004); Direttore Generale per il Medio ed Estremo Oriente, Oceania ed Antartide alla Farnesina (dal 26 novembre 2004 al 31 agosto 2007); Ambasciatore in Egitto (dal 1\u02da settembre\u00a0 2007 al 1 gennaio del 2013); Rappresentante presso la Lega Araba (\u00e8 stato il primo Rappresentante formalmente accreditato dell\u2019Italia e di tutti i Paesi UE dal 1\u02da settembre 2007). \nIn Somalia ha guidato operazioni di salvataggio di popolazioni civili con un nucleo di Carabinieri decorati con due Medaglie d'Oro e quattro d'Argento.\nNel gennaio del 2008, a riconoscimento del servizio prestato, \u00e8 stato nominato al grado apicale della carriera diplomatica di Ambasciatore di grado. Gli sono state concesse tutta una serie di importanti onorificenze arabe ed italiane culminate, nel 2012, con l\u2019Onorificenza di\u00a0 Cavaliere di Gran Croce (la pi\u00f9 alta onorificenza italiana).\nNel gennaio del 2013, il Ministro degli Esteri\u00a0 gli ha assegnato l\u2019incarico di suo Consigliere e le funzioni di \u2018 Inviato Speciale per il Mediterraneo e il Medio Oriente\u2019. \nHa ricevuto onorificenze arabe dell'Ordine dei Due Nili di 1\u00aa classe e dell'Ordine del Gran Fatah di 1\u00aa classe. In Italia \u00e8 stato nominato Cavaliere ufficiale, Commendatore, Grande ufficiale e Cavaliere di Gran Croce.\nDal 2013 ad oggi ha assunto la Presidenza della Casa Editrice \u201c LuoghInteriori\u201d e dell\u2019Istituto Euro-Mediterraneo e per i Paesi Arabi.\nE\u2019 tra i membri fondatori del Circolo di Studi Diplomatici. \nHa tenuto lezioni di master e di specializzazione alle:\u00a0 Universit\u00e0 di Siena; Universit\u00e0 \u2018La Sapienza\u2019 di Roma;\u00a0 Universit\u00e0 Internazionale \u2018Luiss Guido Carli\u2019; Universit\u00e0 \u2018Roma Tre\u2019; Universit\u00e0 per Stranieri di Perugia. E\u2019 Socio Onorario dell\u2019 Accademia Etrusca di Cortona.\nHa\u00a0 scritto numerosi libri di approfondimento culturale in particolare sulla storia e la cultura dei Paesi arabi e mediorientali, pubblicati in italiano, arabo ed inglese, tra i quali possono essere ricordati il primo, La Rivoluzione Iraniana (Washington D.C., Stati Uniti , 1980) e l\u2019ultimo, Sogni e Delusioni delle \u2018Primavere Arabe\u2019: la destabilizzazione del Mondo Arabo, terrorismo e crisi umanitaria. (Citt\u00e0 di Castello, 2016); od anche \u2018Along the Nile, Through the Sahara: in the Land of the Pharaos , in Search of the Unknown Egypt (Sharqiyat\u00a0 Publishing\u00a0 House, Cairo, 2012); Le Isole della Benedizione : Viaggi nella Storia e nei Deserti dell\u2019Egitto, (pubblicato in arabo, Sharqiyat\u00a0 Publishing\u00a0 House; Cairo, 2012);\u00a0 Dieci\u00a0 Anni\u00a0 in\u00a0 Egitto,\u00a0 Libia\u00a0 e\u00a0 Sudan (Sharqiyat ,Publishing\u00a0 House,Il Cairo 2010); Con i Tuareg a\u00a0 Timbuctu\u2019 e nel Sahara,(.Darf\u00a0 \u00a0Publishers; Londra, 2005); Diario Sahariano: la Storia dei Regni del Deserto. La cultura dei Tuareg (W.I.C.S. Publishers; Tripoli, 2004); Sabbie\u00a0 Perdute.(Edimond, 2003); Bengala (Edimond, 2000); Somalia. Ricordi di un Mal d\u2019Africa Italiano. (Prima edizione:Binimoy\u00a0 Printers, Dhaka, Bangladesh, 1994; Seconda edizione: Edimond, 1996).\nHa scritto, altres\u00ec,nell\u2019arco di quasi quarant\u2019anni, oltre una ventina di articoli e saggi di politica internazionale.\nOnorificenze.\nHa riportato una mansione ufficiale nella concessione delle due medaglie d'oro e quattro d'argento , concesse al valore durante l'evacuazione di Mogadiscio\nOpere.\nSaggi e Articoli"}
{"id": "3340302", "revid": "2091899", "url": "https://it.wikipedia.org/wiki?curid=3340302", "title": "Anton Domenico Giarr\u00e8", "text": "Biografia.\nHa affrescato importanti palazzi fiorentini:Palazzo Rinuccini, Palazzo Strozzi di Mantova.\nNel 1735, fuori dalla citt\u00e0, lavora alla galleria della Villa Giogolirossi e realizza alcune vedute nella Villa di Murlo a San Casciano in Val di Pesa."}
{"id": "3340313", "revid": "277947", "url": "https://it.wikipedia.org/wiki?curid=3340313", "title": "Giovan Filippo Giarr\u00e8", "text": "Biografia.\nAllievo di Benedetto Fortini, \nA partire dal 1716, chiamato dalla famiglia, inizia un proficuo rapporto artistico con la decorazione del Palazzo Rinuccini.\nNel 1733 realizza gli affreschi della volta e delle lunette dell'oratorio della Basilica di San Lorenzo a Firenze."}
{"id": "3340315", "revid": "1305772", "url": "https://it.wikipedia.org/wiki?curid=3340315", "title": "Tactica", "text": "Tactica o Taktika (in greco: \u03a4\u03b1\u03ba\u03c4\u03b9\u03ba\u03ac) pu\u00f2 riferirsi a:"}
{"id": "3340316", "revid": "110157", "url": "https://it.wikipedia.org/wiki?curid=3340316", "title": "Love Spit Love (album)", "text": "Love Spit Love \u00e8 un album del gruppo musicale omonimo, pubblicato il 2 agosto 1994.\nTracce.\nAlcune versioni internazionali includono la traccia bonus \"All She Wants\"."}
{"id": "3340319", "revid": "1305772", "url": "https://it.wikipedia.org/wiki?curid=3340319", "title": "Figlie di Maria Immacolata", "text": "Figlie di Maria Immacolata \u00e8 il titolo di numerose congregazioni religiose femminile. Tra le principali:"}
{"id": "3340321", "revid": "3831", "url": "https://it.wikipedia.org/wiki?curid=3340321", "title": "P.800", "text": ""}
{"id": "3340326", "revid": "767487", "url": "https://it.wikipedia.org/wiki?curid=3340326", "title": "Trysome Eatone", "text": "Trysome Eatone \u00e8 un album dei Love Spit Love, pubblicato il 26 agosto 1997 per la Maverick Records."}
{"id": "3340327", "revid": "144796", "url": "https://it.wikipedia.org/wiki?curid=3340327", "title": "Jacques Bossuet", "text": ""}
{"id": "3340329", "revid": "729019", "url": "https://it.wikipedia.org/wiki?curid=3340329", "title": "Isole Matsu", "text": "Le Isole Matsu (cinese semplificato: \u9a6c\u7956\u5217\u5c9b; cinese tradizionale: \u99ac\u7956\u5217\u5cf6; pinyin: \"M\u01cez\u01d4 Li\u00e8d\u01ceo\"; dialetto di Fuzhou: \"M\u0101-c\u016b li\u0115k-d\u014d\" o, meno frequentemente, cinese semplificato: \u9a6c\u7956\u7fa4\u5c9b; cinese tradizionale: \u99ac\u7956\u7fa4\u5cf6; pinyin: \"M\u01cez\u01d4 Q\u00fand\u01ceo\"; dialetto di Fuzhou: \u99ac\u7956\u5cf6 \"M\u0101-c\u016b-d\u014d\"\u0324) sono un arcipelago minore di 19 isole e isolette nello Stretto di Taiwan amministrate come Contea di Lienchiang (\u9023\u6c5f\u7e23; \"Li\u00e8ng-g\u014fng-g\u00e2ing\"), nella Provincia di Fujian della Repubblica di Cina (Taiwan). Non tutto ci\u00f2 che fa storicamente parte della contea di Lienchiang \u00e8 sotto il controllo della RDC. La Repubblica Popolare Cinese controlla la parte dell'isola adiacente al continente ed ha un'amministrazione separata per quella giurisdizione, la Contea di Lianjiang, che rivendica l'intero arcipelago come parte del suo Comune di Mazu (\u5abd\u7956\u9109; \"M\u0101-c\u016b-hi\u014fng\").\nLe isole prendono il nome dalla dea Matsu (o Mazu). Kinmen \u00e8 l'altro arcipelago sulla costa del Fujian controllato dalla RDC.\nStoria.\nLa migrazione di abitanti dal Fujian continentale sulle Isole Matsu inizi\u00f2 durante la dinastia Yuan. La maggior parte degli immigrati venivano da Houguan (\u4faf\u5b98), l'odierna Contea di Changle (\u9577\u6a02\u7e23; \"Di\u00f2ng-l\u014f\u0324h-g\u00e2ing\"), nel Fujian.\nLe isole furono occupate per qualche tempo da alcuni marinai di Zheng He. All'inizio della dinastia Qing, esse divennero luogo di raduno dei pirati, costringendo temporaneamente i residenti ad abbandonarle.\nAlla fine della Prima guerra sino-giapponese nel 1895, le Isole Matsu, essendo parte del Fujian, non furono cedute al Giappone dalla Cina insieme a Taiwan e alle Isole Penghu, n\u00e9 furono occupate dal Giappone stesso durante la Seconda guerra mondiale, come accadde invece a Kinmen.\nDopo che il Kuomintang (KMT) si ritir\u00f2 a Taiwan nel 1949, la Repubblica di Cina mantenne il controllo sulla parte della Contea di Lienchiang al largo della costa, nonch\u00e9 sull'intera Contea di Kinmen.\nL'espressione \"Quemoy e Matsu\" entr\u00f2 nel linguaggio politico statunitense nelle elezioni presidenziali del 1960. Durante i comizi, entrambi i candidati, Richard Nixon e John F. Kennedy, promisero di usare le forze militari americane se necessario per proteggere la Repubblica di Cina da un'eventuale invasione della Repubblica Popolare Cinese, ossia la Cina continentale, che gli Stati Uniti a quel tempo non riconoscevano come governo legittimo. I due candidati avevano per\u00f2 idee diverse sull'opportunit\u00e0 di usare le forze statunitensi per difendere anche le posizioni avanzate della RDC, ossia appunto Quemoy e Matsu. Kennedy, infatti, affermava che queste isole - appena poche miglia al largo della costa della Cina e a pi\u00f9 di cento miglia da Taiwan - erano strategicamente indifendibili e non erano essenziali alla difesa di Taiwan. Al contrario, il vice presidente Nixon sosteneva che, dal momento che Quemoy e Matsu erano nell' \"area della libert\u00e0\", non avrebbero dovuto essere cedute ai Comunisti per una questione di \"principio\".\nNell'aprile 2003, il governo della contea cominci\u00f2 a considerare la possibilit\u00e0 di cambiare il nome in Contea di Matsu per evitare confusione con la contea omonima sul continente. Alcuni locali si opposero a questa proposta perch\u00e9 ritenevano che riflettesse il punto di vista favorevole all'indipendenza di Taiwan del Partito Progressista Democratico..\nComuni.\nLa Contea di Lienchiang (della Repubblica di Cina) \u00e8 attualmente divisa in quattro comuni:\nIn tutto, ci sono 22 villaggi a Lienchiang, che sono ulteriormente suddivisi in 137 distretti (\u9130; \"l\u00edn\").\nTutti i comuni, ad eccezione di Juguang, prendono nome dall'isola pi\u00f9 grande nella loro area amministrativa, ma la maggior parte dei comuni includono anche altre isolette.\nGeografia.\nL'arcipelago delle Matsu comprende cinque isole principali: Nangan, Dongju e Xiju (entrambe nel comune di Juguang), Beigan e Dongyin. Le isole minori includono Liang (\u4eae\u5cf6), Gaodeng (\u9ad8\u767b), Daqiu (\u5927\u5775) e Xiaoqiu (\u5c0f\u5775), tutte appartenenti al comune di the Beigan.\nUn altro gruppo di coordinate: 119\u00b051'-120\u00b031' E, 25\u00b055'-26\u00b044' N.\nDongyin \u00e8 l'isola pi\u00f9 settentrionale e Dongjyu quella pi\u00f9 meridionale.\nSuperfici:\nLa temperatura media annuale \u00e8 8,9\u00a0\u00b0C, con il punto pi\u00f9 basso a 1,3\u00b0.\nIl numero totale di isole e isolette \u00e8 19.\nDemografia.\nI residenti delle Isole Matsu parlano il dialetto di Fuzhou (\u798f\u5dde\u8a71), un dialetto della lingua min dong.\nParecchie isole non sono abitate in modo permanente, mentre su alcune sono di stanza soldati della Repubblica di Cina.\nEconomia.\nL'agricoltura produce riso, canna da zucchero, t\u00e8 e arance. Tra i prodotti ittici, largamente esportati sono pesci, vongole e meduse.\nTurismo.\nUna delle risorse pi\u00f9 promettenti per l'economia locale \u00e8 il turismo. Il Governo della Contea di Lianjiang sta facendo grandi sforzi per attirare un maggior numero di visitatori nelle Isole Matsu, specialmente tra gli stranieri.\nInfatti le Isole Matsu sono famose per i loro siti storici e per le loro bellezze naturali. A causa delle loro ridotte dimensioni, lo scooter \u00e8 il mezzo migliore per muoversi nelle isole, specie in quelle pi\u00f9 grandi come Nangan e Beigan, che hanno comunque entrambe un regolare e conveniente servizio di autobus e taxi.\nSia Nangan che Beigan dispongono di aeroporti (il principale \u00e8 a Nangan), ma per gli spostamenti tra le varie isole il mezzo pi\u00f9 usato sono le barche.\nNangan \u00e8 il capoluogo delle Matsu ed \u00e8 famosa per il suo suggestivo tunnel di granito come pure per il Forte di Ferro (\"Iron Fort\"). Ha due strade principali interconnesse, ciascuna delle quali conduce a siti diversi, ma essendo collegate non ci vuole molto per visitare tutti i siti sull'isola.\nAnche Beigan possiede un grande tunnel di granito. Come quello di Nangan, fu costruito durante gli anni 1960 per scopi militari (entrambe isole hanno ospitato a lungo basi dell'esercito). Le due gallerie, chiamate tunnel di Be-Hei, furono una notevole opera ingegneristica per l'epoca e richiesero lo sforzo di migliaia di uomini. In particolare, il tunnel di Nangan \u00e8 lungo 700\u00a0m, largo 10 e alto 16. Fu completato in 820 giorni con picconi, vanghe ed esplosivi; i lavori costarono anche la vita di un plotone di soldati. Considerata zona militare, la galleria fu aperta solo nel 1990. La sua struttura e imponenza sono ancora oggi di grande effetto e rappresentano una delle principali attrattive delle Matsu.\nIl Forte di Ferro \u00e8 collocato sul lato sud-orientale dell'isola di Nangan. Posto su una piccola scogliera, fu costruito per difendere la posizione, particolarmente vulnerabile agli attacchi esterni o al contrabbando illegale di materiali. Il forte \u00e8 munito di spazi per mitragliatrici multiple e di rudimentali strutture per l'alloggio. Ora \u00e8 aperto al pubblico e la maggior parte dell'attrezzatura \u00e8 stata rimossa: il sito offre comunque una vivida testimonianza delle condizioni di vita dei soldati del tempo.\nIl villaggio di \"Chin Be\" si trova a Beigan ed era rinomato per la sua caratteristica architettura e la sua storia. Molti degli edifici risalivano al periodo tra la fine del XIX e l'inizio del XX secolo. Il villaggio, un tempo occupato da oltre cento famiglie, fu in seguito abbandonato dai pescatori, scoraggiati dalle dure condizioni di vita, e nel secondo dopoguerra gli abitanti si erano ridotti a meno di venti famiglie. Fortunatamente, negli anni 1960 il governo locale restaur\u00f2 il villaggio, che divenne una meta di attrazione turistica, anche per la posizione favorevole. Chin Be si trova infatti su una bella spiaggia, che domina la costa cinese.\nAltri siti famosi comprendono la distilleria del Tunnel 88, il tempio di Matsu, il porto marittimo di Fu-Au e vari tipi di monumenti.\nRiserve naturali.\nDal 1990, la contea controlla il Santuario degli uccelli delle Isole Matsu (\u99ac\u7956\u5217\u5cf6\u71d5\u9dd7\u4fdd\u8b77\u5340), che si estende attraverso otto isole e isolette nei Comuni di Nangan, Beigan e Tongyin. Contiene 30 specie in 15 ordini, per la maggior parte gabbiani e sternidi. Nel 2000, quattro coppie di sterne di Bernstein, una specie gravemente minacciata e che precedentemente si pensava fosse addirittura estinta, furono scoperte a nidificare sulle Isole Matsu, dando loro importanza in termini di conservazione.\nCi sono muschi e felci rari o assenti altrove nella RDC.\nConnessione con la dea.\nLa parola \"Matsu\", bench\u00e9 derivi dal nome dalla dea Matsu (o Mazu), \u00e8 scritta con un carattere diverso che ha un tono differente. Ma le Isole Matsu non sono il luogo di nascita di Lin Muoniang, la fanciulla umana che poi, secondo la leggenda, divenne la dea Matsu \u2014 tale luogo \u00e8 invece l'Isola di Meizhou \u2014 ma il luogo della sua morte (in un porto di mare che prende nome da lei sull'Isola Nangan).\nIl Palazzo dell'Imperatrice celeste di Nangan Matsu (\u99ac\u7956\u5357\u7aff\u5929\u540e\u5bae), un tempio dedicato alla dea, contiene il sarcofago di Lin Muoniang. Non \u00e8, tuttavia, cos\u00ec popolare come il tempio di Meizhou.\nLa maggior parte dei pellegrini taiwanesi di Meizhou iniziano il loro viaggio nelle Isole Matsu perch\u00e9 sono la base controllata da Taiwan pi\u00f9 vicina a Meizhou, che \u00e8 controllata dalla RPC."}
{"id": "3340338", "revid": "167900", "url": "https://it.wikipedia.org/wiki?curid=3340338", "title": "Lienchiang", "text": ""}
{"id": "3340339", "revid": "1305772", "url": "https://it.wikipedia.org/wiki?curid=3340339", "title": "Adelaide International Raceway", "text": "L'Adelaide International Raceway \u00e8 un circuito automobilistico situato lungo la Port Wakefield Road a Virginia, una localit\u00e0 poco a Nord di Adelaide, propriet\u00e0 dell'\"Australian Motorsport Club Limited\" e della \"Bob Jane Corporation\", proprietario anche del Calder Park Raceway. Nei suoi pressi si trova anche il circuito di Speedway City.\nLa storia.\nIl circuito venne costruito dall'uomo d'affari australiano Keith Williams, gi\u00e0 proprietario del Circuito di Surfers Paradise; venne aperto nel 1972.\nIl circuito.\nIl circuito comprende 4 possibili configurazioni di gara. Il circuito lungo misura 2.41\u00a0km, quello corto 1.77\u00a0km, lo \"Speedway Superbowl\" 0.8\u00a0km mentre la \"drag strip\" \u00e8 lunga 0,4\u00a0km. Il senso di marcia \u00e8 orario. Venne impiegato anche in senso antiorario per qualche gara negli anni settanta e poi, negli anni novanta, per le gare della NASCAR australiana.\nSia il circuito \"Speedway Superbowl\", che la drag strip, possono essere utilizzati per gare in notturna. Le principali aree per gli spettatori sono sul rettifilo centrale, sulla curva 9 e sul rettilineo di ritorno dello \"Speedway Superbowl\". Il circuito ha un'inusuale sistemazione del \"paddock\", le vetture vi entrano tramite un'uscita del circuito che da sul rettilineo principale. Il \"paddock\", per le scuderie che non concorrono, sono posti al di fuori di quest'area, dietro la torre della direzione.\nLe curve dello \"Speedway Superbowl\" sono leggermente rialzate: la 1 e la 2 di circa di 7 gradi, mentre la 3 e 4 sono rialzate di 5 gradi.\nLe competizioni.\nVi si disputarono gare valide per l'Australian Touring Car Championship, per l'Australian Manufacturers' Championship e per la Formula Tasman.\nCon i primi anni settanta le gare negli \"short track speedway\" diventarono molto popolari nel Paese e lo \"Speedway Superbowl\" fu uno dei circuiti pi\u00f9 apprezzati, grazie al suo fondo asfaltato, nel quale le vetture potevano raggiungere velocit\u00e0 elevate.\nLo \"Speedway Superbowl\" tenne il suo primo \"meeting\" invernale il 16 giugno 1974. Era grande la curiosit\u00e0 di vedere le vetture, solitamente impegnate sul circuito in terra del Rowley Park Speedway, correre su un circuito asfaltato. In realt\u00e0 la maggior parte dei piloti trov\u00f2 pi\u00f9 divertente continuare a correre su un circuito non asfaltato, queste gare di Dirt track racing non si tennero dopo il 1976.\nIl Rowley Park Speedway cess\u00f2 la sua attivit\u00e0 nell'aprile del 1979, ma poco dopo venne aperto lo \"Speedway Park\" (ora noto \"Speedway City\") proprio nelle adiacenze dell'\"Adelaide Raceway International\".\nIl tempo migliore in queste gare venne fatto segnare nel 1976 da John Hughes (poi fondatore del World Series Sprintcars) con una Holden 308 a motore HJ Holden su telaio HJ Monaro. Il suo tempo fu di 23\"8 in prova e 23\"2 in gara.\nLo \"Speedway Superbowl\" fu poi utilizzato frequentemente negli anni novanta per le gare dell'AUSCAR e della NASCAR. Oltre 15.000 spettatori affollavano il circuito durante la tappa annuale di questi campionati. Esso era, ed \u00e8 rimasto, l'unico circuito ovale d'Australia assieme al Calder Park Thunderdome.\nDalla fine degli anni novanta il circuito non ha pi\u00f9 ospitato gare sulla \"drag strip\".\nNel 2006 e nel 2008 il circuito ospit\u00f2 delle gare dell'Australian Motor Racing Series; da quel momento in poi nessun'altra manifestazione vi si tenne. Il circuito \u00e8 stato riasfaltato; venne paventata l'opportunit\u00e0 che il circuito potesse nuovamente ospitare gare."}
{"id": "3340343", "revid": "124808", "url": "https://it.wikipedia.org/wiki?curid=3340343", "title": "Jonas LA", "text": ""}
{"id": "3340350", "revid": "247222", "url": "https://it.wikipedia.org/wiki?curid=3340350", "title": "Naturale (Grazia Di Michele)", "text": "Naturale \u00e8 un album della cantautrice italiana Grazia Di Michele, pubblicato nel 2001 dalla Edel Music e dalla Compagnia Nuove Indye e prodotto da Lucio Fabbri e Filippo De Laura.\nCon quest'album l'artista ritorna alla discografia dopo ben 6 anni di assenza. L'interruzione del contratto con la Sony e il trasferimento a Roma determinano un cambiamento che trapela anche nei temi e nei suoni dell'album: innanzitutto un'etichetta indipendente (fatto nuovo per la Di Michele), e poi un nuovo produttore (Filippo De Laura) che \u00e8 etnomusicologo e introduce nuovi suoni. Il risultato \u00e8 un album arioso in cui prevalgono atmosfere simili all'album di maggior successo della cantautrice (\"Le ragazze di Gauguin\"), ma con contenuti rinnovati: il dramma della separazione nel rapporto madre-figlio (\"A mio figlio\"), la fugacit\u00e0 dell'amore (\"Tutto passa\" e \"Batticuore\", cantata in duetto con Luca Madonia), la difficolt\u00e0 nel muoversi nel mondo dello show business (\"Tutta colpa dell'inciso\")."}
{"id": "3340353", "revid": "114089711", "url": "https://it.wikipedia.org/wiki?curid=3340353", "title": "Monte Sidley", "text": "Il Monte Sidley (4.181\u00a0) \u00e8 il vulcano pi\u00f9 elevato del continente antartico.\nCaratteristiche.\nIl Monte Sidley \u00e8 un vulcano estinto situato nell'interno della costa di Bakutis, nella Terra di Marie Byrd. La montagna si trova in particolare nella catena della Commissione Esecutiva ed \u00e8 il pi\u00f9 alto dei 5 vulcani estinti che la compongono. Si tratta di una spettacolare caldera collassata nel versante sud-est e ricoperta interamente di ghiaccio, se si escludono le rocce delle pareti interne del vulcano. \nNelle eruzioni passate la lava ha creato nella pianura adiacente delle striature a semicerchio veramente suggestive ed evidenti osservandole dalla cima. Tutta la parte alta della corona vulcanica \u00e8 ricoperta di uno strato di ghiaccio spesso una decina di metri ed oltre e le due cime, che quasi si equivalgono, poggiano su di esso. La data dell'ultima eruzione risale a 4,5 milioni di anni fa anche se dall'aspetto delle bombe laviche presenti al Campo 1 e sopra di esso, sembrerebbero pi\u00f9 recenti. All'interno dell'anfiteatro Weiss, come viene chiamata la struttura che si \u00e8 formata a seguito del succitato collasso della caldera, \u00e8 presente il ghiacciaio Parks.\nStoria.\nLa montagna \u00e8 stata scoperta dal contrammiraglio Richard Evelyn Byrd durante una ricognizione aerea svolta il 18 novembre 1934, ed \u00e8 stato da lui battezzata in onore di Mabelle E. Sidley, figlia di William Horlick, uno dei maggiori finanziatori della seconda spedizione antartica di Byrd.\nNonostante sia, come detto, il vulcano pi\u00f9 alto dell'Antartide, il monte Sidley, soprattutto a causa della sua remota ubicazione, \u00e8 molto poco conosciuto nell'ambito dell'alpinismo mondiale, soprattutto se paragonato all'assai pi\u00f9 famoso monte Erebus, il secondo vulcano pi\u00f9 alto del continente antartico, situato sull'isola di Ross, vicino a basi di ricerca statunitensi e neozelandesi.\nLa prima ascensione registrata del monte Sidley \u00e8 stata effettuata dal neozelandese Bill Atkinson l'11 gennaio 1990, durante la sua partecipazione ad una spedizione di ricerca del Programma Antartico degli Stati Uniti d'America."}
{"id": "3340355", "revid": "767487", "url": "https://it.wikipedia.org/wiki?curid=3340355", "title": "Jacob van Bunnick", "text": "Biografia.\nFu allievo del fratello Jan.\nAssieme a lui part\u00ec per un lungo viaggio: visit\u00f2 Francoforte sul Meno, Heidelberg, Spira, Strasburgo, la Svizzera e l'Italia. Fece perci\u00f2 analoghe esperienze nel campo della pittura ed ebbe cos\u00ec modo di affinare il suo stile.\nSi dedic\u00f2 principalmente alla pittura di battaglie, ma, nonostante la diversit\u00e0 di soggetto, il suo modo di disegnare e di colorare \u00e8 molto simile a quello del fratello.\nNel 1686 e nel 1688 fu decano della Corporazione di San Luca di Utrecht."}
{"id": "3340356", "revid": "544909", "url": "https://it.wikipedia.org/wiki?curid=3340356", "title": "Fucine d'Ossana", "text": ""}
{"id": "3340361", "revid": "77594", "url": "https://it.wikipedia.org/wiki?curid=3340361", "title": "Casa de la Villa", "text": "La Casa de la Villa \u00e8 un edificio del 1692 che si trova nella Plaza de la Villa lungo la calle Mayor di Madrid. L'edificio \u00e8 stato sede del Ayuntamiento de Madrid fino al 2008, quando gli uffici sono stati trasferiti nel \"Palacio de Cibeles\", e oggi \u00e8 utilizzata per eventi ufficiali e ricevimenti.\nL'edificio \u00e8 stato rimaneggiato nel 1789 da Juan de Villanueva, che ha aggiunto il colonnato che si affaccia sulla via principale, in modo da permettere ai reali di assistere alla processione del Corpus Domini."}
{"id": "3340365", "revid": "446353", "url": "https://it.wikipedia.org/wiki?curid=3340365", "title": "Ulpio Traiano (incrociatore)", "text": "L'Ulpio Traiano era un incrociatore leggero della Regia Marina della classe Capitani Romani, costruito nel corso della seconda guerra mondiale e mai entrato in servizio essendo stato affondato da un'azione degli incursori britannici mentre stava completando il suo allestimento.\nStoria.\nLa sua realizzazione venne fatta dai Cantieri Navali Riuniti presso il cantiere navale di Palermo, dove il suo scafo venne impostato sugli scali il 28 settembre 1939.\nLa nave, varata il 30 novembre 1942 venne affondata, a poco pi\u00f9 di un mese dal varo, il 3 gennaio 1943 da incursori britannici che riuscirono a penetrare nel porto di Palermo, dove era ormeggiata per l'allestimento.\nGli incursori sbarcati da un sommergibile a bordo di un chariot, superarono le reti di sbarramento poste a difesa del porto e vedendo attraccato in banchina l'incrociatore in avanzata fase di allestimento, applicarono allo scafo della nave la carica esplosiva anteriore del chariot e minarono poi con le mignatte il cacciatorpediniere \"Grecale\", la torpediniera \"Ciclone\" e una nave mercantile, ma le mignatte non esplosero in quanto gli incursori britannici non fecero in tempo ad attivarle, mentre alle 8,00 del mattino l'incrociatore esplose rovesciandosi, danneggiato irreparabilmente. I due incursori britannici, i cui nomi erano Dick Greenland e Alec Ferrier furono fatti prigionieri e dopo l'8 settembre, presi in consegna dai tedeschi, vennero trasferiti nel Marlag di Westertimke, da cui furono liberati nel maggio del 1945 all'arrivo delle truppe alleate.\nI lavori di recupero del relitto vennero eseguiti dal 10 ottobre 1946 al 24 luglio 1947 e nel 1948 il relitto venne demolito.\nNome.\nLa nave era stata intitolata a Marco Ulpio Nerva Traiano imperatore romano, regnante dal 98 al 117, primo tra gli imperatori ad avere un'origine provinciale (\"Hispania Baetica\"), seppure di fatto fosse originario dell'Italia, venne adottato da Nerva nel 96, cui succedette due anni dopo, dando inizio alla dinastia degli Antonini. Durante il suo principato l'Impero romano raggiunse la massima estensione territoriale, grazie alle campagne di conquista contro i Daci, e a quelle contro i Parti, con la creazione di cinque nuove province, una in Occidente (Dacia) e quattro in Oriente (Arabia, Armenia, Mesopotamia e Assiria). Traiano si dedic\u00f2 anche alla costruzione di numerose opere pubbliche, tra cui spiccano il porto di Traiano a Ostia e il Foro imperiale a Roma, dove predispose un piano regolatore, con la realizzazione di un nuovo foro con annesso un ampio mercato."}
{"id": "3340367", "revid": "1793900", "url": "https://it.wikipedia.org/wiki?curid=3340367", "title": "Eisentratten", "text": "Eisentratten \u00e8 una frazione di 335 abitanti del comune austriaco di Krems in K\u00e4rnten, nel distretto di Spittal an der Drau in Carinzia. Gi\u00e0 comune autonomo istituito nel 1902 per scorporo dal comune di Kremsbr\u00fccke, nel 1973 \u00e8 stato fuso con lo stesso Kremsbr\u00fccke per formare il nuovo comune di Krems in K\u00e4rnten, del quale Eisentratten \u00e8 capoluogo."}
{"id": "3340368", "revid": "104458", "url": "https://it.wikipedia.org/wiki?curid=3340368", "title": "Otmar Striedinger", "text": "Biografia.\nOriginario di Eisentratten di Krems in K\u00e4rnten, Striedinger ha esordito in Coppa Europa il 4 dicembre 2008 e ha ottenuto il primo risultato di rilievo in campo internazionale vincendo la medaglia di bronzo in discesa libera ai Mondiali juniores di Crans-Montana 2011.\nIl 7 dicembre 2013, partito con il pettorale numero 45, ha ottenuto il suo primo podio in Coppa del Mondo arrivando secondo nel supergigante di Beaver Creek vinto dallo svizzero Patrick K\u00fcng. Nella stessa stagione ha preso parte ai XXII Giochi olimpici invernali di (5\u00b0 nel supergigante, 21\u00b0 nella supercombinata). L'anno dopo ai Mondiali di Vail/Beaver Creek 2015, sua prima presenza iridata, \u00e8 stato 24\u00ba nel supergigante e non ha concluso la combinata; ai Mondiali di \u00c5re 2019 si \u00e8 piazzato 31\u00ba nella discesa libera e a quelli di Cortina d'Ampezzo 2021 \u00e8 stato 19\u00ba nella medesima specialit\u00e0.\nPalmar\u00e8s.\nCoppa Europa.\nCoppa Europa - vittorie.\nLegenda:\nDH = discesa libera"}
{"id": "3340373", "revid": "104458", "url": "https://it.wikipedia.org/wiki?curid=3340373", "title": "Vincent Kriechmayr", "text": "Biografia.\nStagioni 2007-2017.\nOriginario di Gramastetten e attivo in gare FIS dal dicembre del 2006, Kriechmayr ha esordito in Coppa Europa il 14 gennaio 2010 a Innsbruck Patscherkofel, piazzandosi 53\u00ba in discesa libera, e in Coppa del Mondo il 19 dicembre successivo nello slalom gigante dell'Alta Badia, senza qualificarsi per la seconda manche; ha ottenuto il primo risultato di rilievo in campo internazionale vincendo la medaglia d'argento nello slalom gigante ai Mondiali juniores di Crans-Montana 2011\nIl 23 febbraio 2012 ha conquistato il suo primo successo in Coppa Europa, nonch\u00e9 primo podio, vincendo la supercombinata tenutasi sulle nevi di Sella Nevea; a fine stagione \u00e8 risultato vincitore della classifica di quella specialit\u00e0 nel circuito continentale, piazzamento bissato nel 2013-2014. L'8 marzo 2015 ha colto il suo primo podio in Coppa del Mondo, classificandosi 2\u00ba nel supergigante di Lillehammer Kvitfjell; ai Mondiali di Sankt Moritz 2017, suo esordio iridato, si \u00e8 classificato 19\u00ba nella discesa libera, 5\u00ba nel supergigante e 8\u00ba nella combinata. \nStagioni 2018-2022.\nIl 1\u00ba dicembre 2017 ha ottenuto sulla Birds of Prey di Beaver Creek in supergigante la sua prima vittoria in Coppa del Mondo e ai successivi XXIII Giochi olimpici invernali di , sua prima presenza olimpica, si \u00e8 classificato 7\u00ba nella discesa libera, 6\u00ba nel supergigante e 20\u00ba nella combinata. In quella stessa stagione 2017-2018 in Coppa del Mondo, dopo aver colto 4 podi (3 le vittorie), si \u00e8 classificato al 2\u00ba posto nella classifica di supergigante superato dal vincitore, il norvegese Kjetil Jansrud, di 80 punti.\nAi Mondiali di \u00c5re 2019 ha vinto la medaglia di bronzo nella discesa libera, quella d'argento nel supergigante ed \u00e8 stato 17\u00ba nella combinata; anche nelle stagioni 2018-2019 e 2019-2020 in Coppa del Mondo \u00e8 stato 2\u00ba nella classifica di supergigante, battuto rispettivamente da Dominik Paris (per 84 punti; ha colto 3 podi, con una vittoria) e da Mauro Caviezel (per 3 punti; 5 i podi, 2 le vittorie). Ai Mondiali di Cortina d'Ampezzo 2021 ha vinto la medaglia d'oro sia nella discesa libera sia nel supergigante e non ha completato la combinata. Alla fine di quella stessa stagione 2020-2021 ha vinto la Coppa del Mondo di supergigante con 83 punti di vantaggio su Marco Odermatt; i suoi podi stagionali sono stati 6, con 3 vittorie tra le quali due classiche: il supergigante della Streifalm di Kitzb\u00fchel (25 gennaio) e quello della Kandahar di Garmisch-Partenkirchen (6 febbraio). Ai XXIV Giochi olimpici invernali di si \u00e8 classificato 8\u00ba nella discesa libera e 5\u00ba nel supergigante.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nDH = discesa libera\nSG = supergigante\nCoppa Europa.\nCoppa Europa - vittorie.\nLegenda:\nSG = supergigante\nSC = supercombinata\nSouth American Cup.\nSouth American Cup - vittorie.\nLegenda:\nGS = slalom gigante"}
{"id": "3340374", "revid": "2147350", "url": "https://it.wikipedia.org/wiki?curid=3340374", "title": "Intelligent Platform Management Interface", "text": "La specifica Intelligent Platform Management Interface (IPMI) \u00e8 uno standard il cui sviluppo \u00e8 guidato da Intel e definisce un gruppo di interfacce comuni per l'amministrazione di un sistema informatico in modo da monitorare l'affidabilit\u00e0 e gestire alcune caratteristiche hardware. Pi\u00f9 di 200 aziende supportano IPMI tra cui Dell, IBM, Hewlett-Packard, Intel e NEC. \nFunzionalit\u00e0.\nUn sottosistema IPMI opera indipendentemente dal sistema operativo e permette all'amministratore di sistema di gestire un sistema a distanza anche in assenza di un sistema operativo, del software di gestione oppure nel caso in cui il sistema da monitorare sia spento ma comunque alimentato. Il sistema IPMI pu\u00f2 funzionare anche dopo che il sistema operativo si \u00e8 avviato ed espone tutta una serie di dati e strutture al software di gestione. La specifica IPMI descrive solo la struttura e il formato delle interfacce con standard mentre le implementazioni nel dettaglio possono essere varie.\nUna implementazione della versione 1.5 di IPMI permette di inviare degli eventi direttamente via connessione seriale o via connessione locale (LAN) ad un client remoto. La connessione LAN side-band utilizza la scheda di rete di sistema in quanto questa soluzione \u00e8 pi\u00f9 economica di una connessione LAN dedicata ma ha lo svantaggio di avere una larghezza di banda limitata. I sistemi compatibili con la versione 2.0 di IPMI possono anche inviare eventi via Serial over LAN. \u00c8 possibile usare un sistema di messaggi per interrogare lo stato della piattaforma hardware, per visualizzare il registro hardware oppure per emettere altre richieste da una console remota attraverso le stesse connessioni. Lo standard definisce anche un meccanismo di notifica per inviare degli eventi trap (PET) del protocollo SNMP.\nSide-band e out-of-band.\nIPMI implementa quella che \u00e8 chiamata una gestione \"side-band\" della connessione LAN. Questa connessione utilizza una interfaccia SMBus tra il BMC (Baseboard Management Controller) e la scheda di rete. Questa soluzione ha il vantaggio di ridurre i costi ma per contro fornisce una larghezza di banda limitata, sufficiente per\u00f2 a interagire con una console testuale. In altre parole, quando un computer remoto \u00e8 spento o bloccato, l'amministratore pu\u00f2 accederci tramite IPMI e usare una console testuale. Questo sar\u00e0 sufficiente per alcune funzioni vitali come il controllo del registro degli eventi, l'accesso al BIOS ed eseguire l'accensione o lo spegnimento del sistema. Comunque, funzioni pi\u00f9 avanzate come la reinstallazione remota del sistema operativo possono richiedere un approccio Out-of-band management che richiede l'utilizzo di una connessione LAN dedicata.\nComponenti IPMI.\nBaseboard Management Controller.\nUn sottosistema IPMI consiste in un controller principale chiamato \"Baseboard Management Controller (BMC)\" e altri controller distribuiti tra diversi moduli indicati come controller \"satellite\". I controller satelliti dello stesso chassis sono connessi al BMC tramite una interfaccia chiamata \"IPMB (Intelligent Platform Management Bus/Bridge)\", una implementazione migliorata di I\u00b2C. Il BMC si connette con altri controller satelliti o altri BMC in altri chassis tramite un bus \"IPMC (Intelligent Platform Management Chassis)\", questo pu\u00f2 essere gestito tramite un Remote Management Control Protocol (RMCP), un protocollo per cavi specializzato definito da questa specifica.\nMolte aziende sviluppano e commercializzano chip BMC ma non tutti sono uguali in funzionalit\u00e0. Un BMC utilizzato per applicazioni embedded avr\u00e0 una memoria limitata e richieder\u00e0 codice del firmware altamente ottimizzato per implementare le funzionalit\u00e0 IPMI complete. Nel lato opposto, BMC altamente integrati possono ospitare pi\u00f9 istruzioni complesse e fornire le funzionalit\u00e0 out-of-band complete di un processore di servizio.\nField Replaceable Unit.\nLa \"Field Replaceable Unit (FRU)\" mantiene un inventario (come l'ID del produttore, numero seriale, ecc) di dispositivi sostituibili\nSensor Data Record.\nLa lista di \"Sensor Data Record (SDR)\" fornisce le propriet\u00e0 di ogni singolo sensore presente sulla scheda. Per esempio la scheda pu\u00f2 contenere sensori di temperatura, velocit\u00e0 delle ventole e tensioni."}
{"id": "3340375", "revid": "203463", "url": "https://it.wikipedia.org/wiki?curid=3340375", "title": "Anatolij Gavrilovi\u010d Ufimcev", "text": "Biografia.\nImpar\u00f2 gli scacchi a 6 anni dal padre Gavril Andreevi\u010d, uno dei pi\u00f9 forti giocatori della Siberia. All'et\u00e0 di 12 anni diede una simultanea su 30 scacchiere ai cadetti della scuola di fanteria di Omsk, col risultato di 28 vittorie e due patte. L'anno successivo suo padre lo port\u00f2 al campionato juniores della Siberia a Novosibirsk, che vinse con 10/10. \nDal 1947 al 1970 vinse per undici volte il Campionato del Kazakistan. Vinse anche per cinque volte il campionato dell'Asia Centrale sovietica.\nNegli anni Quaranta partecip\u00f2 a diversi tornei di qualificazione al Campionato sovietico, riuscendo a qualificarsi per la finale nel 1946 con la vittoria nella semifinale di Tbilisi, davanti a Lev Aronin e altri fortissimi maestri. Nel 15\u00ba campionato sovietico di Leningrado del 1947 termin\u00f2 nella bassa classifica, ma vinse contro campioni del calibro di Vasilij Smyslov e Salo Flohr. \nDopo la seconda guerra mondiale, durante la quale serv\u00ec come geometra nel genio militare, ottenne una posizione di economo al Comitato centrale di pianificazione urbanistica di Qostanay, di cui poi divenne vicepresidente. Nel dopoguerra non partecip\u00f2 pi\u00f9 a tornei importanti, ma nel 1999 dest\u00f2 sensazione vincendo, all'et\u00e0 di 85 anni, il campionato di Qostanay.\nGli \u00e8 attribuita la paternit\u00e0 teorica della difesa Pirc, chiamata anche \"difesa Pirc-Ufimcev\":"}
{"id": "3340377", "revid": "203463", "url": "https://it.wikipedia.org/wiki?curid=3340377", "title": "Anatolij Ufimtsev", "text": ""}
{"id": "3340383", "revid": "155634", "url": "https://it.wikipedia.org/wiki?curid=3340383", "title": "Mathias Rolland", "text": "Biografia.\nOriginario di Pralognan-la-Vanoise e attivo in gare FIS dal dicembre del 2006, Rolland esord\u00ec in Coppa Europa il 21 gennaio 2009 a Courchevel in slalom speciale, senza completare la prova, e ottenne il suo miglior risultato in campo internazionale vincendo la medaglia di bronzo nella medesima specialit\u00e0 ai Mondiali juniores di Crans-Montana 2011.\nOttenne il suo miglior piazzamento in Coppa Europa il 21 dicembre 2011 a San Vigilio/Plan de Corones in slalom parallelo (17\u00ba) e si ritir\u00f2 al termine della stagione 2012-2013; la sua ultima gara fu lo slalom speciale dei Campionati britannici 2013, disputato il 30 marzo a M\u00e9ribel e non completato da Rolland. In carriera non debutt\u00f2 in Coppa del Mondo n\u00e9 prese parte a rassegne olimpiche o iridate."}
{"id": "3340388", "revid": "155634", "url": "https://it.wikipedia.org/wiki?curid=3340388", "title": "Phil Brown (sciatore)", "text": "Biografia.\nStagioni 2007-2016.\nAttivo in gare FIS dal dicembre del 2006, Brown ha esordito in Nor-Am Cup il 10 dicembre 2007 a Panorama in supergigante (46\u00ba) e in Coppa Europa il 15 gennaio 2011 a Kirchberg in Tirol in slalom gigante, senza completare la prova. Il 6 gennaio 2011 ha colto a Mont-Garceau in slalom gigante il suo primo podio in Nor-Am Cup (3\u00ba) e ai successivi Mondiali juniores di Crans-Montana 2011 ha vinto la medaglia di bronzo nella combinata. Il 7 gennaio 2012 ha debuttato in Coppa del Mondo in slalom gigante sull'impegnativo tracciato di Adelboden, senza completare la gara, mentre il 12 marzo successivo ha conquistato la sua prima vittoria in Nor-Am Cup, giungendo primo nello slalom gigante disputato a Stowe.\nHa esordito ai Campionati mondiali nella rassegna iridata di Schladming 2013, ottenendo il 35\u00ba posto nello gigante e non qualificandosi per la finale dello slalom speciale. L'anno successivo ha preso parte ai XXII Giochi olimpici invernali di , sua prima presenza olimpica, classificandosi 29\u00ba nello slalom gigante e 20\u00ba nello slalom speciale; il 26 ottobre dello stesso anno ha colto a S\u00f6lden in slalom gigante il suo miglior piazzamento in Coppa del Mondo (21\u00ba) e ai Mondiali di Vail/Beaver Creek 2015 si \u00e8 aggiudicato la medaglia d'argento nella gara a squadre, \u00e8 stato 22\u00ba nello slalom gigante e non ha terminato lo slalom speciale.\nStagioni 2017-2019.\nDue anni dopo ai Mondiali di Sankt Moritz 2017, suo congedo iridato, non ha completato slalom gigante e slalom speciale ed \u00e8 stato 5\u00ba nella gara a squadre. Il 20 novembre dello stesso anno ha ottenuto a Copper Mountain in slalom speciale la sua ultima vittoria in Nor-Am Cup e il giorno successivo il suo ultimo podio nel circuito (2\u00ba), nelle medesime localit\u00e0 e specialit\u00e0; a fine stagione \u00e8 risultato vincitore della Nor-Am Cup 2017, oltre che della classifica di slalom gigante (come gi\u00e0 nel 2013).\nAi XXIII Giochi olimpici invernali di , sua ultima presenza olimpica, si \u00e8 classificato 27\u00ba nello slalom gigante, 22\u00ba nello slalom speciale e 9\u00ba nella gara a squadre. Si \u00e8 ritirato al termine della stagione 2018-2019; la sua ultima gara in Coppa del Mondo \u00e8 stata lo slalom speciale di Kranjska Gora del 10 marzo, che non ha portato a termine, e la sua ultima gara in carriera lo slalom gigante dei Campionati statunitensi 2019, il 26 marzo a Waterville Valley, non completato da Brown.\nPalmar\u00e8s.\nCoppa Europa.\nCoppa Europa - vittorie.\nLegenda:\nGS = slalom gigante\nNor-Am Cup.\nNor-Am Cup - vittorie.\nLegenda:\nGS = slalom gigante\nSL = slalom speciale\nSouth American Cup.\nSouth American Cup - vittorie.\nLegenda:\nGS = slalom gigante"}
{"id": "3340389", "revid": "104458", "url": "https://it.wikipedia.org/wiki?curid=3340389", "title": "Phil Brown", "text": ""}
{"id": "3340393", "revid": "287204", "url": "https://it.wikipedia.org/wiki?curid=3340393", "title": "Philip Brown", "text": ""}
{"id": "3340398", "revid": "1305772", "url": "https://it.wikipedia.org/wiki?curid=3340398", "title": "Thousand Men Strong", "text": "Thousand Men Strong \u00e8 un album discografico del gruppo britannico Tokyo Blade, pubblicato il 18 marzo 2011 per l'etichetta Fastball Music.\nIl disco.\nSebbene fosse gi\u00e0 stato annunciato un ritorno in studio dei Tokyo Blade nel 2008, in occasione della seconda riunione del gruppo, la realizzazione del disco fu avviata nel febbraio 2010, dopo che il gruppo si assicur\u00f2 la collaborazione di Chris Tsangarides (produttore discografico con all'attivo diverse collaborazioni con noti gruppi heavy metal) e la reinclusione nella formazione di quasi tutti i membri che nel 1984 registrarono \"Night of the Blade\".\nIl processo di realizzazione dell'album sub\u00ec un'accelerazione a partire dal luglio 2010, quando fu reclutato il cantante Nicolaj Ruhnow in sostituzione di Chris Gillen, ancora presente sebbene fosse stata annunciata da mesi la sua dipartita. Annunciato come seguito di \"Night of the Blade\" e con il titolo di \"Thousand Men Strong\", il disco fu completato nell'ottobre 2010. La data di pubblicazione, inizialmente stimata per dicembre, fu fissata per febbraio 2011 dopo che il gruppo sottoscrisse un contratto con la Fastball Music, etichetta sussidiaria della Sony.\nIl 31 gennaio 2011, con apposito comunicato stampa\n, il sito ufficiale del gruppo rese nota la tracklist e la data definitiva di pubblicazione dell'album, fissata per il 18 marzo 2011."}
{"id": "3340401", "revid": "179521", "url": "https://it.wikipedia.org/wiki?curid=3340401", "title": "Cornelia H\u00fctter", "text": "Biografia.\nSpecialista delle prove veloci nata a Graz e originaria di Kumberg, la H\u00fctter ha iniziato a prendere parte a gare FIS nel dicembre del 2007 e ha esordito in Coppa Europa il 1\u00ba marzo 2010 ad Auron in supergigante, senza completare la prova. Ha ottenuto il primo risultato di rilievo in campo internazionale vincendo due medaglie di bronzo, nella discesa libera e nel supergigante, ai Mondiali juniores di Crans-Montana 2011.\nIn Coppa del Mondo ha esordito il 2 dicembre 2011 a Lake Louise, classificandosi 43\u00aa in discesa libera, mentre in Coppa Europa ha ottenuto il primo podio l'11 gennaio 2012 a Bad Kleinkirchheim in discesa libera (3\u00aa) e la prima vittoria il 12 dicembre dello stesso anno nella discesa libera disputata a Sankt Moritz; alla fine di quella stagione \u00e8 giunta prima nella classifica di supergigante e seconda in quella di discesa libera della Coppa Europa.\nHa ottenuto il primo podio in Coppa del Mondo il 21 dicembre 2013 a Val-d'Is\u00e8re in discesa libera (3\u00aa); ai XXII Giochi olimpici invernali di , sua prima partecipazione olimpica, si \u00e8 classificata 24\u00aa nella discesa libera. Ha esordito ai Campionati mondiali in occasione della rassegna iridata di Vail/Beaver Creek 2015, dove \u00e8 stata 15\u00aa nella discesa libera e 4\u00aa nel supergigante. Il 12 marzo 2016 ha vinto la sua prima gara in Coppa del Mondo, il supergigante disputato a Lenzerheide; ai XXIII Giochi olimpici invernali di si \u00e8 classificata 13\u00aa nella discesa libera e 8\u00aa nel supergigante e ai XXIV di si \u00e8 piazzata 7\u00aa nella discesa libera e 8\u00aa nel supergigante.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nDH = discesa libera\nSG = supergigante\nCoppa Europa.\nCoppa Europa - vittorie.\nLegenda:\nDH = discesa libera\nSG = supergigante"}
{"id": "3340402", "revid": "287204", "url": "https://it.wikipedia.org/wiki?curid=3340402", "title": "Cornelia Hutter", "text": ""}
{"id": "3340403", "revid": "104458", "url": "https://it.wikipedia.org/wiki?curid=3340403", "title": "Cornelia Huetter", "text": ""}
{"id": "3340404", "revid": "155634", "url": "https://it.wikipedia.org/wiki?curid=3340404", "title": "Jasmin Rothmund", "text": "Biografia.\nNata a Walenstadt e attiva in gare FIS dal dicembre del 2006, la Rothmund ha esordito in Coppa Europa il 14 dicembre 2007 a Davos, piazzandosi 55\u00aa in supergigante. In Coppa del Mondo ha disputato una sola gara, lo slalom speciale del 4 gennaio 2011 a Zagabria Sljeme, senza completarlo. Un mese dopo ai Mondiali juniores di Crans-Montana ha vinto la medaglia d'argento nel supergigante.\nDalla stagione 2014-2015 sarebbe entrata a far parte della nazionale liechtensteinese, ma la sua ultima gara \u00e8 rimasta lo slalom speciale di Coppa Europa disputato il 10 gennaio 2014 a Melchsee-Frutt, che la Rothmund non ha completato; in carriera non ha preso parte n\u00e9 a rassegne olimpiche n\u00e9 iridate."}
{"id": "3340406", "revid": "219110", "url": "https://it.wikipedia.org/wiki?curid=3340406", "title": "IPMI", "text": ""}
{"id": "3340407", "revid": "486946", "url": "https://it.wikipedia.org/wiki?curid=3340407", "title": "ASD Manfredonia Football 1932", "text": ""}
{"id": "3340408", "revid": "486946", "url": "https://it.wikipedia.org/wiki?curid=3340408", "title": "Manfredonia Football", "text": ""}
{"id": "3340410", "revid": "1396213", "url": "https://it.wikipedia.org/wiki?curid=3340410", "title": "Captain America - Il primo Vendicatore", "text": "Captain America - Il primo Vendicatore (\"Captain America: The First Avenger\") \u00e8 un film del 2011 diretto da Joe Johnston.\nBasato sul personaggio dei fumetti Marvel Comics Capitan America, \u00e8 stato scritto da Christopher Markus e Stephen McFeely e vede nel cast Chris Evans, Tommy Lee Jones, Hugo Weaving, Hayley Atwell, Sebastian Stan, Dominic Cooper, Neal McDonough, Derek Luke e Stanley Tucci. Prodotto dai Marvel Studios e distribuito dalla Paramount Pictures, \u00e8 il quinto film del Marvel Cinematic Universe.\nAmbientato prevalentemente durante la seconda guerra mondiale, il film racconta la storia di Steve Rogers, un magrolino ragazzo di Brooklyn che viene trasformato nel super soldato Capitan America per aiutare i soldati in guerra. Rogers deve affrontare lo spietato Teschio Rosso, un ufficiale di Adolf Hitler che vuole impadronirsi del misterioso Tesseract e usarlo come arma per annientare il mondo.\nTrama.\nUn gruppo di scienziati rinviene un relitto di un vecchio velivolo fra i ghiacci del Polo nord. Due esploratori riescono a penetrare nella carcassa e rinvengono un misterioso oggetto circolare blu, bianco e rosso.\nNel 1942, in Norvegia, Johann Schmidt, capo dell'HYDRA (una divisione scientifica segreta nazista), irrompe in un castello per impossessarsi del Tesseract, un manufatto dai grandi poteri creato dagli antichi d\u00e8i nordici. Nel frattempo, a New York, Steve Rogers, un ragazzo gracile e rachitico, tenta di arruolarsi nell'esercito, ma viene respinto a causa dei suoi difetti fisici. Una sera, Steve visita la Stark Expo con il suo migliore amico, il sergente James \"Bucky\" Barnes. Abraham Erskine, uno scienziato di origine tedesca che lavora per il governo, colpito dalle motivazioni patriottiche di Rogers decide di farlo arruolare. Il giovane viene cos\u00ec trasferito in una sezione speciale dell'esercito, sotto il comando del colonnello Chester Phillips e dell'agente Peggy Carter. In questo reparto verr\u00e0 selezionata una recluta, sulla quale verr\u00e0 sperimentato il siero del supersoldato. Erskine sceglie Rogers per via della sua natura leale, giusta e altruista, rivelando al giovane che il siero era stato somministrato allo stesso Schmidt, provocandogli gravi danni collaterali.\nIntanto Schmidt, intenzionato a conquistare il mondo intero, sfrutta il Tesseract per alimentare le innovative armi ideate da Arnim Zola. Rogers e l'agente Carter si recano nel laboratorio segreto di Erskine, che \u00e8 aiutato da Howard Stark, ricco inventore e produttore di armi. A Rogers viene iniettato il siero del supersoldato, facendolo diventare molto pi\u00f9 alto e sviluppando incredibilmente i suoi muscoli. Tuttavia un agente infiltrato dell'HYDRA uccide Erskine e fugge con l'ultima fiala rimasta del siero. Rogers si lancia all'inseguimento e cattura Kruger, il quale per\u00f2 si suicida col cianuro. L'ultima fiala del siero \u00e8 rimasta distrutta nella lotta e, morto il dottor Erskine, non si pu\u00f2 replicare. Rogers \u00e8 quindi l'unico supersoldato al mondo, troppo prezioso per essere esposto in battaglia. Diventato un fenomeno popolare dopo l'inseguimento per la citt\u00e0, viene promosso al rango di capitano e partecipa a vari spettacoli ed esibizioni, durante le quali \u00e8 soprannominato Capitan America.\nNel novembre del 1943, in Italia, Rogers viene a sapere che un'intera divisione dell'esercito \u00e8 stata fatta prigioniera dall'HYDRA. Tra i soldati catturati vi \u00e8 anche Bucky. Malgrado il colonnello Phillips ritenga sconveniente una missione di recupero, Rogers decide di recarsi personalmente al salvataggio dell'amico, aiutato da Peggy e Stark. Dopo aver sorvolato in aereo le difese nemiche, Rogers si paracaduta da solo e riesce a penetrare nella base HYDRA. Qui libera Bucky e gli altri soldati della divisione, i quali mettono a soqquadro la base nazista con l'ausilio delle armi alimentate dal Tesseract sottratte ai tedeschi. Rogers e Bucky hanno un incontro diretto con Schmidt, il quale si rivela essere Teschio Rosso, cos\u00ec chiamato per il terribile volto che nascondeva dietro una maschera. Teschio Rosso e Zola fuggono con il Tesseract e i soldati americani radono al suolo la base.\nTornato all'accampamento, Rogers viene premiato da Phillips con un nuovo costume e uno scudo fatto di vibranio indistruttibile fornitogli da Stark, continuando a combattere l'HYDRA, affiancato da un esercito di fedelissimi combattenti, distruggendo una ad una tutte le basi dei nemici. Durante un assalto a un treno blindato dell'HYDRA, Steve e Bucky riescono a catturare Zola, ma Bucky cade in un precipizio. Phillips estorce a Zola la localit\u00e0 dell'ultima base dell'HYDRA, che si trova nelle Alpi e viene attaccato con tutte le forze disponibili. Teschio Rosso riesce a decollare a bordo di un'Ala volante, ma viene raggiunto da Capitan America. Teschio Rosso intende bombardare le pi\u00f9 importanti citt\u00e0 statunitensi, ma il capitano raggiunge la sala di pilotaggio e combatte con Schmidt. Alla fine Teschio Rosso afferra il Tesseract, venendo risucchiato da esso e scomparendo nel nulla. Rogers si accorge che i comandi sono bloccati verso New York, decidendo di sacrificarsi per evitare la catastrofe. Scambiate le ultime parole con l'amata Peggy, il capitano si schianta nell'Artico.\nDopo lunghe ricerche Howard Stark recupera il Tesseract in fondo all'oceano, ma non trova traccia di Capitan America, che rimane cos\u00ec ibernato nel ghiaccio per quasi settant'anni, fino al suo ritrovamento. Risvegliatosi in un ospedale della New York odierna, il capitano fugge per strada, ma viene raggiunto da Nick Fury, che gli fornisce spiegazioni. Alla fine, Rogers \u00e8 intento ad allenarsi in una palestra quando viene raggiunto da Fury, che gli propone una missione per salvare il mondo da una nuova minaccia.\nPersonaggi.\nInoltre Toby Jones interpreta Arnim Zola, un biochimico al servizio dell'HYDRA, Kenneth Choi interpreta Jim Morita, membro di origine giapponese della squadra guidata da Capitan America, Bruno Ricci interpreta Jacques Dernier, il membro francese della squadra guidata da Capitan America, JJ Feild interpreta James Montgomery Falsworth, il membro inglese della squadra guidata da Capitan America; a differenza della sua controparte cartacea, il personaggio non indossa un costume, Richard Armitage interpreta Heinz Kruger, spia nazista al soldo di Teschio Rosso, Natalie Dormer interpreta Lorraine, braccio destro di Chester Phillips. Nel film sono presenti dei camei: Samuel L. Jackson interpreta Nick Fury, direttore dello S.H.I.E.L.D.; Jackson ha gi\u00e0 interpretato questo ruolo nei film \"Iron Man\", \"Iron Man 2\" e \"Thor\", Stan Lee interpreta un alto ufficiale dell'esercito che \u00e8 fra le prime fila del pubblico dello spettacolo di Capitan America per la promozione dei titoli di guerra; quando sul palco compare un altro personaggio al posto del Capitano, che si \u00e8 dovuto assentare all'ultimo minuto, pronuncia la battuta \u00abLo immaginavo pi\u00f9 alto!\u00bb, scambiandolo per il supereroe, Amanda Righetti d\u00e0 il volto a un'agente dello S.H.I.E.L.D. sul finale della pellicola.\nProduzione.\n\"Captain America - Il primo Vendicatore\" nasce da una sceneggiatura originale di Larry Wilson e Leslie Bohem scritta per conto dei produttori Mark Gordon e Gary Levinsohn della Marvel Entertainment nell'aprile 1997. Nel 2000, la Artisan Entertainment entr\u00f2 a far parte del progetto come studio coproduttore al termine di un concordato di tipo finanziario con la Marvel in base al quale si sarebbe impegnata a cofinanziare 15 produzioni cinematografiche (tra le quali \"Captain America\"), direct-to-video e serie televisive di quest'ultima. A complicare un pieno avvio della produzione una disputa legale fra il creatore del fumetto Joe Simon e la Marvel Comics riguardo alla compropriet\u00e0 dei diritti d'autore sul personaggio, finita in tribunale. Nel 2003, le due parti mediarono una soluzione chiudendo la controversia.\nNel 2005, la Paramount Pictures, similmente a quanto precedentemente accaduto con la Artisan, termin\u00f2 un accordo finanziario con la Marvel sulla base del quale avrebbe cooperato con quest'ultima nelle spese relative a questioni di marketing, distribuzione cinematografica e casalinga e 10 titoli da coprodurre (tra i quali \"Captain America\") entro dieci anni. Nel frattanto, la Marvel richiese e ottenne un maxi finanziamento di 525 milioni di dollari dalla banca Merrill Lynch necessario alla copertura economica di dieci progetti cinematografici in sviluppo.\nSotto lo sciopero degli sceneggiatori (2007-2008), il dirigente della Marvel David Maisel arriv\u00f2 a stipulare di un accordo con membri della Writers Guild of America per non far cadere nell'oblio \"Captain America\" e altri titoli, come accaduto invece per numerosi film nello stesso periodo. Il 5 maggio 2008 fu annunciato \"The First Avenger: Captain America\" come titolo di lavorazione e posta una provvisoria data d'uscita americana, confermando inoltre la realizzazione di un film su \"I Vendicatori\". L'ottobre seguente fu pubblicata in rete la sinossi ufficiale.\nTitolo.\nInizialmente noto come \"Captain America\" fu in seguito adottato il titolo di lavorazione \"The First Avenger: Captain America\", poi cambiato in maniera trasversale nell'aprile 2010 in \"Captain America: The First Avenger\". In lingua italiana il nome del supereroe \u00e8 rimasto \"Captain America\", nel titolo come nei dialoghi del film.\nRegia.\nLa Marvel era originariamente intenzionata ad avere Jon Favreau come regista. Insieme ad Avi Arad, Favreau ebbe modo di sviluppare le prime idee, spiegando che avrebbe voluto approcciarsi al film come a una commedia. Infine, Favreau prefer\u00ec lavorare all'adattamento di \"Iron Man\", sempre della Marvel, e abbandon\u00f2 i progetti su Capitan America.\nDopo l'uscita di Favreau, si parl\u00f2 di Nick Cassavetes, proposto alla Marvel da sua madre Gena Rowlands e, sebbene entr\u00f2 effettivamente in contatto con la compagnia, i negoziati tra le due parti si conclusero in un nulla di fatto. Joe Johnston intrattenne alcuni colloqui. Anche Louis Leterrier, reduce da \"L'incredibile Hulk\", manifest\u00f2 interesse per il film dopo averne visionato alcuni concetti artistici realizzati durante la preproduzione, da lui in parte seguita. Offr\u00ec quindi la sua disponibilit\u00e0 alla Marvel, ma la compagnia declin\u00f2 l'invito.\nIl 9 novembre 2008 venne annunciato dall\"'Hollywood Reporter\" che Joe Johnston, dopo due anni di trattative altalenanti, aveva accettato di dirigere il film. Kevin Feige comment\u00f2 la notizia dicendo: \u00ab\u00e8 il film che era destinato a fare , vista la sua carriera\u00bb, alludendo alle sue passate esperienze cinematografiche. Secondo Joe Johnston, nella ricerca del metodo giusto col quale realizzare un film di supereroi ambientato durante la seconda guerra mondiale per proporlo al pubblico moderno, ci si \u00e8 soffermati principalmente sullo stile che caratterizza \"Indiana Jones e i predatori dell'arca perduta\", il quale - secondo i produttori, \u00abnon d\u00e0 l'impressione di un film d'epoca\u00bb. Altri titoli che hanno pesato e avuto influenza sui toni del film sono \"Cielo d'ottobre\", \"The Rocketeer\" e \"Guerre stellari\", tutti progetti a cui ha preso parte Johnston.\nSceneggiatura.\nKevin Feige diede la premessa nel 2008 che il film sarebbe iniziato durante la seconda guerra mondiale, con i nazisti e il Teschio rosso come antagonisti, per poi giungere all'epoca contemporanea. Avi Arad cit\u00f2 i film \"Ritorno al futuro\" come una delle fonti d'influenza della storia. Nel 2006, a sviluppo ricominciato, David Self (noto per \"Era mio padre\") fu incaricato di scrivere un nuovo adattamento. Fu anche chiamato Zak Penn ad occuparsi del copione dopo la mano di Self, ma offertagli dalla Marvel la possibilit\u00e0 di scegliere fra \"Captain America\" e \"I Vendicatori\", prefer\u00ec dedicarsi a quest'ultimo.\nTra ottobre e novembre 2008, davanti alla mancanza di una solida sceneggiatura, la Marvel apr\u00ec le audizioni per la selezione di nuovi sceneggiatori. Ai provini si presentano due coppie di artisti specializzati in film d'azione: Mark Fergus-Hawk Ostby (autori di \"Iron Man\") e Christopher Markus e Stephen McFeely (noti per \"Il leone, la strega e l'armadio\" e \"Il principe Caspian\"); ad ottenere l'ingaggio furono Christopher Markus e Stephen McFeely.\nLa prima settimana di luglio 2009 fu indetta una riunione con gli sceneggiatori impegnati nei film Marvel Studios ante-Vendicatori: \"Captain America\", \"Iron Man 2\" e \"Thor\", per stabilire criteri comuni coi quali collegare i singoli titoli al film sui \"Vendicatori\". Il fine ultimo di Marks e McFeely sarebbe dovuto quindi essere quello di creare un personaggio solido da porre come principale introduzione ai \"Vendicatori\", collegando la sua storia a quella di \"Thor\" e \"Iron Man\", attraverso i quali poi formare l'universo Marvel. La sceneggiatura Markus-Mcfeely fu in totale riscritta tre volte, per poi essere infine rimaneggiata da Joss Whedon nell'aprile 2010, insieme a quella dei \"Vendicatori\" su incarico diretto della Marvel. Il copione definitivo del duo veniva principalmente ambientato nella seconda guerra mondiale e si concludeva col ritrovamento di Cap nei ghiacci da parte dello SHIELD, introducendo cos\u00ec il personaggio in maniera diretta e celere nel film dei \"Vendicatori\" senza spendere ulteriore tempo a spiegare i legami con gli altri supereroi.\nRiprese.\nGli uffici di produzione furono aperti nell'ottobre 2009. Con la premessa che la lavorazione di \"Captain America\" sarebbe partita al termine delle riprese di \"Thor\", la data d'inizio riprese fu stabilita al 28 giugno 2010, con set a Londra e altre location internazionali appositamente selezionate per differenziarlo dagli altri titoli Marvel; per una spesa totale di lavorazione stimata a circa 140 milioni di dollari. Le riprese sono terminate il 15 ottobre 2010.\nIn un primo tempo le riprese si sarebbero dovute tenere agli studi Raleigh di Manhattan Beach (California), in base a un accordo risalente al 2008 firmato da Louis D'Esposito della Marvel e gli studi Raleigh e valevole anche per \"Iron Man 2\", \"Thor\" e \"I Vendicatori\". Complice la crisi economica e i costi da sostenere, nel maggio 2010 la Marvel comunic\u00f2 il cambio di rotta verso la Gran Bretagna. Il governo britannico aveva infatti emanato forti incentivi fiscali alle produzioni cinematografiche ad alto costo straniere, ragione per cui la Marvel si era messa in contatto con diversi studi cinematografici londinesi. Comunque, gi\u00e0 in precedenza si era parlato degli studi Shepperton di Londra come potenziale base per le riprese in interni. Piccadilly Circus venne trasformato in un set per diverse riprese. Come rivel\u00f2 Louis D'Esposito:\nA fine settembre, dopo location scouting da inizio estate, le riprese si spostarono a Manchester, nei centri abitati pi\u00f9 idonei ad essere allestiti come set per la New York anni quaranta. In novembre l'attore Stanley Tucci dichiar\u00f2 d'aver completato le scene che lo riguardavano e che la lavorazione sarebbe molto probabilmente terminata entro tre settimane. Nel marzo 2011 il cast torn\u00f2 nuovamente nel Regno Unito per delle riprese aggiuntive.\nColonna sonora.\nI diritti musicali di \"Captain America\" e di qualsiasi altra produzione futura Marvel saranno detenuti e gestiti dalla Cherry Lane Music Publishing Co., in base a un contratto formulato a New York il 25 novembre 2008 con la Marvel Entertainment.\nNel febbraio 2011 fu incaricato Alan Silvestri della composizione della colonna sonora.\nNella colonna sonora \u00e8 compresa anche la canzone \"Star Spangled Man\" composta da Alan Menken e David Zippel.\nPromozione.\nAll'edizione 2010 del Comic-Con di San Diego furono mostrate in anteprima mondiale alcune scene ricavate dal primissimo materiale girato. Il primo spot \u00e8 stato mandato in onda durante il Super Bowl il 7 febbraio 2011. Il trailer ufficiale \u00e8 stato pubblicato in rete il 24 marzo seguente mentre il secondo full trailer a giugno.\nDistribuzione.\nIl film \u00e8 uscito nei cinema il 22 luglio 2011 in contemporanea mondiale, mentre in Italia \u00e8 uscito cinque giorni dopo, anche in 3D.\nEdizione italiana.\nLa direzione del doppiaggio e i dialoghi italiani sono stati curati da Marco Guadagno.\nAccoglienza.\nIncassi.\n\"Captain America - Il primo Vendicatore\" ha ottenuto un incasso pari a in Nord America e nel resto del mondo, di cui in Italia, per un incasso mondiale di , a fronte di un budget di produzione di 140 milioni di dollari.\nCritica.\nIl film ha generalmente ricevuto recensioni positive dalla critica cinematografica. L'aggregatore di recensioni Rotten Tomatoes riporta una percentuale di gradimento del 79% con un voto medio di 7 su 10, basandosi su 273 recensioni. Il sito Metacritic attribuisce al film un punteggio di 66 su 100 in base a 43 recensioni.\nAltri media.\nDal film \u00e8 tratto un videogioco della SEGA, \".\nSequel.\nUn seguito del film, \", \u00e8 uscito nel 2014; nel film tornano Chris Evans nella parte di Capitan America e Sebastian Stan come interprete del Soldato d'Inverno, principale antagonista del film. Robert Redford interpreta il ruolo di Alexander Pierce, ai vertici dello S.H.I.E.L.D., al fianco di Nick Fury interpretato da Samuel L. Jackson. Al cast si aggiungono inoltre Scarlett Johansson (Vedova Nera), Anthony Mackie (Falcon), Cobie Smulders (Maria Hill), Emily VanCamp (Sharon Carter), Frank Grillo (Brock Rumlow) e Toby Jones (Arnim Zola).\nNel 2016 \u00e8 uscito il sequel di \"The Winter Soldier\", intitolato \"\". Il film \u00e8 un libero adattamento del crossover a fumetti \"Civil War\". Evans, Johansson, Mackie, Grillo, VanCamp e Stan riprendono i loro ruoli, e si aggiungono al cast Robert Downey Jr. (Tony Stark / Iron Man), Don Cheadle (James Rhodes / War Machine), Jeremy Renner (Clint Burton / Occhio di Falco), Chadwick Boseman (T'Challa / Pantera Nera), Paul Bettany (Visione), Elizabeth Olsen (Wanda Maximoff / Scarlet), Paul Rudd (Scott Lang / Ant-Man), Tom Holland (Peter Parker / Spider-Man) e Daniel Br\u00fchl (Helmut Zemo)."}
{"id": "3340426", "revid": "767487", "url": "https://it.wikipedia.org/wiki?curid=3340426", "title": "Luca Miti", "text": "Biografia.\nLuca Miti studia pianoforte jazz, tecniche vocali estese, flauto a becco barocco, canto gregoriano e \"automatons\" con Tom Johnson. Dal 1980 lavora come compositore e musicista di musica contemporanea. Il suo lavoro di matrice avanguardistica \u00e8 incentrato sulla ricerca sulle profondit\u00e0 del suono e oscilla fra attitudini Fluxus e Neo-dada.\nHa collaborato, fra gli altri, con artisti come Albert Mayr, Francesco Michi, Alvin Curran, Mauro Orselli e Michiko Hirayama.\nIl suo repertorio \u00e8 composto da brani di difficile reperibilit\u00e0 come \"Keyboard Studies\" di Terry Riley o composizioni di Takehisha Kosugi e Alvin Curran. Negli ultimi anni si \u00e8 dedicato ad opere di Tom Johnson e Pauline Oliveros."}
{"id": "3340429", "revid": "1935652", "url": "https://it.wikipedia.org/wiki?curid=3340429", "title": "Emidio Cipollone", "text": "Biografia.\n\u00c8 nato a Cese dei Marsi, frazione di Avezzano, sede vescovile in provincia dell'Aquila, il 26 gennaio 1960.\nFormazione e ministero sacerdotale.\nHa frequentato le scuole medie ed il ginnasio presso il seminario di Avezzano, ha poi proseguito gli studi filosofici e teologici presso il seminario regionale di Chieti; ha inoltre frequentato i corsi di licenza in teologia morale presso l'Accademia alfonsiana di Roma.\nIl 18 agosto 1984 \u00e8 stato ordinato presbitero, nella chiesa di Santa Maria a Cese dei Marsi, dal vescovo Biagio Vittorio Terrinoni.\nQui ha svolto diversi incarichi: vicario parrocchiale di San Giovanni ad Avezzano e cappellano ospedaliero a Pescina, dal 1984 al 1985; parroco di Santa Maria Assunta a Lecce nei Marsi, dal 1985 al 1989; parroco di San Giuseppe a Pescina, dal 1989 al 2000. \u00c8 stato anche vicedirettore dell'ufficio catechistico diocesano, responsabile della pastorale familiare, assistente spirituale dell'UNITALSI di Avezzano, docente di religione nel liceo classico della citt\u00e0.\nNel 2000 \u00e8 stato nominato direttore spirituale del seminario regionale di Chieti; inoltre, dal 2007 \u00e8 stato responsabile regionale dell'ufficio di pastorale familiare; oltre a queste mansioni, ha seguito come assistente spirituale i medici cattolici di Avezzano, dal 2008, e le \"Maestre pie e laici per il Vangelo\", dal 2009.\nMinistero episcopale.\nL'11 ottobre 2010 papa Benedetto XVI lo ha nominato arcivescovo di Lanciano-Ortona; \u00e8 succeduto a Carlo Ghidelli, dimessosi per raggiunti limiti di et\u00e0. Il 18 dicembre seguente ha ricevuto l'ordinazione episcopale, nella cattedrale della Madonna del Ponte a Lanciano, dal suo predecessore Carlo Ghidelli, co-consacranti Pietro Santoro, vescovo di Avezzano e Bruno Forte, arcivescovo di Chieti-Vasto. Durante la stessa celebrazione ha preso possesso dell'arcidiocesi.\nIl 4 giugno 2011, in occasione dell'inaugurazione dell'hospice di Lanciano, \"prima struttura pubblica abruzzese per malati terminali\", ha dichiarato che l'hospice \"\u00e8 una forza contro la deriva dell'eutanasia\".\n\u00c8 delegato per la famiglia e la vita e delegato per la tutela dei minori della Conferenza episcopale dell'Abruzzo e del Molise.\nGenealogia episcopale.\nLa genealogia episcopale \u00e8:"}
{"id": "3340434", "revid": "124808", "url": "https://it.wikipedia.org/wiki?curid=3340434", "title": "Captain America II", "text": ""}
{"id": "3340437", "revid": "715366", "url": "https://it.wikipedia.org/wiki?curid=3340437", "title": "Quartetto per archi n. 15 (Beethoven)", "text": "Il Quartetto per archi n. 15 in La minore op. 132 di Ludwig van Beethoven \u00e8 stato scritto nel 1825; lo Schuppanzigh Quartet ne diede la prima esecuzione pubblica il 6 novembre dello stesso anno.\nInsieme ad altri due quartetti, op. 127 e op. 130, fu dedicato al nobile russo, amante della musica e mecenate Nikolai Galitzin che era anche colui che commission\u00f2 i lavori a Beethoven. Il numero d'opera fu assegnato in base all'ordine di pubblicazione anche se in realt\u00e0 risulta essere il tredicesimo quartetto ad essere stato composto da Beethoven. Particolarit\u00e0 di questo quartetto \u00e8 rappresentata dall'ultimo movimento in cui confluisce un tema, il cui abbozzo del 1823 era stato immaginato per il finale della nona sinfonia.\nMovimenti.\nI cinque movimenti del quartetto sono:"}
{"id": "3340438", "revid": "205250", "url": "https://it.wikipedia.org/wiki?curid=3340438", "title": "Fernando Tejero", "text": "Biografia.\nNato , vi trascorse infanzia e adolescenza fino a che non abbandon\u00f2 il lavoro nella pescheria dei genitori per andare a Madrid e diventare attore.\nEntr\u00f2 nella scuola di Cristina Rota, dove entr\u00f2 in contatto con Alberto San Juan. In questo modo stabil\u00ec rapporti con la compagnia teatrale Animalario, tra i cui membri figuravano Ernesto Alterio, Andr\u00e9s Lima e Guillermo Toledo.\nDavid Serrano, anche lui vicino al gruppo, gli offr\u00ec l'opportunit\u00e0 della vita con la pellicola \"D\u00edas de f\u00fatbol\" (2003), con la quale ottenne il Premio Goya come miglior attore rivelazione.\nNello stesso anno Elena Arnao lo scelse nel \"casting\" della serie televisiva \"Aqu\u00ed no hay quien viva\". Sebbene in principio gli offrirono il ruolo di Paco (il dipendente di un video-club), pi\u00f9 tardi la rinuncia dell'attore prescelto per interpretare Emilio (il portinaio del condominio) gli permise di ottenere maggior visibilit\u00e0.\nGrazie alla sua popolarit\u00e0, Fernando Tejero ottenne ruoli da protagonista in film come \"El penalti m\u00e1s largo del mundo\" (Roberto Santiago, 2005).\nInterpret\u00f2 un cieco nel film \"Va a ser que nadie es perfecto\" (Joaqu\u00edn Oristrell, 2005), nel quale figurarono anche Santi Mill\u00e1n e Jos\u00e9 Luis Garc\u00eda P\u00e9rez.\nNel 2007 fu protagonista nella serie \"Gominolas\", nella quale interpretava Benja, che negli anni 1980 fu il leader del gruppo giovanile Gominolas.\nNel 2009 collabor\u00f2 con l'attrice Malena Alterio per la quarta volta (dopo due film e la serie \"Aqu\u00ed no hay quien viva\") nel lungometraggio \"Al final del camino\"."}
{"id": "3340439", "revid": "287204", "url": "https://it.wikipedia.org/wiki?curid=3340439", "title": "Vigdis Finnbogadottir", "text": ""}
{"id": "3340441", "revid": "599013", "url": "https://it.wikipedia.org/wiki?curid=3340441", "title": "Vigdis Finnbogad\u00f3ttir", "text": ""}
{"id": "3340446", "revid": "228587", "url": "https://it.wikipedia.org/wiki?curid=3340446", "title": "Rado", "text": ""}
{"id": "3340448", "revid": "55935", "url": "https://it.wikipedia.org/wiki?curid=3340448", "title": "Rad\u00f3", "text": ""}
{"id": "3340458", "revid": "287204", "url": "https://it.wikipedia.org/wiki?curid=3340458", "title": "Shunyi Olympic Rowing-Canoeing Park", "text": "Shunyi Olympic Rowing-Canoeing Park \u00e8 un \"canoeing park\" nei pressi di Pechino, Cina, che comprende al suo interno un fiume artificiale specificatamente costruito per svolgere le competizioni degli sport d'acqua viva, quali la canoa fluviale.\nLe Olimpiadi del 2008 in Cina.\nAi Giochi olimpici di ha ospitato le competizioni di canoa (sia regate che slalom), canottaggio e nuoto di fondo. Dopo le Olimpiadi \u00e8 utilizzato anche come parco acquatico di divertimenti."}
{"id": "3340461", "revid": "256896", "url": "https://it.wikipedia.org/wiki?curid=3340461", "title": "Centro di Ricerche Aerospaziali", "text": ""}
{"id": "3340464", "revid": "599013", "url": "https://it.wikipedia.org/wiki?curid=3340464", "title": "Cigliano (disambigua)", "text": ""}
{"id": "3340466", "revid": "28592", "url": "https://it.wikipedia.org/wiki?curid=3340466", "title": "Olonets", "text": ""}
{"id": "3340472", "revid": "304077", "url": "https://it.wikipedia.org/wiki?curid=3340472", "title": "Governatorato di Olonec", "text": "Il governatorato di Olonec, era una gubernija dell'Impero Russo, che si trovava in Carelia. Il capoluogo era originariamente Olonec, poi dal 1802 Petrozavodsk."}
{"id": "3340474", "revid": "287204", "url": "https://it.wikipedia.org/wiki?curid=3340474", "title": "Schinias Olympic Rowing and Canoeing Centre", "text": "Il Centro olimpico di canottaggio e canoismo di Schini\u00e0s (in lingua greca: \u039f\u03bb\u03c5\u03bc\u03c0\u03b9\u03b1\u03ba\u03cc \u039a\u03c9\u03c0\u03b7\u03bb\u03b1\u03c4\u03bf\u03b4\u03c1\u03cc\u03bc\u03b9\u03bf \u03a3\u03c7\u03bf\u03b9\u03bd\u03b9\u03ac) \u00e8 un impianto polifunzionale nei pressi di Maratona, Grecia.\nLe Olimpiadi del 2004.\nAi Giochi olimpici di ha ospitato le competizioni di canoa/kayak (solo regate) e canottaggio. Dopo \u00e8 stato scelto dalla FISA quale \"campo di allenamento\" per il canottaggio e, nel 2008, ha ospitato la LV edizione dei campionati europei di canottaggio."}
{"id": "3340475", "revid": "28592", "url": "https://it.wikipedia.org/wiki?curid=3340475", "title": "Provincia svedese", "text": ""}
{"id": "3340476", "revid": "28592", "url": "https://it.wikipedia.org/wiki?curid=3340476", "title": "Vecchia Finlandia", "text": ""}
{"id": "3340479", "revid": "773636", "url": "https://it.wikipedia.org/wiki?curid=3340479", "title": "Aunus", "text": "Aunus"}
{"id": "3340483", "revid": "28592", "url": "https://it.wikipedia.org/wiki?curid=3340483", "title": "Cosacchi del Don", "text": ""}
{"id": "3340485", "revid": "28592", "url": "https://it.wikipedia.org/wiki?curid=3340485", "title": "Trattato di \u00c5bo", "text": ""}
{"id": "3340501", "revid": "767487", "url": "https://it.wikipedia.org/wiki?curid=3340501", "title": "Tom Lund", "text": "Carriera.\nGiocatore.\nClub.\nLund gioc\u00f2 per tutta la carriera con la maglia del Lillestr\u00f8m, nonostante avesse ricevuto diverse offerte da altre squadre. L'esempio pi\u00f9 famoso della sua lealt\u00e0 verso il club fu quando rifiut\u00f2 un'offerta da parte dell'Ajax, che nel 1973 lo cerc\u00f2 per riempire il vuoto causato dalla partenza di Johan Cruijff. Lund rifiut\u00f2 offerte anche da Real Madrid e Bayern Monaco.\nTra tutte le competizioni, gioc\u00f2 336 partite e segn\u00f2 193 reti per il Lillestr\u00f8m (di questi, 253 incontri e 137 marcature arrivarono in campionato), aiutando il suo club a vincere numerosi trofei in campo nazionale.\nSi ritir\u00f2 ad un'et\u00e0 relativamente giovane, da trentaduenne. \u00c8 ancora ricordato come uno dei migliori calciatori norvegesi.\nLund \u00e8 noto anche per la sua aerofobia e gli spostamenti per giocare le gare in trasferta in patria e in Europa gli copriva in automobile. All'epoca, si sostenne anche che questo fu uno dei motivi della sua riluttanza a lasciare il Lillestr\u00f8m.\nNazionale.\nTra il 1971 e il 1982, Lund gioc\u00f2 47 partite per la , con 12 reti all'attivo. Esord\u00ec in Nazionale il 26 maggio 1971, giocando nel successo per tre a uno sull'. La prima rete la segn\u00f2 il 3 agosto 1972, in un successo per quattro a uno, ancora sull'Islanda.\nAllenatore.\nLund fu allenatore del Lillestr\u00f8m dal 1985 al 1987 e dal 1990 al 1991."}
{"id": "3340507", "revid": "599013", "url": "https://it.wikipedia.org/wiki?curid=3340507", "title": "Varna (disambigua)", "text": ""}
{"id": "3340510", "revid": "228587", "url": "https://it.wikipedia.org/wiki?curid=3340510", "title": "Sestra", "text": ""}
{"id": "3340515", "revid": "729019", "url": "https://it.wikipedia.org/wiki?curid=3340515", "title": "Ma\u0161a Zec Pe\u0161kiri\u010d", "text": "Biografia.\nIl suo piazzamento pi\u00f9 alto nel ranking WTA \u00e8 il 93\u00ba posto registrato il 15 giugno 2009. Nel doppio si \u00e8 piazzata al 130\u00ba posto il 19 ottobre dello stesso anno.\nI migliori risultati in tornei del Grande Slam li ha ottenuti a Wimbledon 2009 e allo US Open 2009, cadendo in entrambe le circostanze al primo turno.\nDa diversi anni fa parte della squadra slovena di Fed Cup in pianta stabile.\nStatistiche.\nRisultati in progressione.\nDoppio nei tornei del Grande Slam.\n\"Nessuna partecipazione\"\nDoppio misto nei tornei del Grande Slam.\n\"Nessuna partecipazione\""}
{"id": "3340519", "revid": "46291", "url": "https://it.wikipedia.org/wiki?curid=3340519", "title": "Inula salicina", "text": "La Enula aspra (nome scientifico Inula salicina ) \u00e8 una pianta erbacea, perenne a fiori gialli, appartenente alla famiglia delle Asteraceae.\nEtimologia.\nIl nome generico (\"Inula\") potrebbe derivare da un analogo vocabolo latino usato dai Romani per indicare proprio queste piante. Altri Autori propongono un'altra etimologia: una derivazione da un vocabolo greco \"en\u00e0ein\" (= purificare) facendo riferimento alle presunte propriet\u00e0 mediche di alcune piante di questo genere. L'epiteto specifico (\"salicina\") fa riferimento alla somiglianza delle foglie con quelle del salice.\nIl binomio scientifico attualmente accettato (\"Inula salicina\") \u00e8 stato proposto da Carl von Linn\u00e9 (1707 \u2013 1778) biologo e scrittore svedese, considerato il padre della moderna classificazione scientifica degli organismi viventi, nella pubblicazione \"Species Plantarum\" del 1753.\nDescrizione.\nL'altezza di queste piante pu\u00f2 variare normalmente da 2 a 4\u00a0dm (massimo 7\u00a0dm). La forma biologica della specie \u00e8 emicriptofita scaposa (H scap); ossia sono piante perennanti con gemme poste al livello del suolo con fusto allungato e mediamente foglioso. Non sono ghiandolose ma ricoperte da sparsi peli.\nRadici.\nLe radici sono secondarie da rizoma.\nFoglie.\nLe foglie sono cauline disposte in modo alterno e patente, sono intere a margini dentati e setolosi e consistenza laminare (non carnosa, ma coriacea); la superficie superiore \u00e8 lucida e glabra di sopra e con peli sparsi di sotto; la forma \u00e8 lanceolata con base cuoriforme abbracciante (o semi-abbraccianti) il caule e acuta all'apice. Dimensione delle foglie: larghezza: 1 \u2013 1,5\u00a0mm; lunghezza 4 \u2013 7\u00a0mm.\nInfiorescenza.\nL'infiorescenza \u00e8 formata da medi capolini solitari (raramente 2 - 3). La struttura dei capolini \u00e8 quella tipica delle Asteraceae: un peduncolo sottile sorregge un involucro emisferico avvolto dalle foglie superiori, composto da pi\u00f9 squame subeguali fra di loro, embricate e disposte in 3 - 4 serie che fanno da protezione al ricettacolo nudo sul quale s'inseriscono due tipi di fiori: quelli esterni ligulati (da 35 a 70) di colore giallo brillante, molto pi\u00f9 lunghi dell'involucro e quelli interni tubulosi (altrettanto numerosi e di colore giallo pi\u00f9 scuro). Le squame esterne sono provviste di una appendice ripiegata verso l'esterno e sono di consistenza erbacea. Diametro del capolino: 2,5 \u2013 3,5\u00a0cm. Diametro dell'involucro: 1 \u2013 1,5\u00a0cm. Dimensione delle squame esterne: larghezza 1,5 \u2013 2,5\u00a0mm; lunghezza 5 \u2013 7\u00a0mm.\nFiore.\nI fiori sono zigomorfi (quelli ligulati), attinomorfi(quelli tubulosi), tetra-ciclici (formati cio\u00e8 da 4 verticilli: calice \u2013 corolla \u2013 androceo \u2013 gineceo) e pentameri (calice e corolla formati da 5 elementi). Sono inoltre ermafroditi, pi\u00f9 precisamente i fiori del raggio (quelli ligulati) sono femminili; mentre quelli del disco centrale (tubulosi) sono bisessuali.\nFrutti.\nI frutti sono degli acheni glabri con pappo a setole (da 30 a 40) dentate disposte in un unico rango. L'epidermide dell'achenio \u00e8 caratterizzata da lunghi cristalli. Lunghezza dei frutti: 1,5 \u2013 2\u00a0mm. Lunghezza delle setole: 7 \u2013 8\u00a0mm.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza della \"Inula salicina\" (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). Il genere di appartenenza (\"Inula\") \u00e8 mediamente numeroso comprendente circa un centinaio di specie, diffuse quasi unicamente nell'emisfero boreale (Europa, Asia e Africa del Nord), delle quali una dozzina circa sono proprie della flora italiana. All'interno della famiglia delle Asteraceae le \u201cInule\u201d fanno pare del gruppo delle \"Tubiflore\" (denominazione tradizionale); gruppo caratterizzato dall'avere capolini con fiori ligulati alla periferia e fiori tubulosi al centro, squame dell'involucro ben sviluppate e frutti con pappo biancastro e morbido.\nIl numero cromosomico di \"I. salicina\" \u00e8: 2n = 16.\nVariabilit\u00e0.\nLa \"Inula salicina\" \u00e8 una specie variabile. I caratteri pi\u00f9 soggetti a variabilit\u00e0 sono i seguenti:\nLa checklist dei Royal Botanic Garden Edinburgh riconosce come valide le seguenti sottospecie:\nAltre variet\u00e0 sono:\nIbridi.\nCon la pianta di questa voce sono possibili degli ibridi con altre specie dello stesso genere:\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nSpecie simili.\nLa pianta di questa voce \u00e8 molto simile ad alcune \"Enule\" dello stesso genere (\"Inula helvetica\", \"Inula spiraeifolia\", \"Inula helenium\", \"Inula hirta\") in quanto i fiori sono quasi uguali e differiscono soprattutto per la forma delle foglie.\nCon specie di altri generi \u00e8 facilmente confusa con \"Buphthalmum salicifolium\" - Asteroide salicina. Quest'ultima specie non ha per\u00f2 i fusti striati; le squame dell'involucro sono disposte su una sola serie; la ligula dei fiori esterni \u00e8 pi\u00f9 larga (3\u00a0mm) e il pappo \u00e8 ridotto ad una coroncina membranosa."}
{"id": "3340523", "revid": "2184720", "url": "https://it.wikipedia.org/wiki?curid=3340523", "title": "Eh... gi\u00e0", "text": "Eh... gi\u00e0 \u00e8 una canzone del cantautore Vasco Rossi pubblicata il 7 febbraio 2011, giorno del suo cinquantanovesimo compleanno, primo singolo che anticipa la pubblicazione dell'album \"Vivere o niente\" uscito il 29 marzo.\nRoberto Casini \u00e8 l'autore della musica, una veloce ballad. Il brano ha debuttato alla posizione numero 1 della classifica ufficiale FIMI e dei brani pi\u00f9 trasmessi in radio.\nVideo musicale.\nIl giorno precedente all'uscita ufficiale, Vasco Rossi ha pubblicato sul sito ufficiale e sul proprio profilo Facebook un video di backstage in cui canta la canzone in versione integrale."}
{"id": "3340527", "revid": "113276072", "url": "https://it.wikipedia.org/wiki?curid=3340527", "title": "The Combatribes", "text": " \u00e8 un videogioco di tipo picchiaduro a scorrimento sviluppato e pubblicato nel 1990 dalla Technos Japan Corporation.\nDopo il grande successo avuto con \"Double Dragon\", cinque mesi prima della pubblicazione di \"\" la Technos ha voluto riconfermarsi nei picchiaduro a scorrimento con un titolo che richiama il gameplay del vecchio \"Renegade\" con i dovuti miglioramenti dettati dal periodo: il risultato \u00e8 un prodotto violento e godibile, dove ci\u00f2 che rende il personaggio del giocatore competitivo contro orde di nemici non \u00e8 pi\u00f9 la sola tecnica nelle arti marziali ma anche lo strapotere fisico.\nTrama.\nLa trama ufficiale del videogioco arcade non \u00e8 mai stata definita, nonostante ci\u00f2 si pu\u00f2 intuire che la storyline vede come protagonisti tre vigilante intenti a liberare New York dalle gang criminali.\nNella sequenza finale del gioco i tre guerrieri se ne vanno e si dicono pronti a tornare a New York nel caso si ripresentasse la necessit\u00e0 di combattere il crimine, quindi una sorta di finale aperto ad un possibile sequel.\nLa pi\u00f9 recente versione per Super Nintendo illustra (grazie anche ad un volantino promozionale a fumetto) una storia nella quale i tre vigilante sono in realt\u00e0 dei cyborg membri della \"Combatribe Cyborg Unit\", creati per difendere i cittadini di New York dalle bande di criminali; inizialmente i cyborg erano quattro ma uno di essi, Martha Splatterhead, ha deciso di prendere la parte dei criminali per poter controllare la citt\u00e0 tramite l'organizzazione \"Ground Zero\" (rinominata \"Guilty Zero\" nella versione per Nintendo Wii per evitare chiari riferimenti agli attentati dell'11 settembre 2001).\nModalit\u00e0 di gioco.\n\"The Combatribes\" fa un passo indietro rispetto a \"Double Dragon\" cos\u00ec come lo ha fatto il coetaneo \"\", e ripropone combattimenti simili a quelli di \"Renegade\", ovvero senza un percorso da seguire con avversari appostati a tappe, ma con un unico spiazzo dove lottare e con nemici che vengono generati esternamente al campo visivo quando altri vengono eliminati dal giocatore.\nInoltre i personaggi selezionabili dal giocatore sono caratterizzati non tanto dall'utilizzo di particolari ed efficaci tecniche di combattimento di ispirazione orientale, bens\u00ec la stazza fisica ed atletica che \u00e8 nettamente superiore a quella degli avversari, Boss di fine livello esclusi.\nSi hanno a disposizione due pulsanti, uno per i pugni ed uno per i calci, ed un vasto set di mosse d'attacco, che per\u00f2 \u00e8 perfettamente identico per ogni personaggio selezionabile se non per l'attacco in corsa (realizzabile premendo contemporaneamente entrambi i pulsanti), il colpo conclusivo nelle combo di pugni e di calci e il numero di rivoluzioni che si effettuano facendo roteare l'avversario tenendolo per le gambe.\n\u00c8 possibile afferrare l'avversario per il colletto e scaraventarlo contro gli altri avversari oppure effettuare un Body Slam, afferrare le teste di due nemici e scontrarle tra di loro, ma l'innovazione principale sono gli attacchi effettuabili con l'avversario a terra, che risultano essere i pi\u00f9 efficaci: oltre alla gi\u00e0 citata proiezione rotante dell'avversario dalle gambe si pu\u00f2 fargli battere la testa sul suolo, colpirlo con calci oppure dalla distanza saltargli sopra a piedi pari.\nNello spazio di combattimento sono presenti degli oggetti di peso che si possono lanciare contro i nemici, nonch\u00e9 alcuni \"buchi\" come le gradinate di una metro dove \u00e8 possibile scaraventare i rivali per eliminarli all'istante (boss esclusi).\nIn ogni livello sono presenti dei nemici deboli e disarmati che appaiono in tutti i livelli ed altri invece che sono caratteristici dello scenario e combattono armati, bench\u00e9 dopo pochi colpi possono perdere l'arma senza avere la possibilit\u00e0 di recuperarla.\nI boss di fine livello sono competitivi in quanto alti e forti come il protagonista, iniziano il combattimento da armati e perdono l'arma dopo un certo numero di colpi; inoltre solo quando hanno ricevuto molti colpi e stanno per essere sconfitti cadono a terra per i colpi ricevuti, mentre inizialmente incassano gli attacchi restando in piedi.\nIl giocatore ha una sola vita e l'energia \u00e8 rappresentata da un valore numerico che viene decrementato ad ogni colpo subito; se si inserisce un credito nello slot del giocatore automaticamente il valore dell'energia verr\u00e0 incrementato del numero corrispondente al valore di partenza di una partita.\nI personaggi selezionabili sono tre e i livelli del gioco sono sei; il gioco \u00e8 caratterizzato anche da sangue che esce con determinati attacchi inferti o subiti.\n\u00c8 tra i primi picchiaduro dove per ogni personaggio sono presenti sprite che lo rappresentano a terra sia da prono che da supino.\nPersonaggi selezionabili.\nLottatore biondo, vestito di blu, dal look ispirato da Rudolf Von Stroheim de \"Le bizzarre avventure di JoJo\".\n\u00c8 caratterizzato da un giusto equilibrio tra potenza e velocit\u00e0.\nIl suo caratteristico attacco in corsa si conclude con una ginocchiata in salto, la combo di pugni si conclude con un gancio e la combo di calci con una spazzata, mentre con la presa alle gambe dell'avversario effettua tre rotazioni prima di scagliarlo.\nEnergumeno di colore in veste gialla, il nome \u00e8 anche quello di un'ascia da guerra indiana.\n\u00c8 il personaggio pi\u00f9 potente e pi\u00f9 lento dei tre.\nLa sua tipica mossa \u00e8 un pugno in corsa, le combo di pugni e calci sono concluse rispettivamente con un montante e con un calcio a martello; \u00e8 il personaggio che vanta il maggior numero di rivoluzioni con la presa rotante alle gambe, ben cinque.\nPicchiatore con i capelli lunghi raccolti a coda e in divisa rossa, ricorda Steven Seagal.\nLa sua qualit\u00e0 principale \u00e8 la velocit\u00e0 a scapito della potenza.\nIl suo colpo in corsa \u00e8 un calcio volante, mentre la combo di pugni termina con un gancio e quella di calci con un calcio volante in verticale; la presa alle gambe non dura molto, in quanto effettua solamente due rotazioni prima di lasciare le gambe del nemico.\nLivelli.\nIl primo livello \u00e8 ambientato a Times Square e la gang da affrontare \u00e8 una banda di motociclisti; nello scenario sono presenti delle moto custom che si possono sollevare e lanciare contro i nemici, nonch\u00e9 l'ingresso alla Metro dove poter scaraventare gli avversari per eliminarli direttamente.\nI membri della gang sono dei bikers dei quali alcuni sono armati con un collo di bottiglia rotta ed altri con delle catene.\nIl boss, Fats, \u00e8 un uomo grasso in canotta e armato con un'asse di legno.\nLo scenario \u00e8 un immaginario luna park chiamato \"Technos Land\", situato su Coney Island; inizia dal piano terra e si sviluppa sulla scalinata che porta dinanzi all'enorme insegna luminosa del parco giochi; al piano terra si possono trovare dei go kart, utilizzabili come armi da lancio.\nLa banda rivale \u00e8 formata da clown di due tipi: uno dal fisico asciutto, esteticamente ispirato da Joker di Batman e armato con un bastone da passeggio, l'altro invece \u00e8 il classico pagliaccio con cerone bianco e naso rosso, grasso e armato con dei birilli; il clown grasso \u00e8 il primo avversario che si affronta in grado di liberarsi dalle prese del giocatore.\nIl boss di fine livello \u00e8 Salamander, un circense mongolo chiaramente ispirato da Karnov della rivale Data East; \u00e8 armato con una torcia che gli permette di soffiare fuoco (pi\u00f9 subisce colpi e minore \u00e8 la gittata della fiamma), pu\u00f2 attaccare con dei calci volanti in rotazione ed \u00e8 in grado di contrattaccare da terra.\nIl livello si svolge in una discoteca su due piani, adornata da alcuni flipper utilizzabili contro i nemici; su un megaschermo sullo sfondo appare una pubblicit\u00e0 del gioco \"Block Out\", altro prodotto della Technos.\nLa gang rivale \u00e8 formata da giocatori di hockey su pista con tanto di bastone e pattini a rotelle.\nA fine livello si affronta Thrash, un punkabbestia armato con un gigantesco martello, curiosamente molto simile al boss del primo livello di \"Crime Fighters\" della Konami.\nIl livello \u00e8 su un unico scenario, ovvero gli spalti di uno stadio di Baseball.\nI nemici inerenti allo scenario sono degli hooligan, alcuni rasati a zero e armati con delle chiavi inglesi, altri con i capelli a cresta ed un coltello da combattimento; questi ultimi sono in grado di contrattaccare alle prese del giocatore.\nIl nemico finale, Tomahawk, \u00e8 un nativo americano in tenuta etnica da guerra e armato con l'omonima ascia da guerra.\nIl protagonista si trova nel quartier generale del principale boss del crimine della citt\u00e0, un edificio militarizzato su pi\u00f9 piani dove si dovr\u00e0 inseguire il malvagio capo.\nIn questo livello si affrontano dei paramilitari armati con un mitragliatore oppure con un coltello.\nIl boss del livello \u00e8 Swastika (nome cambiato in M. Blaster nella versione occidentale per evitare ovvie allusioni al nazismo), un cyborg militare ed ex colonnello della terza divisione; il suo corpo cibernetico gli permette di effettuare grandi balzi grazie ai reattori sui piedi e nelle braccia ha incorporati un fucile ed una grossa lama.\nIl livello finale \u00e8 ambientato in un porto (probabilmente indica un tentativo disperato di fuga da parte del boss della mala in questione) e ricorda quelli conclusivi di vari picchiaduro a scorrimento della Konami o della Data East, ovvero si affrontano nuovamente tutti i boss dei precedenti livelli, accompagnati da avversari tipici dei livelli ai quali appartenevano.\nUna volta messo il capo del crimine con le spalle al muro questi viene ucciso da Martha Splatterhead, una donna cyborg in grado di duplicarsi (se si gioca in tre essa si triplicher\u00e0) e di attaccare con l'elettricit\u00e0, che rappresenta l'ultimo avversario del gioco.\nVersione per Super Nintendo.\nIl porting per Super Nintendo \u00e8 stato pubblicato nel 1992 e presenta varie differenze rispetto alla versione originale coin-op:"}
{"id": "3340531", "revid": "1226", "url": "https://it.wikipedia.org/wiki?curid=3340531", "title": "Science Fiction Writers of America", "text": ""}
{"id": "3340534", "revid": "199745", "url": "https://it.wikipedia.org/wiki?curid=3340534", "title": "Enula aspra", "text": ""}
{"id": "3340538", "revid": "2158838", "url": "https://it.wikipedia.org/wiki?curid=3340538", "title": "Every Picture Tells a Story", "text": "Every Picture Tells a Story \u00e8 il terzo album di Rod Stewart, pubblicato nel 1971 dalla Mercury Records. Nella classifica dei 500 migliori album di tutti i tempi stilata dalla nota rivista musicale \"Rolling Stone\" nel 2020 occupa la posizione numero 177.\nL'album raggiunge la prima posizione nella Billboard 200 per quattro settimane, in Australia per cinque settimane e nel Regno Unito per sei settimane, la seconda in Olanda e la nona in Norvegia."}
{"id": "3340548", "revid": "486946", "url": "https://it.wikipedia.org/wiki?curid=3340548", "title": "Regione di Syrdarya", "text": ""}
{"id": "3340555", "revid": "1214201", "url": "https://it.wikipedia.org/wiki?curid=3340555", "title": "Allsvenskan 2011", "text": "L'Allsvenskan 2011 \u00e8 stata l'87\u00aa edizione del massimo livello del campionato di calcio svedese. I sorteggi per il calendario sono avvenuti il 15 dicembre 2010. Il torneo \u00e8 iniziato il 2 aprile 2011 e si \u00e8 concluso il 23 ottobre 2011. L'Helsingborg ha conquistato il titolo per la settima volta, ottenendone la certezza matematica alla 27\u00aa giornata, grazie alla vittoria per 3-1 sul GAIS. L'Helsingborg non vinceva il campionato dal 1999. Per il secondo anno di seguito, il titolo \u00e8 stato conquistato da una squadra della Scania, una regione meridionale del paese.\nRisultati.\nSpareggio salvezza/promozione.\nAllo spareggio salvezza/promozione vennero ammesse la quattordicesima classificata in Allsvenskan (Syrianska FC) e la terza classificata in Superettan (\u00c4ngelholms FF).\nStatistiche.\nPartite.\nPrimo gol della stagione: (esclusi gli anticipi)\nGol pi\u00f9 veloce della stagione:\nPi\u00f9 gol:"}
{"id": "3340556", "revid": "123892847", "url": "https://it.wikipedia.org/wiki?curid=3340556", "title": "Cesaro", "text": ""}
{"id": "3340557", "revid": "101260", "url": "https://it.wikipedia.org/wiki?curid=3340557", "title": "Carioni", "text": ""}
{"id": "3340558", "revid": "228587", "url": "https://it.wikipedia.org/wiki?curid=3340558", "title": "Opera di Chicago", "text": "L'Opera di Chicago (in inglese: \"Lyric Opera of Chicago\") \u00e8 una delle pi\u00f9 importanti compagnie d'opera degli Stati Uniti. Venne fondata a Chicago nel 1954, con il nome di \"Lyric Theatre of Chicago\" da Carol Fox, Nicola Rescigno e Lawrence Kelly, con una stagione che prevedeva il debutto di Maria Callas negli Stati Uniti nella \"Norma\" di Vincenzo Bellini. Dal 1956 la compagnia prese il nome odierno.\nGli inizi dell'opera a Chicago.\nLa prima opera lirica ad essere rappresentata a Chicago fu \"La Sonnambula\" di Vincenzo Bellini il 29 luglio 1850. \nIl 10 dicembre 1889 avviene l'inaugurazione dell'Auditorium Theatre da 4.200 posti con Romeo e Giulietta (Gounod).\nFu soltanto nel 1910 comunque che si fece il primo tentativo di creare una compagnia stabile dell'opera a Chicago, senza tuttavia che alcuna di esse riuscisse a radicarsi in modo permanente. Cos\u00ec negli anni si succedettero:\nPer i successivi otto anni, tra il 1946 e il 1954, non ci fu alcuna compagnia stabile dell'opera a Chicago.\nLa Lyric Opera of Chicago e i suoi direttori.\nLa direzione di Carol Fox (1954-1980).\nNel 1954, grazie all'iniziativa di Carol Fox, Nicola Rescigno e Lawrence Kelly, si forma il Lyric Theatre of Chicago (che diventer\u00e0 dal 1956: la Lyric Opera of Chicago). La prima stagione si apre subito nel 1954 con un grande avvenimento, portando Maria Callas al debutto negli Stati Uniti con \"Norma\", la prima delle tante apparizioni della Callas a Chicago.\nLa prima stagione, di otto opere, del 1954 non era il frutto di un lungo apprendistato in produzione d'opera. Carol Fox, prima donna impresario d'opera negli Stati Uniti, parlava correntemente italiano e francese, aveva studiato per molti anni canto con due anni di intenso lavoro in Italia. Poi si rese conto che il canto non sarebbe stato il suo futuro e decise all'et\u00e0 di 28 anni, che avrebbe portato i migliori artisti del mondo nella sua citt\u00e0 natale, Chicago.\nCon il suo impegno e la sua straordinaria forza di persuasione Carol Fox riusci\u00ec a portare a Chicago importanti artisti come Luciano Pavarotti (56 recite in 7 diversi ruoli), Tito Gobbi, Eleanor Steber, Jussi Bjoerling, Carlo Bergonzi, Birgit Nilsson, Renata Tebaldi, Giuseppe Di Stefano, Giulietta Simionato, Richard Tucker, Boris Christoff, Eileen Farrell, Dorothy Kirsten, Leonie Rysanek, Leontyne Price, Elisabeth Schwarzkopf, Geraint Evans, Mirella Freni, Nicolai Ghiaurov, Alfredo Kraus, Renata Scotto, Robert Merrill, Joan Sutherland, Christa Ludwig, Jon Vickers, Marilyn Horne, Grace Bumbry, Montserrat Caball\u00e9, Tatiana Troyanos, Sherrill Milnes, Pl\u00e1cido Domingo, Felicia Weathers e Jos\u00e9 Carreras. Anche Anna Moffo scelse il \"Lyric\" per il suo debutto statunitense e cos\u00ec il ballerino Rudolph Nureyev che fece il suo debutto negli Stati Uniti, proprio a Chicago. Fra le altre etoile che danzarono al Lyric si ricordano Vera Zorina, Alicia Markova, Erik Bruhn e Maria Tallchief. Il coreografo George Balanchine cre\u00f2 delle coreografie per il teatro di Chicago. Fra gli altri collaboratori importanti si ricordano il direttore artistico Pino Donati, il direttore d'orchestra principale Bruno Bartoletti ed altri direttori come Tullio Serafin, Dimitri Mitropoulos e Artur Rodzi\u0144ski. Christoph von Dohn\u00e1nyi e Sir Georg Solti scelsero il Lyric per il loro debutto statunitense e Franco Zeffirelli firm\u00f2 diverse regie.\nIl successo di Carol Fox pu\u00f2 essere misurato in una sola statistica per quanto riguarda il cartellone della Civic Opera House. Nel 1954, la stagione si svilupp\u00f2 su tre settimane che al termine del suo mandato erano divenuti gi\u00e0 mesi.\nA causa della sua malattia e del suo rifiuto di abbassare il livello artistico del teatro, nonostante la grave situazione finanziaria dello stesso, nel 1980 vennero chieste le sue dimissioni che ella rassegn\u00f2 prontamente. Carol Fox mor\u00ec pochi mesi pi\u00f9 tardi. Su di lei, Saul Bellow scrisse nel 1979: \"la signora Fox sar\u00e0 ricordata, insieme a Jane Addams di \"Hull House\" e Harriet Monroe della rivista \"Poesia\", come una delle pi\u00f9 grandi donne di Chicago\".\nLa direzione di Ardis Krainik (1981-1996).\nCarol Fox venne sostituita dal suo assistente manager di lunga data, Ardis Krainik. Krainik aveva lavorato nella compagnia fin dalla sua fondazione come cantante sostituta e corista, e quindi nell'amministrazione. In pochi mesi riusc\u00ec a risollevare la situazione economica fallimento del teatro. Il suo senso degli affari, la visione artistica e il calore personale contribuirono a stabilire il Lirico di Chicago come una delle compagnie d'opera pi\u00f9 importanti del mondo, capace di attirare i pi\u00f9 importanti cantanti, direttori di orchestra, registi, e designers, a livello internazionale. Keinik rimase direttore della Compagnia fino alla sua morte nel 1997.\nLa direzione di William Mason (1997-2010).\nWilliam Mason \u00e8 stato il terzo direttore generale del Lyric dal 1997 fino al suo pensionamento nel 2011. Mason lavor\u00f2 per la prima volta al Lyric come membro del coro dei bambini (1954-1956) e come solista ragazzo-soprano, cantando il ruolo del pastorello nelle produzioni liriche della Tosca del 1954 e 1956. Dal 1962 ha lavorato nella compagnia come direttore delle operazioni artistiche e di produzione, prima di prendere la direzione generale dell'Ente.\nLa direzione di Anthony Freud (2011-).\nA differenza dei suoi predecessori, i quali avevano tutti una lunga esperienza di lavoro all'interno del Lyric di Chicago, Freud viene dall'esperienza di direttore di altre importanti compagnie come la Welsh National Opera (1994-2005) e la Houston Grand Opera (2006-2011).\nI direttori artistici della compagnia.\nNicola Rescigno, cofondatore della compagnia, ne \u00e8 stato il primo direttore d'orchestra principale dal 1954 al 1956. A lui \u00e8 succeduto Pino Donati dal 1958 al 1975.\nBruno Bartoletti, gi\u00e0 codirettore con Pino Donati nel 1964-75), \u00e8 stato il direttore artistico della compagnia dal 1975 al 1999.\nSir Andrew Davis (direttore d'orchestra) \u00e8 dal settembre 2000 l'attuale direttore artistico e il direttore d'orchestra principale della compagnia."}
{"id": "3340560", "revid": "21981", "url": "https://it.wikipedia.org/wiki?curid=3340560", "title": "Capo di Stato Maggiore", "text": ""}
{"id": "3340566", "revid": "21981", "url": "https://it.wikipedia.org/wiki?curid=3340566", "title": "TV di FASTWEB", "text": ""}
{"id": "3340571", "revid": "1305772", "url": "https://it.wikipedia.org/wiki?curid=3340571", "title": "Flyer", "text": ""}
{"id": "3340572", "revid": "287204", "url": "https://it.wikipedia.org/wiki?curid=3340572", "title": "Sestra (fiume)", "text": "Il Sestra \u00e8 un fiume della Russia europea, che scorre nell'istmo di Carelia."}
{"id": "3340573", "revid": "104458", "url": "https://it.wikipedia.org/wiki?curid=3340573", "title": "Mikaela Shiffrin", "text": " Tra le pi\u00f9 grandi sciatrici di tutti i tempi ha conseguito due titoli olimpici (slalom speciale a e slalom gigante a ) e sei iridati (slalom speciale a Schladming 2013, a Vail/Beaver Creek 2015 e a Sankt Moritz 2017 supergigante e slalom speciale a \u00c5re 2019 e combinata a Cortina d'Ampezzo 2021); nel suo palmar\u00e8s vanta inoltre tre Coppe del Mondo generali, una Coppa del Mondo di supergigante, una Coppa del Mondo di slalom gigante e sei Coppe del Mondo di slalom speciale. \nBiografia.\nMikaela Shiffrin, originaria di Eagle-Vail e sorella di Taylor, a sua volta sciatore alpino Dal 2017 al 2019 ha intrattenuto una relazione sentimentale con lo sciatore francese Mathieu Faivre. Nel maggio 2021 ha reso noto di essersi legata al norvegese Aleksander Aamodt Kilde, vincitore della Coppa del mondo 2020.\nStagioni 2010-2011.\nSi \u00e8 fatta notare a livello internazionale per la prima volta nel 2010 vincendo lo slalom gigante e lo slalom speciale nel trofeo Topolino, considerato una sorta di Mondiale giovanile. Ha debuttato in gare FIS il 16 novembre 2010 giungendo 18\u00aa nello slalom gigante tenutosi sul tracciato di Copper Mountain in Colorado. Pochi giorni dopo, il 29 novembre, ha esordito in Nor-Am Cup ottenendo il 14\u00ba posto nello slalom speciale di Loveland e il 14 dicembre ha colto a Panorama in supercombinata la prima vittoria, nonch\u00e9 primo podio, nella manifestazione continentale, cui sono seguiti altri tre successi nella stessa stagione che ha chiuso con la vittoria della classifica di slalom speciale e il 3\u00ba posto in quella generale.\nHa partecipato ai Mondiali juniores del 2011 a Crans-Montana in Svizzera, conquistando la medaglia di bronzo nello slalom speciale vinto dall'austriaca Jessica Depauli davanti alla svedese Anna Swenn Larsson. L'11 marzo 2011, non ancora sedicenne, ha disputato la sua prima gara in Coppa del Mondo, prendendo il via allo slalom gigante tenutosi nella localit\u00e0 di \u0160pindler\u016fv Ml\u00fdn (Repubblica Ceca), senza riuscire a qualificarsi per la seconda manche.\nStagioni 2012-2013.\nIl 27 novembre 2011 ha conquistato i primi punti in Coppa del Mondo, arrivando 8\u00aa nello slalom speciale di Aspen, e il 29 dicembre successivo \u00e8 salita per la prima volta sul podio piazzandosi 3\u00aa, dietro alla vincitrice Marlies Schild e a Tina Maze, nello slalom speciale di Lienz. Il 2 febbraio 2012 ha esordito anche in Coppa Europa (9\u00aa in slalom speciale a San Candido); ha concluso la sua prima stagione completa in Coppa del Mondo al 43\u00ba posto della classifica generale.\nIl 20 dicembre 2012, a diciassette anni, ha ottenuto la sua prima vittoria in Coppa del Mondo nello slalom speciale di \u00c5re. Durante il proseguimento della stagione si \u00e8 ripetuta, sempre in slalom speciale, altre due volte (a Zagabria Sljeme e a Flachau). Ai Mondiali di Schladming 2013, sua prima partecipazione iridata, si \u00e8 piazzata 6\u00aa nello slalom gigante del 14 febbraio e due giorni dopo si \u00e8 laureata campionessa del mondo nello slalom speciale, diventando una delle pi\u00f9 giovani sciatrici a ottenere questo risultato. In Coppa del Mondo vincendo durante le finali di Lenzerheide il suo quarto slalom speciale stagionale si \u00e8 aggiudicata la Coppa del Mondo di specialit\u00e0 davanti alla Maze di 33 punti. Grazie a questo risultato la Shiffrin \u00e8 diventata la seconda atleta statunitense a ottenere questo trofeo: prima di lei c'era riuscita Tamara McKinney nel 1984. Nella classifica generale \u00e8 risultata 5\u00aa, con 7 podi e 4 vittorie.\nStagioni 2014-2016.\nSi \u00e8 confermata ai massimi livelli nella stagione 2013-2014, vincendo il primo slalom speciale della stagione a Levi e ripetendosi successivamente a Bormio e a Flachau; ha conquistato inoltre i primi podi in carriera in slalom gigante. Ai XXII Giochi olimpici invernali di , sua prima presenza olimpica, \u00e8 arrivata 5\u00aa nello slalom gigante il 18 febbraio e tre giorni dopo ha vinto la medaglia d'oro nello slalom speciale diventando, a 18 anni e 345 giorni, la pi\u00f9 giovane campionessa olimpica della specialit\u00e0 nella storia dello sci alpino. L'8 marzo successivo vincendo lo slalom speciale di \u00c5re si \u00e8 aggiudicata, con una gara di anticipo, la seconda Coppa di specialit\u00e0 in carriera (di 150 punti il divario finale con la svedese Frida Hansdotter). Ha finito la stagione con 8 podi (5 le vittorie) e il 6\u00ba posto nella classifica generale.\nAll'inizio della stagione 2014-2015, il 25 ottobre a S\u00f6lden, ha vinto il suo primo slalom gigante in Coppa del Mondo, ex aequo con l'austriaca Anna Fenninger. Ai Mondiali di Vail/Beaver Creek 2015 ha vinto la medaglia d'oro nello slalom speciale ed \u00e8 stata 8\u00aa nello slalom gigante; al termine della stagione si \u00e8 aggiudicata la terza Coppa del Mondo di slalom speciale consecutiva (con 110 punti di vantaggio su Hansdotter) ed \u00e8 risultata 4\u00aa nella classifica generale, con 8 podi (6 le vittorie).\nNel primo slalom speciale della stagione 2015-2016, il 28 novembre ad Aspen, ha vinto con 3\"07 di vantaggio sulla seconda classificata, Veronika Zuzulov\u00e1, superando cos\u00ec il primato che durava dal 1\u00ba marzo 1968, quando ad Abetone tra Florence Steurer, prima classificata, e la seconda Annie Famose ci furono di 3\" netti. La sua stagione \u00e8 stata in seguito segnata da un'assenza di due mesi dovuta a un infortunio sub\u00ecto il 12 dicembre a \u00c5re; i suoi podi stagionali sono stati sei, con cinque vittorie.\nStagioni 2017-2018.\nLa stagione 2016-2017 inizia all'insegna del successo con le vittorie dei primi tre slalom speciali in calendario (Levi, Killington e Sestriere); inoltre, aggiudicandosi consecutivamente i due slalom giganti e quello speciale di Semmering il 27, 28 e 29 dicembre, eguaglia il record di Vreni Schneider, la quale conquist\u00f2 anch'essa tre vittorie in altrettanti giorni (6, 7 e 8 gennaio) a Schwarzenberg e Mellau nel 1989. Ai Mondiali di Sankt Moritz 2017 si \u00e8 aggiudicata la terza medaglia d'oro consecutiva nello slalom speciale \u2014 eguaglia il primato della tedesca Christl Cranz ottenuto nelle edizioni 1937, 1938 e 1939 \u2014, precedendo la svizzera Wendy Holdener, e ha vinto l'argento nello slalom gigante, alle spalle della francese Tessa Worley. Durante l'annata ha vinto la sua prima coppa di cristallo (staccando di 318 punti Ilka \u0160tuhec) e la sua quarta Coppa del Mondo di slalom speciale (con 275 punti in pi\u00f9 della Zuzulov\u00e1), mentre nella Coppa del Mondo di slalom gigante \u00e8 risultata seconda, superata di 85 lunghezze dalla Worley; i podi sono stati 14, di cui 11 vittorie.\nIl 1\u00ba dicembre 2017, all'inizio della stagione 2017-2018, ha ottenuto sulla pista Men's Olympic Downhill di Lake Louise il primo podio della sua carriera in Coppa del Mondo in discesa libera (3\u00aa); il giorno successivo si \u00e8 aggiudicata nella medesima localit\u00e0 la sua prima vittoria nella specialit\u00e0. Grazie alla vittoria nello slalom speciale di Flachau del 9 gennaio 2018, Shiffrin diventa la prima sciatrice di sempre a vincere le prime cinque gare del calendario in tale specialit\u00e0, eguagliando inoltre, con 41 successi, il record di vittorie nella Coppa del Mondo femminile ottenute prima del ventitreesimo compleanno, fino ad allora appartenente unicamente a Annemarie Moser-Pr\u00f6ll; ha poi superato tale primato il 10 marzo seguente, grazie al successo nello slalom speciale di Ofterschwang. Frattanto, ai XXIII Giochi olimpici invernali di ha vinto la medaglia d'oro nello slalom gigante, quella d'argento nella combinata e si \u00e8 classificata 4\u00aa nello slalom speciale. A fine stagione \u00e8 risultata vincitrice della sua seconda Coppa del Mondo generale e della sua quinta Coppa del Mondo di slalom speciale (di 605 e 275 rispettivamente le lunghezze di vantaggio su Holdener), mentre ha concluso al terzo posto quella di slalom gigante; i podi sono stati 18 e 12 le vittorie.\nStagioni 2019-2020.\nLa stagione 2018-2019 ha visto Shiffrin salire per la prima volta sul podio di un supergigante, vincendo la gara disputatasi il 2 dicembre 2018 a Lake Louise: tale affermazione le ha permesso di diventare la settima sciatrice in grado di ottenere successi in tutte e cinque le specialit\u00e0 dello sci alpino, nonch\u00e9 l'unica capace di farlo in sei (grazie allo slalom parallelo). Il 29 dicembre, con la vittoria dello slalom speciale di Semmering, \u00e8 diventata l'atleta pi\u00f9 vittoriosa in Coppa del Mondo in questa specialit\u00e0, superando il primato di 35 successi detenuto fino a quel momento dall'austriaca Marlies Schild; con la medesima affermazione \u00e8 divenuta inoltre, con 15 successi, la sciatrice con pi\u00f9 vittorie nel massimo circuito internazionale in un singolo anno solare. Il 2 febbraio 2019 grazie alla vittoria nello slalom speciale di Maribor ha raggiunto il terzo posto nella classifica delle atlete pi\u00f9 vittoriose nella Coppa del Mondo femminile, sopravanzando Vreni Schneider (55). Ai Mondiali di \u00c5re 2019 ha conquistato la medaglia d'oro nel supergigante e nello slalom speciale e quella di bronzo nello slalom gigante: con il nuovo successo tra i pali snodati diventa inoltre la prima sciatrice della storia a vincere quattro titoli iridati consecutivi in una singola specialit\u00e0. Con la vittoria dello slalom speciale di \u0160pindler\u016fv Ml\u00fdn del 9 marzo \u00e8 diventata il primo sciatore a ottenere 15 successi in una singola stagione e a conseguire pi\u00f9 di 1\u00a0000 punti in una classifica di specialit\u00e0; in quella stessa stagione le vittorie sono state 17 e 21 i podi; si \u00e8 inoltre aggiudicata per la terza volta la Coppa del Mondo generale (849 i punti di vantaggio su Petra Vlhov\u00e1), per la prima volta quella di supergigante (47 punti in pi\u00f9 di Nicole Schmidhofer) e quella di slalom gigante (137 lunghezze su Vlhov\u00e1) e per la sesta volta quella di slalom speciale (283 punti di margine su Vlhov\u00e1).\nIl 23 novembre 2019, con la vittoria dello slalom speciale di Levi, \u00e8 diventata l'atleta pi\u00f9 vittoriosa, in campo sia maschile sia femminile, della specialit\u00e0 in Coppa del Mondo; in seguito, a causa della morte del padre, ha rinunciato a diverse tappe di Coppa del Mondo e ha chiuso la stagione 2019-2020 al 2\u00ba posto nella classifica generale, staccata dalla vincitrice Federica Brignone di 153 punti, al 3\u00ba in quella di slalom gigante e al 2\u00ba in quella di slalom speciale, superata da Petra Vlhov\u00e1 di 20 punti; i suoi podi stagionali sono stati 13, con 6 vittorie.\nStagioni 2021-2022.\nAi Mondiali di Cortina d'Ampezzo 2021 ha vinto una medaglia in ognuna delle quattro gare cui ha preso parte: l'oro nella combinata, l'argento nello slalom gigante e il bronzo nel supergigante e nello slalom speciale. In Coppa del Mondo ha chiuso quella stagione 2020-2021 al 4\u00ba posto nella classifica generale e al 2\u00ba sia in quella di slalom gigante, sia in quella di slalom speciale, superata dalle vincitrici Marta Bassino e Katharina Liensberger rispettivamente di 126 e di 35 punti; i suoi podi stagionali sono stati 10, con 3 vittorie.\nIl 28 novembre dello stesso anno, durante la successiva stagione di Coppa del Mondo 2021-2022, Shiffin si \u00e8 imposta nello slalom speciale di Killington, diventando, insieme allo svedese Ingemar Stenmark, l'atleta in grado di vincere il maggior numero di gare in una singola specialit\u00e0, con 46 successi nella suddetta disciplina; ai successivi XXIV Giochi olimpici invernali di \u00e8 stata 18\u00aa nella discesa libera, 9\u00aa nel supergigante, 4\u00aa nella gara a squadre e non ha completato lo slalom gigante, lo slalom speciale e la combinata.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nDH = discesa libera\nSG = supergigante\nGS = slalom gigante\nSL = slalom speciale\nKB = combinata\nPR = slalom parallelo\nNor-Am Cup.\nNor-Am Cup - vittorie.\nLegenda:\nGS = slalom gigante\nSL = slalom speciale\nSC = supercombinata\nStatistiche.\n\u00c8 tra le sette\u00a0sciatrici \u2014 con Petra Kronberger, Pernilla Wiberg, Janica Kosteli\u0107, Anja P\u00e4rson, Lindsey Vonn e Tina Maze \u2014 capaci di vincere in cinque specialit\u00e0 e l'unica in grado di farlo in sei, con lo slalom parallelo. Detiene inoltre il record del maggior numero di vittorie ottenute in una singola disciplina, nel suo caso lo slalom speciale; davanti a Ingemar Stenmark, vincitore di 46 gare di slalom gigante."}
{"id": "3340583", "revid": "1543377", "url": "https://it.wikipedia.org/wiki?curid=3340583", "title": "Sirdaryo", "text": "Sirdaryo (in usbeco \"Sirdaryo\"; in russo \u0421\u044b\u0440\u0434\u0430\u0440\u044c\u044f, \"Syrdar'ja\") \u00e8 il capoluogo del distretto di Sirdaryo, nella regione omonima nell'Uzbekistan orientale. Si trova a lato del fiume Syr Darya, a sud-ovest di Tashkent e a nord del capoluogo regionale Gulistan. Aveva una popolazione (stimata per il 2005) di 28\u00a0800 abitanti. "}
{"id": "3340584", "revid": "164044", "url": "https://it.wikipedia.org/wiki?curid=3340584", "title": "Dag-Eilev Fagermo", "text": "Carriera.\nGiocatore.\nClub.\nFagermo, nella sua carriera da calciatore, vest\u00ec le maglie di Raufoss, Kjapp e Sn\u00f8gg.\nAllenatore.\nInizi\u00f2 ad allenare lo Skarphedin nel 1995 e vi rimase fino al 2002. Proprio quell'anno, infatti, pass\u00f2 al Pors Grenland. Dopo un'esperienza nel 2005 con il Notodden, pass\u00f2 allo Str\u00f8msgodset, con cui conquist\u00f2 immediatamente la promozione in Tippeligaen, mediante il successo finale nella 1. divisjon.\nNel 2008 pass\u00f2 all'Odd Grenland, con cui vinse immediatamente il campionato di 1. divisjon e che condusse nella massima divisione norvegese. Il 17 ottobre 2014, il suo nome fu inserito tra i candidati per la vittoria del premio Kniksen per il miglior allenatore del campionato.\nIl 31 gennaio 2020 \u00e8 stato nominato nuovo allenatore del V\u00e5lerenga. Il 19 agosto 2021 ha prolungato il contratto con il club fino al 31 dicembre 2024."}
{"id": "3340585", "revid": "1543377", "url": "https://it.wikipedia.org/wiki?curid=3340585", "title": "National Football League 2011", "text": "La stagione NFL 2011 \u00e8 stata la 92\u00aa stagione sportiva della National Football League, la massima lega professionistica statunitense di football americano. La stagione \u00e8 iniziata l'8 settembre 2011. La finale del campionato, il Super Bowl XLVI, si \u00e8 disputata il 5 febbraio 2012 nel Lucas Oil Stadium di Indianapolis, in Indiana. Il Pro Bowl si \u00e8 disputato ad Honolulu, nelle Hawaii il 29 gennaio 2012.\nLa disputa della stagione \u00e8 stata a lungo messa in forse dalla vertenza per l'adozione di un nuovo accordo tra la NFL e la National Football League Players Association (l'associazione dei giocatori della NFL) che ne avrebbe potuto causare l'annullamento o lo spostamento. Dopo la rottura avvenuta l'11 marzo che ha causato l'astensione dall'attivit\u00e0 dei giocatori, tale accordo \u00e8 stato raggiunto il 25 luglio ponendo cos\u00ec fine alle controversie e garantendo il normale svolgimento della stagione.\nLa stagione 2011 vide un aumento senza precedenti degli attacchi basati sui passaggi: furono stabiliti quelli che all'epoca furono quattro dei sei migliori risultati di tutti i tempi in termini di yard passate: il 1\u00ba Drew Brees (5.476), il 2\u00ba Tom Brady (5.235), il 5\u00ba Matthew Stafford (5.038) e il 6\u00ba Eli Manning (4.933).\nModifiche alle regole.\nDurante l'annuale riunione dei proprietari della squadre tenutasi a marzo del 2011 sono state decise le seguenti modifiche alle regole:\nStagione regolare.\nLa stagione regolare \u00e8 iniziata l'8 settembre 2011 con la partita inaugurale che si \u00e8 disputata al Lambeau Field tra i campioni in carica dei Green Bay Packers e i New Orleans Saints, mentre il resto della prima giornata si \u00e8 svolto tra l'11 e il 12 settembre. La stagione \u00e8 terminata il 1\u00ba gennaio 2012, si \u00e8 svolta in 17 giornate durante le quali ogni squadra ha disputato 16 partite secondo le regole del calendario della NFL.\nIn questa stagione gli accoppiamenti \"Intraconference\" e \"Interconference\" tra \"Division\" sono stati i seguenti\nPlay-off.\nI play-off sono iniziati con il \"Wild Card Weekend\" il 7 e 8 gennaio 2012. Successivamente si sono giocati i \"Divisional Playoff\" il 14 e 15 gennaio e i \"Conference Championship Game\" il 22 gennaio. Il Super Bowl XLVI si \u00e8 giocato il 5 febbraio 2012 nel Lucas Oil Stadium di Indianapolis."}
{"id": "3340595", "revid": "1865216", "url": "https://it.wikipedia.org/wiki?curid=3340595", "title": "Contessa de Castellane", "text": ""}
{"id": "3340602", "revid": "767487", "url": "https://it.wikipedia.org/wiki?curid=3340602", "title": "ABN AMRO World Tennis Tournament 2011", "text": "L'ABN AMRO World Tennis Tournament 2011 \u00e8 stato un torneo di tennis che si \u00e8 giocato su campi di cemento indoor. \u00c8 stata la 39\u00aa edizione del torneo, facente parte dell'ATP World Tour 500 series nell'ambito dell'ATP World Tour 2011. Si \u00e8 giocato nell'impianto dell'Ahoy Rotterdam, a Rotterdam nei Paesi Bassi, dal 7 al 13 febbraio 2011.\nGiocatori.\nAltri partecipanti.\nI seguenti giocatori hanno ricevuto una wild card per il tabellone principale:\nI seguenti giocatori sono passati dalle qualificazioni:\nCampioni.\nSenior.\nSingolare.\n Robin S\u00f6derling ha battuto in finale Jo-Wilfried Tsonga per 6-3, 3-6, 6-3\nDoppio.\n J\u00fcrgen Melzer / Philipp Petzschner hanno battuto in finale Micha\u00ebl Llodra / Nenad Zimonji\u0107, 6\u20134, 3\u20136, [10\u20135].\nTennis in carrozzina.\nSingolare in carrozzina.\n Ronald Vink ha battuto in finale St\u00e9phane Houdet, 7\u20135, 6\u20131\nDoppio in carrozzina.\n Robin Ammerlaan e St\u00e9phane Houdet hanno vinto il torneo."}
{"id": "3340606", "revid": "1214201", "url": "https://it.wikipedia.org/wiki?curid=3340606", "title": "Jiloan Hamad", "text": "Biografia.\nNasce nel 1990 a Baku, l'odierna capitale dell'Azerbaigian, da genitori di origine curda provenienti da Ranya, nel Kurdistan iracheno.\nCarriera.\nClub.\nIl Malm\u00f6 FF lo acquista dal BK Forward nel dicembre 2007. Il 14 agosto 2008 esordisce con la nuova maglia nella partita di campionato contro l'Elfsborg, nell'unica presenza in campionato di quell'anno. Si ritaglia maggiore spazio nel 2009, collezionando 20 presenze e 2 reti. Nel 2010 contende la fascia sinistra al compagno di squadra Jimmy Durmaz, ma nelle 27 partite stagionali (parte delle quali iniziate dalla panchina) \u00e8 stato spesso schierato sul lato destro. Nell'ultima partita dell'Allsvenskan 2010, il giorno dopo del suo ventesimo compleanno, apre le marcature contro il Mj\u00e4llby nel 2-0 che ha consegnato il titolo nazionale alla sua squadra.\nNel 2011 perde alcune partite tra maggio e luglio a causa di problemi fisici. Rientrato, Hamad rinsalda ancor di pi\u00f9 il proprio posto sulla fascia destra con la cessione del compagno di reparto Guillermo Molins nella finestra estiva di mercato. Nel frattempo rinnova fino al 2013. Gioca poi tutte e 30 le partite dell'Allsvenskan 2012, ricevendo spesso anche la fascia di capitano visto il ritiro di Daniel Andersson e il poco spazio concesso a Ulrich Vinzents. Diventa capitano a tutti gli effetti nel 2013, quando contribuisce ad un nuovo titolo del Malm\u00f6 FF. A fine stagione viene eletto centrocampista dell'anno dell'Allsvenskan, ricevendo anche una nomination per il titolo di giocatore dell'anno.\nAlla scadenza del suo contratto con il Malm\u00f6 FF, il 1\u00ba gennaio 2014 diventa ufficialmente un giocatore dell'Hoffenheim, firmando a parametro zero un accordo valido fino al 2017. Debutta in Bundesliga il 25 gennaio, giocando tutti i 90 minuti (unica volta in stagione) nella sconfitta per 4-0 sul campo del Norimberga. Successivamente colleziona poche presenze subentrando nel corso della ripresa, o ancor pi\u00f9 spesso rimanendo in panchina. Il 31 gennaio 2015 passa cos\u00ec in prestito fino al termine della stagione ai belgi dello Standard Liegi, con cui colleziona 6 presenze (tutte partendo dalla panchina) e segna un gol nella vittoria casalinga per 3-2 contro il Waasland-Beveren. La sua esperienza in Belgio si chiude di fatto a marzo durante un allenamento, quando un grave infortunio al legamento crociato lo costringe a uno stop di circa 10 mesi.\nTerminato il prestito, Hamad rientra all'Hoffenheim e, ristabilitosi dall'infortunio, viene subito schierato titolare il 23 gennaio 2016 a 447 giorni dall'ultima apparizione con i tedeschi. Nell'occasione, segna su punizione il gol del temporaneo vantaggio contro il Bayer Leverkusen (1-1 il finale). Nonostante ci\u00f2, nei mesi a seguire trova poco spazio, complice anche il cambio di allenatore da Huub Stevens a Julian Nagelsmann: dal marzo 2016 in poi, infatti, non gioca pi\u00f9 nessuna partita in Bundesliga.\nNel gennaio 2017 Hamad intavola trattative con alcuni club svedesi, proponendosi anche alla sua vecchia squadra del Malm\u00f6 FF che per\u00f2 non si dimostra particolarmente interessata. Il 7 febbraio 2017 viene presentato come nuovo rinforzo dell'Hammarby. Chiude l'Allsvenskan 2017 con 4 reti in 25 partite, e successivamente l'Allsvenskan 2018 con 11 reti in 29 partite.\nScaduto il contratto con l'Hammarby, il ventottenne Hamad sceglie di non rinnovare e di accettare per due anni la pi\u00f9 ricca offerta dei sudcoreani dell'Incheon United, con cui per\u00f2 rescinde consensualmente nel luglio 2019 dopo soli 6 mesi.\nNell'agosto 2019 approda in Croazia, ingaggiato dall'HNK Gorica con un contratto biennale. Durante la sua permanenza, la squadra ottiene rispettivamente un sesto e un quinto posto, in quest'ultimo caso sfiorando una qualificazione alla UEFA Europa Conference League svanita per un solo punto.\nTerminato il biennio croato, Hamad fa ritorno in Svezia accettando la proposta di tre anni e mezzo da parte dell'\u00d6rebro, squadra che in quel momento era ultima in classifica dopo 10 giornate.\nNazionale.\nIl 19 gennaio 2011 esordisce con la maglia della Nazionale svedese contro il Botswana. Gioca 7 ulteriori gare con la selezione svedese (l'ultima di queste nel gennaio 2018 contro l'Danimarca) prima di scegliere di giocare per l'Iraq nel 2019. In precedenza aveva rifiutato una chiamata della stessa Nazionale iraniana nell'ottobre 2018.\nStatistiche.\nPresenze e reti nei club.\n\"Statistiche aggiornate al 3 gennaio 2013.\""}
{"id": "3340612", "revid": "1442080", "url": "https://it.wikipedia.org/wiki?curid=3340612", "title": "ABN AMRO World Tennis Tournament 2011 - Qualificazioni singolare", "text": "Le qualificazioni del singolare dell'ABN AMRO World Tennis Tournament 2011 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3340614", "revid": "1442080", "url": "https://it.wikipedia.org/wiki?curid=3340614", "title": "ABN AMRO World Tennis Tournament 2011 - Singolare", "text": "Il singolare dell'ABN AMRO World Tennis Tournament 2011 \u00e8 stato un torneo di tennis facente parte dell'ATP World Tour 2011.\nIl detentore del titolo era Robin S\u00f6derling, che si \u00e8 riconfermato battendo in finale Jo-Wilfried Tsonga per 6-3, 3-6, 6-3."}
{"id": "3340628", "revid": "647919", "url": "https://it.wikipedia.org/wiki?curid=3340628", "title": "Commendatore della Repubblica", "text": ""}
{"id": "3340631", "revid": "1305772", "url": "https://it.wikipedia.org/wiki?curid=3340631", "title": "Oratorio di San Bernardo", "text": "Oratorio di San Bernardo"}
{"id": "3340633", "revid": "767487", "url": "https://it.wikipedia.org/wiki?curid=3340633", "title": "This Is Elvis", "text": "This Is Elvis \u00e8 un film documentario del 1981 diretto da Andrew Solt e Malcolm Leo, basato sulla vita di Elvis Presley.\nDescrizione.\nLa pellicola mescola materiale d'archivio con ricostruzioni filmiche, con la narrazione del cantante pop Ral Donner. Venne presentato come opera fuori concorso al Festival di Cannes del 1981. Il film incass\u00f2 circa 2 milioni di dollari al box office negli Stati Uniti e in Canada.\nNelle ricostruzioni sceniche, Presley venne interpretato nel film da quattro attori diversi:\nNel 1981, la RCA Records ha pubblicato un doppio album della colonna sonora del film (n. catal. CPL2 4031), contenente la prima pubblicazione ufficiale di svariate apparizioni televisive di Presley degli anni cinquanta. Nel 2015 \u00e8 stato ristampato in CD, con l'aggiunta di un secondo disco contenente 20 bonus tracks.\nIl 7 agosto 2007 il film \u00e8 uscito su doppio DVD in occasione del trentesimo anniversario della scomparsa di Presley. Il primo disco contiene la versione originale del film proiettata nei cinema all'epoca, il secondo disco include la versione estesa con 45 minuti extra di contenuti inediti."}
{"id": "3340642", "revid": "1573940", "url": "https://it.wikipedia.org/wiki?curid=3340642", "title": "Oratorio di San Bernardo (Cisliano)", "text": "L'oratorio di San Bernardo (detto anche per esteso oratorio dei santi Bernardo, Macario e Bordone) \u00e8 un edificio religioso della Chiesa cattolica, sito nel comune di Cisliano, nell'abitato di Cascina Scanna.\nStoria.\nIl progetto dell'edificio venne predisposto tra la fine del Quattrocento dalla parrocchia di Cisliano con i contributi dei nobili Della Porta che erano i possidenti della Cascina Scanna nonch\u00e9 degli abitanti del complesso che volevano costituire ivi un luogo di culto ove officiare la messa senza doversi recare necessariamente in paese dal quale la cascina distava parecchio. Per questo scopo venne costruita una primitiva cappelletta che rimase in carico ai Della Porta. \nGi\u00e0 a met\u00e0 del XV secolo, l'oratorio vessava in pessime condizioni e per questo alla fine del Cinquecento, grazie ai lasciti testamentari di Luigi della Porta, il genero nobile Giovanni Francesco Resta e la figlia Ippolita si impegnarono come da sua volont\u00e0 a restaurare ed abbellire la chiesa dando inizio ai lavori il 19 agosto 1569.\nLa struttura venne completata nel 1573 e sappiamo che gi\u00e0 all'epoca della visita pastorale di san Carlo Borromeo in questi luoghi nel 1582, la chiesa disponeva di un curato stabile la cui nomina spettava di diritto ai nuovi patroni della chiesa, ovvero ai conti Resta.\nLa chiesa, assieme all'abitato della Cascina Scanna, rimase di propriet\u00e0 della famiglia Resta sino all'Ottocento.\nStruttura.\nLa struttura della chiesa si presenta ancora oggi in stile rinascimentale magnificamente conservato, senza ancora quelle tracce di manierismo che pure perdurarono durante il XVI secolo. La struttura \u00e8 leggermente sopraelevata, cos\u00ec pure l'abside, il che ha consentito una minore risalita dell'umidit\u00e0 del terreno nel corso dei secoli, preservando al meglio la struttura.\nL'esterno \u00e8 a pianta quadrata, decorato con lesene ed archi chiusi con particolari in cotto originali, mentre la facciata \u00e8 semplice, squadrata, contraddistinta dal medesimo motivo e da un rosone centrale in cotto con una lapide in marmo commemorativa della fondazione, riportante lo stemma della famiglia Resta e la seguente iscrizione:\nRilevante \u00e8 anche il campanile, di pieno stile rinascimentale in mattoni, con un piccolo concerto di due campane, visibilissimo anche da notevole distanza.\nL'interno \u00e8 stato pesantemente rimaneggiato: sulla parete di fondo dell'altare maggiore, si trovava sin dal 1604 (in corrispondenza della visita pastorale dell'arcivescovo Federico Borromeo) un affresco raffigurante una Madonna con Bambino in braccio che per\u00f2 venne successivamente ricoperta da un altare pi\u00f9 alto in legno e da un dipinto raffigurante \"San Bernardo accolto in cielo\" di autore anonimo, pitture che per secoli fecero scomparire tracce degli antichi dipinti, al punto che lo stesso cardinale Pozzobonelli nella visita pastorale del 1760 riporta queste ultime pitture. I dipinti vennero riportati alla luce con lo spostamento dell'altare in data imprecisata, ma si trovarono estremamente deteriorati e con diversi buchi nella parete.\nDopo secoli di semiabbandono, nel 1966 si eseguono i primi rifacimenti alla chiesa che viene restaurata esternamente, mentre l'affresco all'interno viene completamente ridipinto con aggiunte integrative: la Madonna e il Bambino vennero restaurati ma inseriti in un nuovo contesto pittorico contraddistinto da un ambiente architettonico a volte su pilastri rinascimentali con putti musicanti, con un pavimento a scacchiera ed un altare dipinto. Le figure centrali sono inoltre affiancate da San Bernardo, patrono della chiesa, e da un santo vescovo. Queste ridipitture ed aggiunte rendono oggi estremamente difficile valutare l'opera."}
{"id": "3340643", "revid": "767487", "url": "https://it.wikipedia.org/wiki?curid=3340643", "title": "Esercizio sulla convivenza con il senso di ingiustizia", "text": "L'esercizio di convivenza con il senso di ingiustizia \u00e8 uno degli esercizi psicologico-comportamentali sviluppati dallo psicologo John Watson agli inizi del Novecento, basati sull'assunto che il comportamento esplicito \u00e8 l'unica unit\u00e0 di analisi scientificamente studiabile della psicologia.\nProcedimento.\nQuesto esercizio consiste nel simulare un furto di un oggetto di relativo valore ad una persona molto vicina, come un familiare, il partner o un caro amico.\nDopo aver sottratto l'oggetto al soggetto che chiameremo soggetto x, nasconderlo in un posto inusuale ( in uno strano zainetto, sotto la maglietta, nelle scarpe...) per poi farlo trovare al soggetto x.\nL'esercizio consiste poi nell'assoluto divieto di confessare al soggetto x l'esistenza dell'esercizio, ma subirne le conseguenze.\nL'individuo deve essere in grado, attraverso scelte personali di comportamento di decidere di assumersi la colpa, negare l'accaduto o altre diverse soluzioni.\nL'esercizio di convivenza con il senso di ingiustizia \u00e8 un esercizio utilizzato nell'addestramento dei Servizi Segreti di Paesi molto importanti.\nL'unica essenziale regola, secondo Watson, \u00e8 quella di non rivelare mai l'esistenza dell'esercizio; nemmeno dopo anni. \nQuesto, sempre secondo Watson, finir\u00e0 col rafforzare il rapporto con il soggetto x e incrementare il senso di equilibrio e forza dell'individuo interessato.\nNon \u00e8 da sottovalutare, in quanto si registrano spesso dei momenti di forte crisi nello stato di assoluta ingiustizia nei propri confronti. La vera forza e la vera riuscita dell'esercizio sta nel superare queste crisi e di mantenere un'integrit\u00e0 personale elevata."}
{"id": "3340651", "revid": "2130303", "url": "https://it.wikipedia.org/wiki?curid=3340651", "title": "Chiesa di Santa Maria Assunta (Faido)", "text": "La chiesa parrocchiale di Santa Maria Assunta \u00e8 un edificio di culto di Chiggiogna, frazione di Faido in Cantone Ticino.\nStoria.\nLa struttura ha origini altomedievali, i cui resti sono stati portati alla luce durante una fase di scavi archeologici. Nell'XI secolo venne demolita e ricostruita in stile romanico. Nel XIII secolo la chiesa venne ingrandita verso nord. Prima del 1526 vennero costruiti i due cori.\nDescrizione.\nLa chiesa ha una pianta a doppia navata, suddivise da colonne e coperte da un soffitto a cassettoni. L'interno \u00e8 ornato da affreschi risalenti al 1537 e parzialmente distrutti nel XIX secolo in seguito all'apertura di sei finestre nei fianchi delle navate."}
{"id": "3340652", "revid": "21880", "url": "https://it.wikipedia.org/wiki?curid=3340652", "title": "Aloe vaombe", "text": "Aloe vaombe \u00e8 una pianta della famiglia delle Asphodelaceae, originaria del Madagascar.\nDescrizione.\n\u00c8 una pianta succulenta con fusto alto sino a 5\u00a0m e del diametro di 20\u00a0cm, all'apice del quale si trova una rosetta di foglie carnose.\nDistribuzione e habitat.\nLa specie \u00e8 endemica del Madagascar meridionale."}
{"id": "3340653", "revid": "729019", "url": "https://it.wikipedia.org/wiki?curid=3340653", "title": "Mike DiBiase II", "text": "DiBiase \u00e8 un wrestler di terza generazione. Il suo nonno adottivo \"Iron\" Mike DiBiase, nonna Helen Hild e il padre \"The Million Dollar Man\" Ted DiBiase sono stati tutti wrestlers professionisti.\nCarriera.\nDiBiase inizia a combattere a inizio 2006, quando anche suo fratello Ted inizia ad allenarsi in Texas nella palestra di Chris Youngblood. Debutta successivamente in Professional Wrestling Federation (PWF). Qui diventa il primo PWF West Wrestling Legends Heritage Champion. Vince anche l'edizione 2006 del Jay Youngblood Memorial Tag Team Tournament Cup insieme a Ricky Romero III.\nI due fratelli DiBiase iniziano poi ad allenarsi insieme ad Harley Race, una leggenda del wrestling grande amico del loro nonno Mike DiBiase (nel 1969 tent\u00f2 di salvarlo da un attacco di cuore ma non ci riusc\u00ec). I due fratelli debuttano ad aprile 2007, sconfiggendo i WLW Tag Team Champions. Pi\u00f9 tardi Ted DiBiase jr. viene assunto in WWE mentre Mike rimane in WLW dove conquista i WLW Tag Team Championships insieme a \"Wild\" Wide Chism ma poco dopo DiBiase si infortuna e Wade Chism \u00e8 costretto a rendere il titolo vacante.\nDurante il suo infortunio, DiBiase ritorna in PWF. Il 3 marzo 2007, DiBiase conquista per la seconda volta il PWF West Texas Wrestling Legends Heritage Championship. Successivamente, conquista anche il PWF Tag Team Championship insieme a Ricky Romero III sconfiggendo i Texas Heart Throbs e i Pain Inc. in un three way tag team match. L'8 dicembre 2007, DiBiase vince l'NWA North American Heavyweight Championship sconfiggendo Damian Wayne a Las Vegas. DiBiase vince anche l'NWA Texas Heavyweight Championship battendo Chaz Tayler ma viene privato del titolo per non essersi presentato a difenderlo il 4 ottobre. Il 1\u00ba maggio 2009 perde anche l'NWA North American Championship contro Apollo.\nTitoli e riconoscimenti.\nFusion Pro Wrestling\nNWA Carolinas\nProfessional Wrestling Federation\nPro Wrestling Illustrated\nWorld League Wrestling"}
{"id": "3340655", "revid": "124321837", "url": "https://it.wikipedia.org/wiki?curid=3340655", "title": "Hj\u00f6rtur Logi Valgar\u00f0sson", "text": "Carriera.\nClub.\nHa giocato in Islanda , Svezia e Norvegia.\nNazionale.\nHa giocato in U19 e in U21, con la quale ha disputato l'Europeo 2011 di categoria, per poi disputare pi\u00f9 partite con la nazionale maggiore."}
{"id": "3340658", "revid": "287204", "url": "https://it.wikipedia.org/wiki?curid=3340658", "title": "Hjortur Logi Valgardsson", "text": ""}
{"id": "3340664", "revid": "38120", "url": "https://it.wikipedia.org/wiki?curid=3340664", "title": "This is Elvis", "text": ""}
{"id": "3340669", "revid": "247222", "url": "https://it.wikipedia.org/wiki?curid=3340669", "title": "Gasoline Alley (album)", "text": "Gasoline Alley \u00e8 il secondo album discografico di Rod Stewart, pubblicato dall'etichetta discografica Vertigo Records nel settembre del 1970.\nMusicisti.\nGasoline Alley\nIt's All Over Now\nOnly a Hobo\nMy Way of Giving\nCountry Comforts\nCut Across Shorty\nLady Day\nJo's Lament\nYou're My Girl (I Don't Want to Discuss It)\nNote aggiuntive"}
{"id": "3340671", "revid": "1543377", "url": "https://it.wikipedia.org/wiki?curid=3340671", "title": "Estensione intera", "text": "In algebra, un'estensione intera di un anello commutativo unitario \u00e8 un'estensione di anelli formula_1 tale che ogni elemento di \"B\" \u00e8 intero su \"A\", ovvero tale che ogni elemento di \"B\" \u00e8 radice di un polinomio monico a coefficienti in \"A\".\nRappresenta una generalizzazione del concetto di estensione algebrica di campi: se \"A\" \u00e8 un campo, le estensioni intere sono infatti le estensione algebriche (dal momento che ogni polinomio pu\u00f2 essere reso monico moltiplicando per l'inverso del coefficiente direttore).\nDefinizioni.\nData un'estensione di anelli formula_1, un elemento \"b\" di \"B\" \u00e8 detto intero se esiste un polinomio monico formula_3 (ovvero in cui gli \"ai\" sono in \"A\") tale che formula_4. Condizioni equivalenti a questa sono:\nIn particolare, se \"A\" \u00e8 un campo, gli \"A\"-moduli finitamente generati sono gli spazi vettoriali di dimensione finita: e gli elementi che generano spazi vettoriali di dimensione finita sono esattamente gli elementi algebrici su \"A\".\nL'insieme degli elementi di \"B\" interi su \"A\" forma un anello, detto chiusura integrale di \"A\" in \"B\"; se questa coincide con \"B\", ovvero se tutti gli elementi di \"B\" sono interi su \"A\", l'estensione \u00e8 detta intera.\nPropriet\u00e0 basilari.\nCome le estensioni algebriche, le estensioni intere sono transitive: ovvero, se formula_1 e formula_6 sono estensioni intere, allora anche formula_7 \u00e8 intera; in particolare, la chiusura integrale di \"A\" in \"B\" \u00e8 il pi\u00f9 grande sottoanello di \"B\" che \u00e8 intero su \"A\".\nLe estensioni intere inoltre si conservano attraverso quozienti e localizzazioni: pi\u00f9 precisamente\nLe estensioni intere \"conservano i campi\", nel senso che, se formula_1 \u00e8 intera, \"A\" \u00e8 un campo se e solo se lo \u00e8 \"B\".\nIdeali primi.\nIn un'estensione intera formula_1 \u00e8 possibile legare gli ideali primi di \"A\" a quelli di \"B\".\nLa prima propriet\u00e0 riguarda gli ideali massimali (che, essendo l'anello unitario, sono in particolare primi): un ideale primo \"Q\" di \"B\" \u00e8 massimale se e solo se formula_14 \u00e8 un ideale massimale di \"A\". Questo \u00e8 una conseguenza del fatto che le estensioni intere conservano i campi.\nVi sono tre teoremi generali che riguardano il comportamento degli ideali primi.\nIl primo \u00e8 il \"teorema del lying-over\": per ogni ideale primo \"P\" di \"A\" esiste un ideale primo \"Q\" di \"B\" tale che formula_15; una sua riformulazione \u00e8 che l'applicazione tra gli spettri corrispondente all'inclusione \u00e8 suriettiva. Su questo risultato si innesta il \"teorema del going-up\" (o \"primo teorema di Cohen-Seidenberg\"), il quale afferma che, se \"P\"1 e \"P\"2 sono ideali primi di \"A\", l'uno contenuto nell'altro, e \"Q\"1 \u00e8 un ideale primo di \"B\" che si contrae a \"P\"1 (oovero tale che formula_16), allora esiste un ideale primo \"Q\"2, che contiene \"Q\"1, che si contrae a \"P\"2: procedendo per induzione, questo vale per ogni catena di ideali primi; ovvero \u00e8 sempre possibile \"sollevare\" una catena ascendente di ideali primi di \"A\" ad una catena di ideali primi di \"B\".\nIl \"teorema di incomparabilit\u00e0\" afferma che questo sollevamento \u00e8, in un certo senso, unico: due ideali primi distinti di \"B\" che si contraggono allo stesso ideale primo di \"A\" non possono essere contenuti l'uno nell'altro. Insieme al teorema del going-up, questo permette di affermare che le estensioni intere preservano la dimensione di Krull, ovvero che \"A\" e \"B\" hanno la stessa dimensione.\nSimile al teorema del going-up \u00e8 il \"teorema del going-down\" (o \"secondo teorema di Cohen-Seidenerg\"), che riguarda le catene discendenti anzich\u00e9 quelle ascendenti: se formula_17 sono ideali primi di \"A\" e \"Q\"2 \u00e8 un ideale primo di \"B\" che si contrae a \"P\"2, allora esiste un ideale primo \"Q\"1, contenuto in \"Q\"2, che si contrae a \"P\"1. Questo \u00e8 tuttavia meno generale del precedente, in quanto richiede che \"A\" sia un dominio d'integrit\u00e0 e che sia integralmente chiuso nel suo campo dei quozienti.\nLe tesi di questi quattro teoremi possono anche essere pensate come propriet\u00e0 che pu\u00f2 possedere o meno un'arbitraria estensione di anelli, caratterizzandole poi attraverso condizioni equivalenti: in tal caso essi si riducono al risultato che queste propriet\u00e0 valgono per le estensioni intere (ad eccezione delle ipotesi ulteriori per l'ultimo). Ad esempio, se un'estensione ha la propriet\u00e0 del \"going-up\" allora ha anche quella del \"lying over\", oppure se un'estensione ha sia la propriet\u00e0 del \"going-up\" che quella dell'incomparabilit\u00e0 allora preserva la dimensione."}
{"id": "3340673", "revid": "212348", "url": "https://it.wikipedia.org/wiki?curid=3340673", "title": "Elemento intero", "text": ""}
{"id": "3340675", "revid": "212348", "url": "https://it.wikipedia.org/wiki?curid=3340675", "title": "Teoremi di Cohen-Seidenberg", "text": ""}
{"id": "3340676", "revid": "212348", "url": "https://it.wikipedia.org/wiki?curid=3340676", "title": "Teorema del going-up", "text": ""}
{"id": "3340677", "revid": "212348", "url": "https://it.wikipedia.org/wiki?curid=3340677", "title": "Teorema del going-down", "text": ""}
{"id": "3340679", "revid": "380453", "url": "https://it.wikipedia.org/wiki?curid=3340679", "title": "Sla\u0111ana Eri\u0107", "text": "Gioca nel ruolo di centrale nel .\nCarriera.\nLa carriera di Sla\u0111ana Eri\u0107 inizia tra le file della \u017denski odbojka\u0161ki klub Crvena zvezda, dove gioca tra il 2000 ed il 2004, vincendo anche tre edizioni del campionato serbo-montenegrino ed una coppa nazionale. Nel 2002 debutta con la nazionale serbo-montenegrina, di cui fa parte fino al 2005, vincendo solo una medaglia di bronzo al Trofeo Valle d'Aosta.\nDopo una stagione nel campionato francese con la maglia dell'USSP Albi, viene ingaggiata dal Volleyballclub Vol\u00e9ro Z\u00fcrich. Nelle tre stagioni trascorse a Zurigo, si aggiudica altrettanti campionati e coppe nazionali e vince anche una Supercoppa svizzera.\nTra il 2008 ed il 2010 gioca nel Club Atl\u00e9tico Voleibol Murcia 2005, con cui vince un campionato spagnolo, due edizioni della Coppa della Regina ed una Supercoppa spagnola. Nel 2010 torna a giocare nella \u017denski odbojka\u0161ki klub Crvena zvezda, ma nel gennaio 2011 viene ingaggiata durante il mercato di riparazione dalla , con cui disputa la parte finale della stagione 2010-2011. Nella stagione 2011-12 gioca nel Galatasaray Spor Kul\u00fcb\u00fc.\nNel campionato 2012-13 torna in Serbia per vestire la maglia dell'Omladinski Odbojka\u0161ki Klub Kolubara, mentre in quello successivo passa allo \u017denski odbojka\u0161ki klub Partizan, aggiudicandosi la Supercoppa serba e lo scudetto."}
{"id": "3340688", "revid": "1543377", "url": "https://it.wikipedia.org/wiki?curid=3340688", "title": "RCW 78", "text": "RCW 78 \u00e8 una nebulosa a emissione visibile nella costellazione australe del Centauro.\nSi mostra come una nube ellissoidale allungata in senso nord-sud situata nella parte meridionale della costellazione, immersa in un ricco campo stellare della Via Lattea australe. Trovandosi a declinazioni fortemente australi, la sua osservazione \u00e8 possibile solo dalle regioni dell'emisfero australe terrestre e da quelle tropicali dell'emisfero boreale; dall'emisfero sud appare circumpolare fino alle latitudini subtropicali. Il periodo pi\u00f9 indicato per la sua osservazione nel cielo serale va da marzo ad agosto.\nSi tratta di una grande sfera di idrogeno ionizzato che circonda la stella di Wolf-Rayet WR\u00a055 (HD\u00a0117688), di magnitudine apparente 10,41; la nebulosa non sembra comunque mostrare una struttura ad anello ben definita, presentandosi di aspetto pi\u00f9 diffuso e irregolare. Si ritiene che essa sia stata causata dall'azione del fortissimo vento stellare della sua stella centrale, che ha espulso a pi\u00f9 riprese i suoi strati pi\u00f9 superficiali; simili nebulose a guscio sono molto comuni attorno alle stelle di Wolf-Rayet. La sua distanza \u00e8 stata stimata attorno ai 7600\u00a0parsec (circa 24800 anni luce) e ricade cos\u00ec in una zona remota della Via Lattea rispetto al Sole, lungo il Braccio Scudo-Croce."}
{"id": "3340692", "revid": "536103", "url": "https://it.wikipedia.org/wiki?curid=3340692", "title": "Trapianto di polmone", "text": "Il trapianto di polmone \u00e8 un intervento chirurgico che consiste nella sostituzione di un polmone malato con uno sano. Possono essere sostituiti, in alcuni casi, entrambi i polmoni.\nLe indicazioni al trapianto polmonare possono includere quasi tutte le malattie polmonari terminali non neoplastiche a condizioni che il paziente non abbia altre gravi patologie, che impedirebbero la terapia immunosoppressoria cronica. Anche se sono possibili trapianti polmonari bilaterali e il trapianto cuore-polmoni, nella maggior parte dei casi si esegue il trapianto di polmone singolo, che determina un miglioramento della funzionalit\u00e0 polmonare sufficiente per ognuno dei due riceventi gli organi provenienti da un singolo donatore. Se sono presenti infezioni croniche bilaterali, entrambi i polmoni devono essere sostituiti per rimuovere il serbatoio di infezione. Il tasso di sopravvivenza \u00e8 del 90% a un anno e del 54% a sei anni.\nCondizioni patologiche che portano al trapianto.\nIl trapianto polmonare \u00e8 una terapia cui arrivano tutti i pazienti con malattie polmonari terminali che non possono pi\u00f9 trarre giovamento da nessun'altra terapia. Nel 2005 le principali cause di trapianto negli Stati Uniti erano:\nComplicanze postoperatorie.\nUna possibile complicanza perioperatoria \u00e8 l'impossibilit\u00e0 di chiudere l'accesso chirurgico al termine dell'operazione: l'edema da riperfusione rende i polmoni pi\u00f9 gonfi e voluminosi, tanto che chiudendo il torace peggiora significativamente l'attivit\u00e0 cardiaca. Qualora questo problema si presentasse, si copre l'accesso con appositi patch e si trasferisce il paziente, sedato, in un'unit\u00e0 di terapia intensiva. Nei giorni seguenti, con il miglioramento della condizione edematosa, il torace pu\u00f2 essere regolarmente chiuso. Qualora la situazione non migliorasse, si pu\u00f2 procedere a resezioni.\nCon il miglioramento delle tecniche chirurgiche e delle tecniche di conservazione degli organi, le complicanze postoperatorie (es.: deiscenza dell'anastomosi, trombosi, rigetto) sono diventate fortunatamente rare; ma le due complicazioni che si manifestano pi\u00f9 frequentemente sono l'infezione e il rigetto:\nPrognosi.\nQueste statistiche si basano su dati del 2008."}
{"id": "3340697", "revid": "1573940", "url": "https://it.wikipedia.org/wiki?curid=3340697", "title": "Rasbora einthovenii", "text": "Rasbora einthovenii () \u00e8 un pesce osseo d'acqua dolce appartenente alla famiglia Cyprinidae.\nDistribuzione e habitat.\nLa specie \u00e8 diffusa nell'Asia sudorientale, nella Penisola malese e nelle isole indonesiane. Popola i ruscelli nella foresta pluviale. Risulta introdotta nelle Filippine ma \u00e8 ignoto se sia o meno naturalizzata.\nDescrizione.\nMisura fino a 9\u00a0cm.\nAlimentazione.\nSi nutre di invertebrati come insetti, vermi e crostacei.\nAcquariofilia.\nViene allevato in acquario."}
{"id": "3340700", "revid": "38367694", "url": "https://it.wikipedia.org/wiki?curid=3340700", "title": "Rasbora einthoveni", "text": ""}
{"id": "3340701", "revid": "38367709", "url": "https://it.wikipedia.org/wiki?curid=3340701", "title": "Rasbora brillante", "text": ""}
{"id": "3340716", "revid": "767487", "url": "https://it.wikipedia.org/wiki?curid=3340716", "title": "Junosuando", "text": "Junosuando \u00e8 una localit\u00e0 situata nel comune di Pajala (contea di Norrbotten, Svezia), con 345 abitanti nel 2005. Fu fondata nel 1637."}
{"id": "3340718", "revid": "599013", "url": "https://it.wikipedia.org/wiki?curid=3340718", "title": "As\u02bfad\u0101b\u0101d", "text": ""}
{"id": "3340723", "revid": "38367983", "url": "https://it.wikipedia.org/wiki?curid=3340723", "title": "Aquila di Haast", "text": ""}
{"id": "3340728", "revid": "287204", "url": "https://it.wikipedia.org/wiki?curid=3340728", "title": "Kangos", "text": "Kangos \u00e8 una localit\u00e0 situata nel comune di Pajala (contea di Norrbotten, Svezia), con 278 abitanti nel 2005."}
{"id": "3340730", "revid": "122871", "url": "https://it.wikipedia.org/wiki?curid=3340730", "title": "MOS 6512", "text": ""}
{"id": "3340748", "revid": "767487", "url": "https://it.wikipedia.org/wiki?curid=3340748", "title": "Cadaqu\u00e9s Orchestra", "text": "La Cadaqu\u00e9s Orchestra (in spagnolo Orquesta de Cadaqu\u00e9s, in catalano Orquestra de Cadaqu\u00e9s) \u00e8 un'orchestra da camera con sede a Cadaqu\u00e9s, Catalogna in Spagna.\nL'orchestra venne fondata ne 1988 come orchestra residente del \"Cadaqu\u00e9s Festival\". Da allora \u00e8 divenuta un'orchestra stabile con una regolare stagione di concerti.\nGianandrea Noseda ne \u00e8 stato il direttore principale dal 1994, l'anno in cui vinse la \"Cadaqu\u00e9s Orchestra International Conducting Competition\". Il direttore principale ospite \u00e8 stato il direttore d'orchestra britannico Sir Neville Marriner."}
{"id": "3340750", "revid": "1711941", "url": "https://it.wikipedia.org/wiki?curid=3340750", "title": "Fadwa Tuqan", "text": "Fadwa Tuqan (o Fadwa Touqan, nella traslitterazione francese) \u00e8 stata una delle voci pi\u00f9 note della poesia palestinese. I temi sono principalmente quelli della lotta del suo popolo, l'Intifada, la sofferenza e le atrocit\u00e0 della guerra; ma anche quelli della condizione femminile nel mondo arabo.\nViaggi\u00f2 molto in Europa e Medio Oriente, studiando, negli anni 1962-'64, lingua e letteratura inglese presso la Oxford University. Nel 1967 la sua citt\u00e0 natale fu occupata dagli israeliani, evento che caratterizz\u00f2 definitivamente la sua poesia.\nVinse nel 1990 il \"Palestinians' Jerusalem Award for Culture and Art\", oltre altri premi in Grecia, Italia e Giordania."}
{"id": "3340751", "revid": "298055", "url": "https://it.wikipedia.org/wiki?curid=3340751", "title": "You Know My Name (Look Up the Number)", "text": "You Know My Name (Look Up the Number) \u00e8 il lato B di \"Let It Be,\" ultimo singolo britannico dei Beatles prima del loro scioglimento; negli USA sar\u00e0 seguito da \"The Long and Winding Road\\For You Blue\").\nDescrizione.\nIl brano \u00e8 un'improvvisazione il cui testo \u00e8 costituito esclusivamente dalle frasi: \"\u00abYou Know My Name\u00bb\" (\"Conosci il mio nome\") e \"\u00abLook Up the Number\u00bb\" (\"Cerca il numero\"), ripetute con vari toni di voce. La base ritmica risale addirittura al 1967, le voci di John e Paul nello stile crooner, furono poi aggiunte nell'aprile 1969. Il master pubblicato \u00e8 monofonico.\nLa canzone \u00e8 stata successivamente pubblicata nelle raccolte \"Rarities\" e \"Past Masters e Mono Masters\". Una versione pi\u00f9 lunga del brano (lunga 5\u00a0min : 43\u00a0s, questa volta stereofonica ma non completa in quanto omette qualche secondo del master completo) \u00e8 presente nell'album \"Anthology 2\".\nComposizione.\nIl brano \u00e8 strutturato come un numero comico da music-hall. John Lennon arriv\u00f2 in studio con il titolo del brano (che rappresenta anche l'intero testo della canzone) dopo esser stato ispirato dalla lettura di un elenco telefonico. Egli disse:\nUna volta McCartney disse all'esperto studioso dei Beatles Mark Lewisohn: \u00ab[le persone] stanno scoprendo solo adesso cose come \"You Know My Name (Look Up the Number)\"; probabilmente la mia canzone preferita dei Beatles!\u00bb Per poi spiegare:\nLa sezione centrale del brano include un riferimento a Denis O'Dell, produttore associato del film \"Tutti per uno\", che aveva lavorato con Lennon anche per \"Come ho vinto la guerra\". Nel corso del monologo, Lennon introduce McCartney nei panni del cantante da pianobar \"Denis O'Bell\". Lo scherzoso riferimento al suo nome, caus\u00f2 una gran mole di telefonate a casa O'Dell da parte dei fan che gli dicevano: \"We have your name and now we've got your number\" (\"Abbiamo il tuo nome, adesso abbiamo anche il tuo numero\") o che gli chiedevano se potevano andare a vivere con lui."}
{"id": "3340753", "revid": "28592", "url": "https://it.wikipedia.org/wiki?curid=3340753", "title": "Khan della Crimea", "text": ""}
{"id": "3340757", "revid": "125842054", "url": "https://it.wikipedia.org/wiki?curid=3340757", "title": "Ivan Dodig", "text": "Vanta vittorie su tennisti come Rafael Nadal, a Montr\u00e9al nel 2011, e Jo-Wilfried Tsonga. \u00c8 destrorso col rovescio bimane e fa parte della squadra croata di Coppa Davis. In doppio (ha abbandonato il singolare nel 2017) ha vinto due titoli del Grande Slam: il Roland Garros 2015 con Marcelo Melo e gli Australian Open 2021 con Filip Pol\u00e1\u0161ek. Sempre nel 2021 ha ottenuto la medaglia d'argento alle Olimpiadi di Tokyo con Marin \u010cili\u0107, sconfitto dai suoi connazionali Nikola Mekti\u0107 e Mate Pavi\u0107. Ha conseguito quattro Slam in doppio misto, tre insieme a Latisha Chan e uno con Kristina Mladenovic, a cui vanno aggiunte due finali con Sania Mirza.\nCarriera.\nAgli Australian Open 2011 viene eliminato al secondo turno dal numero 3 del mondo Novak \u0110okovi\u0107 per 5-7, 7-6(8), 0-6, 2-6.\nIl 6 febbraio 2011 vince il torneo di Zagabria battendo in finale il tedesco Michael Berrer per 6-3, 6-4.\nIl 18 giugno 2011 perde la finale del torneo di 's-Hertogenbosch contro il russo Dmitrij Tursunov con il punteggio di 3-6, 2-6.\nIl 27 ottobre 2012 arriva in semifinale del torneo ATP di Valencia partendo dalle qualificazioni e battendo in successione Philipp Kohlschreiber in due set (6-2 7-6), poi l'australiano Lleyton Hewitt tre set (6-1 3-6 6-2); successivamente riesce anche a battere nel derby croato, il connazionale Marin \u010cili\u0107 in due set (6-2 7-6) ed infine si arrende allo spagnolo David Ferrer che batte il croato in tre set (6-4 6-7 6-1)\nDodig raggiunge il terzo turno all'Australian Open 2013, dove sconfigge in successione Wu Di e Jarkko Nieminen, prima di perdere con il numero 10 del mondo Richard Gasquet. Agli Open di Francia 2013 Dodig viene sconfitto al primo turno dopo una partita molto lunga conclusasi al quinto set per 12-10 in favore di Guido Pella. Raggiunge inoltre gli ottavi di finale al Torneo di Wimbledon 2013, (miglior risultato in uno slam), vincendo un solo match, quello del secondo turno contro Denis Kudla, approfittando dei ritiri di Philipp Kohlschreiber e Igor Sijsling rispettivamente al primo e al terzo turno, prima di arrendersi al numero quattro del ranking David Ferrer. Raggiunge inoltre per la prima volta in carriera la finale di doppio uno slam in coppia con Marcelo Melo, perdendo dai gemelli Bryan. In ottobre, sempre con Melo, vince il suo primo titolo ATP al Masters 1000 di Shanghai, battendo in finale Marrero/Verdasco al super-tiebreak."}
{"id": "3340774", "revid": "70217", "url": "https://it.wikipedia.org/wiki?curid=3340774", "title": "Alda", "text": ""}
{"id": "3340779", "revid": "247222", "url": "https://it.wikipedia.org/wiki?curid=3340779", "title": "An Old Raincoat Won't Ever Let You Down", "text": "An Old Raincoat Won't Ever Let You Down \u00e8 l'album d'esordio di Rod Stewart, pubblicato in USA nel novembre 1969 dalla Mercury Records col titolo The Rod Stewart Album, e in Inghilterra nel febbraio 1970 dalla Vertigo Records.\nMusicisti.\nNote aggiuntive"}
{"id": "3340780", "revid": "838137", "url": "https://it.wikipedia.org/wiki?curid=3340780", "title": "Milena Ra\u0161i\u0107", "text": "Gioca nel ruolo di centrale.\nCarriera.\nLa carriera di Milena Rasi\u0107 inizia nel settore giovanile di un club della citt\u00e0 di Belgrado, il Sumadija AV Belgrado. Nel 2007 inizia la carriera da professionista, giocando per il club della sua citt\u00e0 natale, lo \u017denski odbojka\u0161ki klub Dinamo Pan\u010devo 1973, dove gioca fino al 2010. Nel 2009 debutta con la nazionale serba, con cui vince la medaglia d'argento alla XXV Universiade e quella d'oro alla European League 2010, bissata poi anche l'anno successivo.\nNella stagione 2010-11 viene ingaggiata dal Racing Club de Cannes, con il quale vince quattro Coppe di Francia e quattro scudetti; con la nazionale vince il bronzo al World Grand Prix 2011 e l'oro al campionato europeo 2011 ed il bronzo all'European League 2012 e al World Grand Prix 2013, dove viene premiata come miglior centrale.\nDopo quattro annate in Francia, nella stagione 2014-15 si trasferisce nella Voleybol 1. Ligi turca per giocare col Vak\u0131fBank Spor Kul\u00fcb\u00fc, con cui vince due Supercoppe, due scudetti, due Champions League, due campionati mondiali per club e la Coppa di Turchia 2017-18; con la nazionale, nel 2015, vince la medaglia di bronzo ai I Giochi europei e al campionato europeo e quella d'argento alla Coppa del Mondo, nel 2016, quella d'argento ai Giochi della XXXI Olimpiade, nel 2017, quella di bronzo al World Grand Prix e d'oro al campionato europeo, nel 2018, quella d'oro al campionato mondiale e, nel 2021, conquista la medaglia di bronzo ai Giochi della XXXII Olimpiade di Tokyo e quella d'argento al campionato europeo."}
{"id": "3340781", "revid": "203266", "url": "https://it.wikipedia.org/wiki?curid=3340781", "title": "An Old Raincoat Won't Ever Let You", "text": ""}
{"id": "3340786", "revid": "1605525", "url": "https://it.wikipedia.org/wiki?curid=3340786", "title": "Tutti i figli di Dio danzano", "text": " \u00e8 una raccolta di 6 racconti di Haruki Murakami pubblicata nel 2000. I racconti sono accomunati da un tema: il terremoto di Kobe."}
{"id": "3340788", "revid": "1774874", "url": "https://it.wikipedia.org/wiki?curid=3340788", "title": "For You Blue", "text": "For You Blue \u00e8 la quarta canzone di George Harrison a venire pubblicata su un singolo dei Beatles, dopo \"The Inner Light\" (lato B di \"Lady Madonna\"), \"Old Brown Shoe\" (lato B di \"The Ballad of John and Yoko\") e \"Something\", unico lato A; venne pubblicato come singolo solo negli USA.\nDescrizione.\nIl pezzo venne scritto da George Harrison come canzone d'amore dedicata a sua moglie Pattie Boyd. Inoltre fu inclusa come B-side del 45 giri \"Long and Winding Road\", uscito in vari Paesi, ma non in Gran Bretagna, primo in classifica negli Stati Uniti e in Canada nel giugno 1970. Nella classifica \"Cash Box\" Top 100, che misurava le performance di ogni lato di un singolo separatamente, \"For You Blue\" raggiunse la posizione numero 71.\nLa canzone \u00e8 sostanzialmente un blues in dodici battute in stile country blues. Quando scrisse \"For You Blue\", Harrison era parzialmente influenzato dal periodo trascorso con Bob Dylan e The Band a Woodstock nel novembre\u2013dicembre 1968. Nonostante questa permanenza fosse stata musicalmente gratificante per Harrison, quando torn\u00f2, i Beatles lavorarono alla canzone in un'atmosfera di discordia, durante le riprese del film \"Let It Be - Un giorno con i Beatles\". Registrata negli studi della Apple Records di Londra alla fine del gennaio 1969, la canzone include un assolo di lap steel guitar suonato da John Lennon. I critici musicali, espressero giudizi contrastanti sul pezzo: alcuni ammirarono la leggerezza della traccia come una convincente prova di gruppo in chiave blues, mentre altri la definirono scialba ed insignificante, soprattutto se paragonata ad altre composizioni di Harrison rifiutate dai Beatles nel periodo delle sessioni per \"Let It Be\".\nComposizione.\nCanzone blues di struttura classica ma scorrevole e distesa, \u00e8 dedicata da George a Pattie Boyd e in essa Harrison, alla chitarra acustica, approfitta per rendere omaggio a Elmore James, chitarrista blues americano, citandolo durante l'assolo di Lennon alla slide guitar.\n\"George's Blues\", titolo originale di \"For You Blues\" che alla fine divent\u00f2 \"For You Blue\", venne registrata in una sola giornata, il 25 gennaio 1969. La leggerezza del pezzo \u00e8 confermata dall'autore che dichiarer\u00e0: \u00ab\u00c8 una semplice canzone in dodici battute che segue tutti i normali canoni delle canzoni in dodici battute, tranne il fatto che \u00e8 spensierata!\u00bb.\nRegistrazione.\n\"For You Blue\" fu una delle molte canzoni nuove provate dai Beatles ai Twickenham Film Studios di Londra, nel gennaio 1969. Il progetto del film, inizialmente chiamato \"Get Back\" e poi diventato \"Let It Be\", faceva parte del proposto ritorno alle esibizioni dal vivo della band sin dal 1966. Harrison disse che al suo ritorno da Woodstock nel dicembre 1968, era diventato \"abbastanza ottimista\" circa il nuovo progetto, specialmente verso l'idea di \"un ritorno alle origini\" nelle sonorit\u00e0 dei Beatles. In aggiunta, oltre al periodo passato con la Band, gli era piaciuto molto suonare in delle jam session con dei musicisti di Los Angeles durante le sessioni per \"Is This What You Want?\", un album di Jackie Lomax prodotto da Harrison stesso per la Apple. Le prove dei Beatles furono quindi filmate e registrate dal regista Michael Lindsay-Hogg con l'idea di un film documentario che avrebbe accompagnato un concerto del gruppo in televisione.\nIl 7 gennaio Harrison present\u00f2 ai compagni una versione preliminare del pezzo, durante una giornata segnata da litigi e malumori tra i membri del gruppo. Nel loro studio dei nastri del progetto \"Get Back\", gli esperti Doug Sulpy e Ray Schweighardt scrissero che i Beatles provarono \"For You Blue\" sbrigativamente, nel mezzo di discussioni piene di acredine circa il loro futuro, e con Harrison in forte disaccordo con McCartney sull'idea del concerto. All'insoddisfazione di Harrison per le sessioni ai Twickenham Studios, si aggiunse anche il fatto che alcune sue canzoni quali \"All Things Must Pass\", \"Let It Down\" e \"Hear Me Lord\" non avevano entusiasmato Lennon e McCartney. I Beatles tornarono a lavorare su \"For You Blue\" il 9 gennaio, giorno nel quale Harrison aveva completato il testo della canzone. Egli sugger\u00ec che il brano avesse bisogno di un arrangiamento acustico in stile skiffle o, citando il chitarrista Son House come esempio, country blues. Il giorno seguente, Harrison abbandon\u00f2 bruscamente le sessioni, a causa della prepotenza di McCartney e della mancanza di interesse mostrata da Lennon.\nCome condizione per il proprio ritorno, Harrison pretese che il gruppo abbandonasse l'idea del concerto in tv e che si trasferisse a provare negli studi della Apple nel centro di Londra. Il 22 gennaio ripresero quindi le sedute in studio. \"For You Blue\" fu una delle prime canzoni ad essere incise il 25 gennaio, questa volta in un'atmosfera pi\u00f9 rilassata e cordiale, con Glyn Johns e George Martin a dividersi nel ruolo di produttore. Per riguardo verso il suggerimento di Harrison di un arrangiamento acustico semplice, la band suon\u00f2 il pezzo in stile urban blues e John Lennon vi suon\u00f2 un assolo di lap steel guitar.\nPer soddisfare la richiesta di Harrison di avere nel pezzo una sonorit\u00e0 di pianoforte \"honky tonk\", McCartney interpose dei fogli di carta tra le corde del piano. Oltre all'assolo al pianoforte, Paul si sarebbe occupato anche di suonare il basso nella canzone, come riferito da George Harrison nel 1987 in un'intervista concessa alla rivista \"Creem\". Diversamente, lo scrittore Simon Leng accredita Harrison per la parte di basso, eseguita per\u00f2 su una chitarra acustica. Ringo Starr contribu\u00ec con una vigorosa parte di batteria.\nQuando il progetto del film venne riavviato nel gennaio 1970, Harrison decise di reincidere la sua traccia vocale in \"For You Blue\". Si trov\u00f2 quindi con Glyn Johns agli Olympic Sound Studios l'8 gennaio 1970 per perfezionare il cantato in falsetto ed aggiungere, durante l'assolo di Lennon, delle divertite incitazioni (\u00abGo, Johnny, go!\u00bb) e un riferimento scherzoso a Elmore James (\u00abElmore James got nothin' on this, baby!\u00bb), che finirono nella versione finale pubblicata della canzone.\nPubblicazione.\nLa Apple Records pubblic\u00f2 \"Let It Be\" l'8 maggio 1970 con \"For You Blue\" inserita come penultima traccia sull'album, tra \"The Long and Winding Road\" e \"Get Back\". L'uscita del disco avvenne un mese dopo lo scioglimento dei Beatles e poco tempo prima del debutto nelle sale del documentario \"Let It Be - Un giorno con i Beatles\". La presenza della canzone nel film, segna il cambio di location del progetto \"Get Back\", con lo spostamento dagli studi Twickenham a quelli Apple.\n\"For You Blue\" venne scelta come B-side del singolo \"The Long and Winding Road\", pubblicato negli Stati Uniti l'11 maggio ma non in Gran Bretagna. In America, \"For You Blue\" ebbe sufficienti passaggi radiofonici tanto che la rivista \"Billboard\" accorp\u00f2 le due canzoni insieme, come singolo doppio lato A, quando il disco raggiunse la vetta della Hot 100.\n\"For You Blue\" divenne quindi una delle canzoni di Harrison, sia come membro dei Beatles sia come solista, con il miglior piazzamento nella classifica di \"Billboard\".&lt;ref name=\"Mapes/BB\"&gt;&lt;/ref&gt; Nel 1976, fu tra le sette tracce dei Beatles che la Capitol Records selezion\u00f2 per l'inclusione nella raccolta \"The Best of George Harrison\".\nLa prima take di \"For You Blue\", risalente al 25 gennaio 1969, fu pubblicata nella raccolta \"Anthology 3\" nel 1996."}
{"id": "3340789", "revid": "97827576", "url": "https://it.wikipedia.org/wiki?curid=3340789", "title": "Circondario di Nicastro", "text": "Il circondario di Nicastro \u00e8 uno dei circondari in cui era suddivisa la provincia di Catanzaro.\nStoria.\nCon l'Unit\u00e0 d'Italia (1861) la suddivisione in province e circondari stabilita dal Decreto Rattazzi fu estesa all'intera Penisola.\nIl circondario di Nicastro fu abolito, come tutti i circondari italiani, nel 1927, nell'ambito della riorganizzazione della struttura statale voluta dal regime fascista. Tutti i comuni che lo componevano rimasero in provincia di Catanzaro.\nSuddivisione.\nNel 1863, la composizione del circondario era la seguente:"}
{"id": "3340791", "revid": "149727", "url": "https://it.wikipedia.org/wiki?curid=3340791", "title": "Iacurso", "text": ""}
{"id": "3340792", "revid": "149727", "url": "https://it.wikipedia.org/wiki?curid=3340792", "title": "Feroleto Piano", "text": ""}
{"id": "3340798", "revid": "149727", "url": "https://it.wikipedia.org/wiki?curid=3340798", "title": "Nocera Tirinese", "text": ""}
{"id": "3340801", "revid": "287204", "url": "https://it.wikipedia.org/wiki?curid=3340801", "title": "Vendita diretta dal proprietario", "text": "La vendita diretta dal proprietario \u00e8 un sistema di compravendita immobiliare in cui si esclude l'intervento di agenzie o di agenti immobiliari. Secondo questo sistema, in Nord America conosciuto e diffusosi con la sigla FSBO (For Sale By Owner), proprietari e costruttori di immobili si affidano ad aziende specializzate per pubblicizzare le proprie vendite, principalmente attraverso Internet, con l'obiettivo di entrare in contatto diretto con i possibili acquirenti.\nLa compravendita in forma diretta consente ad entrambe le parti di evitare il sostenere oneri aggiuntivi, derivanti da un'eventuale mediazione da parte di agenti immobiliari. Oneri che in Italia si aggirano intorno al 6% del valore dell'immobile oggetto della compravendita, ."}
{"id": "3340804", "revid": "149727", "url": "https://it.wikipedia.org/wiki?curid=3340804", "title": "Soveria di Mannelli", "text": ""}
{"id": "3340808", "revid": "149727", "url": "https://it.wikipedia.org/wiki?curid=3340808", "title": "Conflenti Soprano", "text": ""}
{"id": "3340818", "revid": "709565", "url": "https://it.wikipedia.org/wiki?curid=3340818", "title": "Il potere della stupidit\u00e0", "text": "Il potere della stupidit\u00e0 \u00e8 un libro scritto da Giancarlo Livraghi e pubblicato nel 2004 da Monti &amp; Ambrosini Editori. Giunto alla terza edizione nel 2008, nel 2009 \u00e8 stato tradotto in inglese con il titolo \"The Power of Stupidity\" e nel 2010 in spagnolo con il titolo \"El poder de la estupidez\".\nSecondo la prefazione, \"Il potere della stupidit\u00e0 offre al lettore tante differenti e originali prospettive sui comportamenti umani.\"\nCollegamenti esterni.\nSito ufficiale del libro: "}
{"id": "3340827", "revid": "228587", "url": "https://it.wikipedia.org/wiki?curid=3340827", "title": "Never a Dull Moment (Rod Stewart)", "text": "Never a Dull Moment \u00e8 il quarto album di Rod Stewart, pubblicato nel 1972 dalla Mercury Records."}
{"id": "3340838", "revid": "287204", "url": "https://it.wikipedia.org/wiki?curid=3340838", "title": "Renegade (videogioco)", "text": "Renegade, versione occidentale di , \u00e8 un videogioco arcade di tipo picchiaduro a scorrimento con ambientazione urbana sviluppato nel dicembre del 1986 dalla Technos Japan Corporation e pubblicato fuori dal Giappone dalla Taito.\nRispetto alla versione originale (il cui titolo pu\u00f2 essere tradotto come \"Kunio, un duro dal sangue caldo\"), \"Renegade\" presenta degli sprite e delle ambientazioni pi\u00f9 occidentali, omettendo quindi elementi come le uniformi da studenti giapponesi.\nUscirono successivamente conversioni per molte piattaforme domestiche, edite perlopi\u00f9 dalla stessa Taito o da Imagine Software, un'etichetta appartenente a Ocean Software.\n\u00c8 il primo gioco della serie \"Kunio-kun\", serie che peraltro presenta come solo legame tra i vari giochi il personaggio e mascotte Kunio, omonimo di Kunio Taki, fondatore della Technos.\nStoricamente \u00e8 il primo picchiaduro a scorrimento a svolgersi in un ambiente con profondit\u00e0, ma la sua popolarit\u00e0 venne rapidamente oscurata dal suo successore ideale \"Double Dragon\" uscito l'anno successivo, superiore sotto vari aspetti.\nModalit\u00e0 di gioco.\nLo scorrimento \u00e8 bidirezionale, esteso solo per 2 o 3 schermate, e si ha a disposizione un unico piccolo scenario dove muoversi, con gli avversari che vengono generati esternamente al campo visivo ed entrano quando altri nemici vengono eliminati. La visuale \u00e8 isometrica.\nSono presenti contemporaneamente nello schermo vari nemici, generalmente di due differenti tipi, e quando uno di questi viene eliminato ne entra uno nuovo fino all'ingresso del boss di fine livello; se il boss di fine livello viene sconfitto e ci sono ancora nemici normali nel livello questi fuggono.\nSi affrontano nemici che lottano a mani nude e che possono immobilizzare da dietro il protagonista, nemici armati con bastoni o coltelli e nemici in moto.\nIl gioco \u00e8 composto da quattro livelli, e dal termine del gioco esso inizia nuovamente da capo. Ciascun livello ha anche un limite di tempo.\n\"Renegade\" ha un particolare tipo di controlli, poi successivamente riutilizzato in \"\".\nOltre al controllo multidirezionale si ha a disposizione un pulsante per colpire sul lato sinistro dello schermo ed uno per colpire sul lato destro, oltre ad un pulsante per saltare; se si attacca sul lato vero il quale il giocatore \u00e8 orientato si effettua una combo di pugni, mentre se si attacca sul lato opposto si colpisce con un calcio all'indietro; in fase di salto se si attacca con uno dei due pulsanti si effettua un calcio volante nella direzione scelta.\nPremendo due volte il controllo multidirezionale verso una direzione si permetter\u00e0 al protagonista di correre in tale direzione; una volta in corsa attaccando nella direzione frontale si effettuer\u00e0 un pugno in corsa, saltando si attaccher\u00e0 direttamente con un calcio volante e attaccando nel senso opposto il personaggio arrester\u00e0 la sua corsa per effettuare un calcio all'indietro.\n\u00c8 possibile anche picchiare un avversario a terra sedendosi sopra esso, oppure gettare un avversario contro gli altri.\nIn alcuni livelli come i primi due \u00e8 possibile eliminare direttamente gli avversari gettandoli fuori dalla piattaforma rappresentata nel livello.\nLivelli.\nIl primo livello di \"Renegade\" \u00e8 ambientato in una metro, mentre nella versione originale \u00e8 la piattaforma di un binario di una stazione ferroviaria con varie insegne scritte in giapponese.\nLa banda rivale sono i vicini della scuola di Hanazono, dei quali alcuni combattono a mani nude ma hanno parecchia resistenza ai colpi, mentre alti combattono con dei bastoni ma necessitano di meno colpi per venire abbattuti.\nIl boss \u00e8 Riki, grande rivale di Kunio.\nNella versione originale ci troviamo al porto di Yokozuka per affrontare una banda di biker, gli Yokohama Funky.\nI primi nemici da affrontare sono proprio dei motociclisti intenti ad investire Kunio con le loro moto; successivamente si affrontano nemici a piedi.\nIl boss di fine livello si chiama Shinji.\nAmbientato in un vicolo scuro, il terzo livello ci vede affrontare le studentesse della Taiyou Academy.\nIl boss \u00e8 Misuzu, una ragazza di grosse dimensioni.\nIl quarto ed ultimo livello \u00e8 inizialmente ambientato in un parcheggio dove affrontiamo i membri del Sanwa Club, dei temibilissimi nemici armati con un coltello, in grado di uccidere il giocatore con un solo colpo; successivamente si entra nell'edificio del club dove si affronta il boss finale, Sabu, armato di pistola e scortato da altri tre avversari.\nSequel.\nSebbene \"Renegade\" faccia parte della serie di videogiochi \"Kunio-kun\", dove appare sempre Kunio come protagonista ma in videogiochi di genere variabile, sono stati realizzati dei sequel non ufficiali da parte della Ocean Software inerenti al genere picchiaduro a scorrimento con la stessa denominazione e lo stesso protagonista, ma solo per alcune piattaforme casalinghe:\nL'anno successivo alla pubblicazione di \"Renegade\", la Technos Japan Corporation, sempre pubblicata da Taito, svilupper\u00e0 il gioco \"Double Dragon\" per arcade, che pur non essendo un sequel di \"Renegade\", ne riprende genere e ambientazione.\nTrasposizione cinematografica e televisiva.\n\"Renegade\" venne adattato anche in un film live action, intitolato \"Nekketsu Koha Kunio-kun\" come il gioco originale, che ha debuttato al VI Old Town Taito International Comedy Film Festival il 14 settembre 2013.\nLa regia del film \u00e8 di Fujir\u014d Mitsuishi, mentre il cast comprende Takuro Ohno nel ruolo di Kunio Fu'unji, con Yukihiro Takiguchi, Kaho Takashima, Suguru Hamada, Donpei Tsuchihira, Azusa Yamamoto, Ayame Misaki.\nNe \u00e8 stata ricavata anche una serie televisiva a episodi, pi\u00f9 o meno con lo stesso cast.\nColonna sonora.\nLa Apollon Music nel maggio 1987 pubblic\u00f2 la colonna sonora in edizione limitata col nome \"Nekketsu Kouha Kunio-kun Sound Story\"."}
{"id": "3340845", "revid": "124857759", "url": "https://it.wikipedia.org/wiki?curid=3340845", "title": "Medaglie europee di nuoto di fondo", "text": "I titoli e le medaglie europee nella disciplina del Nuoto di fondo (o \"nuoto in acque libere\") si assegnano all'interno di due diverse manifestazioni, entrambe organizzate dalla LEN: i Campionati europei di nuoto e i Campionati europei di nuoto di fondo. I titoli attributi nelle due rassegne hanno lo stesso valore.\nQuello che segue \u00e8 l'elenco di tutte le medaglie europee.\nGare miste.\n5 km a squadre.\nNota:\nIn corsivo le edizioni dei Campionati europei di nuoto di fondo."}
{"id": "3340849", "revid": "1686872", "url": "https://it.wikipedia.org/wiki?curid=3340849", "title": "Elena Maccanti", "text": "Biografia.\nNel 2008 \u00e8 eletta alla Camera dei deputati. Si dimette nel 2010 perch\u00e9 nominata assessore regionale in Piemonte, venendo sostituita da Davide Cavallotto.\nIl 6 luglio 2012 \u00e8 stata nominata dal nuovo segretario federale della Lega Nord Roberto Maroni vicesegretario federale assieme a Giacomo Stucchi e Federico Caner.\nIl 20 marzo 2013 ha lasciato la Giunta Regionale del Piemonte. Al suo posto \u00e8 subentrato Riccardo Molinari.\nIl 14 Luglio 2014 ha patteggiato una pena di un anno per concorso in peculato nella nota vicenda Rimborsopoli che aveva visto coinvolti diversi Consiglieri Regionali.\nAlle elezioni politiche del 2018 \u00e8 rieletta alla Camera dei Deputati, nelle liste della Lega."}
{"id": "3340856", "revid": "2149408", "url": "https://it.wikipedia.org/wiki?curid=3340856", "title": "Virgin MVR-02", "text": "La Marussia Virgin MVR-02 \u00e8 una vettura di Formula 1 costruita dalla scuderia Marussia Virgin, per partecipare al Campionato del Mondo 2011.\n\u00c8 stata presentata presso il \"Television Centre\" della BBC di Londra il 7 febbraio 2011. I piloti sono il tedesco Timo Glock (confermato), e l'esordiente belga J\u00e9r\u00f4me d'Ambrosio, che aveva gi\u00e0 svolto le prove libere del venerd\u00ec per la casa anglo-russa, in quattro appuntamenti del 2010. La MVR-02 \u00e8 progettata interamente al computer con la tecnica della CFD, senza l'ausilio di una galleria del vento, come la precedente VR-01.\nDa questa stagione la scuderia corre con licenza russa, dopo che il costruttore automobilistico Marussia Motors \u00e8 entrato nel capitale del \"team\". Per tale ragione nella sigla della vettura da questa stagione viene aggiunta una \"M\".\nLivrea.\nLa vettura ha una livrea nera con un'ampia fascia rossa.\nPiloti.\nDal Gran Premio del Canada Robert Wickens \u00e8 nominato quale terzo pilota.\nStagione 2011.\nTest.\nNei primi test svolti sul Circuito Ricardo Tormo di Valencia la scuderia presenta ancora la vettura del 2010. L'esordio della nuova vettura \u00e8 avvenuto il 10 febbraio sul Circuito di Jerez con Timo Glock alla guida. Due giorni dopo \u00e8 stato il turno di J\u00e9r\u00f4me d'Ambrosio. Nell'ultima giornata dei test a Jerez la vettura ha fatto riscontrare alcuni problemi, potendo girare molto poco.\nNei primi test svolti sul Circuito di Barcellona la vettura ha mostrato una certa affidabilit\u00e0 ma facendo segnare tempi distanti dalle vettura pi\u00f9 competitive, venendo sopravanzata anche dalla Hispania F110.\nNei test di marzo, sempre sulla pista catalana, la situazione non \u00e8 migliorata; la vettura ha fatto spesso segnare tempi molto lontani dai primi.\nCampionato.\nLa vettura continua a non risultare particolarmente competitiva. Non vengono segnati risultati di rilievo, e la monoposto \u00e8 sempre costretta a lottare per le ultime posizioni con le Hispania. Chiude dodicesima, e ultima, nella classifica costruttori."}
{"id": "3340859", "revid": "33689", "url": "https://it.wikipedia.org/wiki?curid=3340859", "title": "Vita (videogiochi)", "text": "Una vita nei videogiochi \u00e8 un tentativo distinto di superare le difficolt\u00e0 del gioco, disponibile all'interno di una stessa partita, che inizia quando il giocatore prende il controllo del proprio personaggio virtuale e termina con un fallimento, ovvero la \"morte\" o perdita di una vita. \nFunzionalit\u00e0.\nIl termine \"vita\" descrive in generale l'intervallo di tempo dall'entrata in gioco all'eliminazione del personaggio, di qualunque genere si tratti; la perdita di una vita spesso corrisponde a un'effettiva morte del personaggio controllato, che nel mondo del gioco viene ucciso, ma pu\u00f2 anche non avere un significato letterale, quando si controllano oggetti inanimati (veicoli, palline, fantasmi...) o nel caso di titoli giocati da un pubblico di bambini, dove il termine \"morte\" \u00e8 di preferenza evitato e sostituito con \"KO\", \"Sconfitto\", \"Esausto\" ecc... Si pu\u00f2 perdere una vita con qualunque tipo di fallimento, anche non \"violento\", ad esempio in caso di esaurimento del tempo a disposizione o per fallimento di un obiettivo vitale (es. se in un gioco il personaggio \u00e8 incaricato di proteggere un PNG, e questo invece muore).\nCi sono casi in cui il termine vita non \u00e8 di norma utilizzato, ad esempio nei picchiaduro a incontri quando si affronta un \"round\".\nDopo aver perso una vita si ricomincia a giocare, spesso dopo un istante di pausa e da una posizione o situazione in qualche modo azzerata, dall'inizio del livello corrente o dall'ultimo checkpoint sbloccato. Quando il numero totale di vite \u00e8 limitato, la perdita di tutte le vite significa la fine del gioco (game over), a meno che ci sia la possibilit\u00e0 di continuare con un nuovo credito, che nelle macchine da sala giochi si ottiene inserendo un'altra moneta o gettone, e fornisce una nuova serie completa di vite.\nIl numero di vite rimanenti viene di norma costantemente indicato sullo schermo tramite un HUD, ma a seconda del gioco esistono due metodi fondamentali di indicare tale numero: la vita che attualmente si sta giocando pu\u00f2 essere inclusa oppure esclusa nel conteggio. In \"Castlevania\" ad esempio \u00e8 esclusa, e il numero indica quante vite si potranno giocare successivamente: quando appare \"P = 0\" si sta ancora giocando con l'ultima vita. In \"Super Mario Bros.\" \u00e8 inclusa, e se si muore quando appare \"Mario x 1\" il gioco termina.\nAlternative.\nNon tutti i videogiochi usano il sistema a pi\u00f9 vite: in molti casi si ha un unico tentativo prima della sconfitta. Nella serie \"The Legend of Zelda\", ad esempio, il game over \u00e8 raggiunto non appena i \"cuoricini-vita\" del protagonista Link si esauriscono, senza ulteriori tentativi a disposizione.\nIl sistema a vite \u00e8 spesso utilizzato nei giochi in cui il personaggio perde una vita se subisce un singolo attacco da un nemico (es. \"Pac-Man\"), ma pu\u00f2 anche coesistere con il sistema dei punti ferita. Se il personaggio dispone di una \"barra della vita\", in alcuni giochi esaurirla comporta game over immediato (come nel citato \"Zelda\"), in altri esaurirla comporta la perdita di una vita e la continuazione del gioco con una barra di nuovo piena (esempio \u00e8 la serie \"Megaman\")."}
{"id": "3340864", "revid": "519091", "url": "https://it.wikipedia.org/wiki?curid=3340864", "title": "Trofeo Alfredo Di St\u00e9fano", "text": "Il Trofeo Alfredo di St\u00e9fano \u00e8 un trofeo assegnato dal quotidiano spagnolo Marca per il miglior calciatore della massima divisione spagnola. Il premio prende il nome dal calciatore Alfredo Di St\u00e9fano. La prima edizione del trofeo fu assegnata durante il torneo del 2007-08."}
{"id": "3340865", "revid": "1305772", "url": "https://it.wikipedia.org/wiki?curid=3340865", "title": "Gasoline Alley", "text": ""}
{"id": "3340866", "revid": "834", "url": "https://it.wikipedia.org/wiki?curid=3340866", "title": "Gasoline Alley (Rod Stewart)", "text": ""}
{"id": "3340867", "revid": "15756", "url": "https://it.wikipedia.org/wiki?curid=3340867", "title": "Palazzo Baldassini", "text": "Palazzo Baldassini, poi Palma si trova a Roma in via delle Coppelle 35 (Rione VIII Sant'Eustachio).\nStoria e descrizione.\n\u00c8 una dimora signorile edificata per volere del giurista Melchiorre Baldassini, uomo dai molti incarichi nella cancelleria apostolica, che, tra il 1515 e il 1518, incaric\u00f2 del progetto Antonio da Sangallo il Giovane fino ad allora assistente al cantiere di San Pietro.\nSi tratta di una delle prime opere autonome di Antonio da Sangallo, probabilmente contemporanea come progettazione a Palazzo Farnese e, al contrario di questo, costruita rapidamente, tanto che intorno al 1522 era praticamente completa, godendo di un ampio successo.\nLe soluzioni tipologiche adottate nel palazzo Baldassini, che come impianto planimetrico riprendono in piccolo il modello bramantesco di palazzo Castellesi, vengono considerate uno dei primi prototipi di una tipologia persistente che influenz\u00f2 l'architettura civile non solo del XVI secolo ma fino al XVIII secolo.\nL'ingresso \u00e8 sottolineato da un portale che spicca plasticamente sulla severa facciata ed \u00e8 affiancato da semicolonne doriche che sostengono una trabeazione. L'androne voltato a botte porta ad un cortile di forma quadrilatera su cui si imposta tutta la costruzione e che si sviluppa in altezza con una loggia a due piani con paraste tuscaniche al primo livello e ioniche al secondo.\nLa facciata non \u00e8 articolata con ordini sovrapposti, Al piano terreno, le finestre con mensole e grate sostituiscono le botteghe presenti nei modelli bramanteschi. Il piano nobile \u00e8 articolato in facciata da una cornice marcadavanzale.\nL'interno era decorato con affreschi attribuiti ad allievi di Raffaello. In particolare il pian terreno conserva una volta affrescata a grottesche di Giovanni da Udine (1517-1519) e al primo piano restano frammenti di un grande ciclo di affreschi di Perin del Vaga, in particolare \"Filosofi\", \"Figure allegoriche\" e un fregio con \"Episodi di storia antica, animali fantastici e putti\". Una parte di questo fregio venne staccata e asportata: ad esempio le scene di \"Tarquinio Prisco fonda il tempio di Giove in Campidoglio\" e della \"Giustizia di Seleuco\" sono oggi agli Uffizi di Firenze. Al piano nobile si trovano anche una serie di scene mitologiche affrescate da Giovanni da Udine.\nSubito dopo il committente vi abit\u00f2 fino al 1544 Pietro Bembo che defin\u00ec la residenza come \"la pi\u00f9 bella e meglio fatta che vi sia in Roma\".\nOspita dal 1956 l'Istituto Luigi Sturzo intitolato al fondatore del Partito popolare, che ne aveva disposto il restauro."}
{"id": "3340868", "revid": "767487", "url": "https://it.wikipedia.org/wiki?curid=3340868", "title": "Julian Jenner", "text": ""}
{"id": "3340869", "revid": "110157", "url": "https://it.wikipedia.org/wiki?curid=3340869", "title": "Markovo", "text": "Markovo () \u00e8 un villaggio situato nel Circondario autonomo della \u010cukotka, nell'estremo oriente russo, nei pressi del fiume Anadyr'.\nStoria.\nLa data di fondazione dell'insediamento non \u00e8 conosciuta, sebbene sia considerato uno dei primi e pi\u00f9 importanti centri abitati della \u010cukotka.\nNel XVII secolo, la spedizione di Sem\u00ebn De\u017en\u00ebv svern\u00f2 vicino al sito dove ora sorge Markovo e successivamente fond\u00f2 Anadyrsk come base per l'esplorazione della \u010cukotka e della Kam\u010datka; venne seguita da chi era alla ricerca di opportunit\u00e0 d'affari e da coloro che non volevano continuare ad essere servi della gleba. Il villaggio fu un fulcro commerciale durante il primo periodo dell'esplorazione cosacca e proprio il fatto di avere origini cosacche ha reso Markovo uno dei primi insediamenti russofoni dell'area. Si pensa che si sia evoluto nella forma attuale nella met\u00e0 del XVIII secolo ed abbia preso il nome dal primo colono, tale \"Markov\"; secondo un'altra ipotesi, invece, l'origine del toponimo andrebbe fatta risalire a San Marco.\nAgli inizi del XX secolo, Markovo era il centro culturale del \"Markovskij rajon\" (diviso nell'Anadyrskij rajon e Bilibinskij rajon nel 1958) nonch\u00e9 la sede della prima scuola parrocchiale nella \u010cukotka, la cui costruzione cominci\u00f2 nel 1862. A tutt'oggi, malgrado sia stato riclassificato come villaggio, l'insediamento continua ad avere una certa importanza dal punto di vista culturale, visto che \u00e8 sede del Markovskiye Vechiorki Chorus, specializzato in antiche canzoni cosacche, di un collegio e di un centro culturale; inoltre \u00e8 in costruzione un ospedale.\nSociet\u00e0.\nEvoluzione demografica.\nLa popolazione, secondo un rapporto del 2000, era composta pressappoco da un 30% di Ciuvani, 6% di \u010cuk\u010di, 6% di Eveni e 2% di Jukaghiri, il rimanente da russi. Sempre secondo lo studio, solo il 5% delle famiglie, indipendentemente dall'etnia, aveva un regolare reddito mensile, mentre la maggior parte delle famiglie viveva al di sotto della soglia di povert\u00e0. Nei primi anni 2000, a fronte di un reddito medio mensile nella \u010cukotka di 3800 rubli, il salario minimo a Markovo si attestava sui 350-80 rubli, con forse una pensione addizionale tra i 700 e 1100 rubli integrata da altri contributi per circa 160 rubli..\nGeografia fisica.\nClima.\nIl clima di Markovo \u00e8 piuttosto vario: sebbene sia sottozero da settembre fino alla fine di maggio, e regolarmente -20\u00a0\u00b0C da novembre ad aprile, la breve estate da giugno ad agosto \u00e8 solitamente abbastanza temperata, con le temperature record raggiunte tra le pi\u00f9 calde della \u010cukotka.\nEconomia.\nVista la notevole presenza di indigeni residenti l'economia si basa soprattutto sull'allevamento della renna e sulla pesca, entrambe praticate a livello di sussistenza.\nDa uno studio fatto nel 2000, risultava che poco pi\u00f9 di 250 abitanti (la met\u00e0 della forza lavoro) lavorava per il comune o in varie organizzazioni federali. Questi settori, assieme al primario, sono gli unici dove gli indigeni sono adeguatamente rappresentati, molti altri settori sono dominati dai russi tra cui le comunicazioni, il commercio ed i servizi aeroportuali o addirittura a loro esclusivo appannaggio (costruzioni e banche)."}
{"id": "3340870", "revid": "204376", "url": "https://it.wikipedia.org/wiki?curid=3340870", "title": "Mezuzzah", "text": ""}
{"id": "3340874", "revid": "1305772", "url": "https://it.wikipedia.org/wiki?curid=3340874", "title": "Never a Dull Moment", "text": ""}
{"id": "3340875", "revid": "125287274", "url": "https://it.wikipedia.org/wiki?curid=3340875", "title": "Ben Roethlisberger", "text": "Soprannominato Big Ben, fu scelto nel corso del primo giro (11\u00ba assoluto) nel Draft NFL 2004 dagli Steelers. Al college gioc\u00f2 a football alla Miami University nell'Ohio.\nRoethlisberger si guadagn\u00f2 il titolo di rookie offensivo dell'anno nel 2004 e la sua prima convocazione per il Pro Bowl nel 2007. Divenne il pi\u00f9 giovane quarterback a vincere il Super Bowl nella storia della NFL, guidando gli Steelers, alla sua seconda stagione da professionista, nella vittoria 21\u201310 sui Seattle Seahawks nel Super Bowl XL all'et\u00e0 di 23 anni. Guid\u00f2 poi Pittsburgh alla vittoria di un secondo Super Bowl in quattro stagioni quando superarono gli Arizona Cardinals nel Super Bowl XLIII, 27\u201323, dopo aver passato il touchdown vincente a Santonio Holmes nei 35 secondi finali.\nRoethlisberger \u00e8 uno dei passatori pi\u00f9 efficienti della storia della NFL. Al 2020 si trova al settimo posto per yard passate in carriera, 12\u00ba in passer rating (94.3), nono in yard per tentativo (7,8) e 12\u00ba in percentuale di completamente dei passaggi (64.4%) tra i quarterback con almeno 1.500 passaggi tentati in carriera. Possiede inoltre la quarta percentuale di vittorie (71,0%) come titolare nella stagione regolare tra i quarterback con almeno 100 partite da titolare.\nFuori dal campo, Roethlisberger \u00e8 stato coinvolto in incidenti dal profilo notevole, compreso un incidente motociclistico quasi fatale nel 2006 ed un'accusa di stupro a Lake Tahoe nel 2008 e a Milledgeville, Georgia, nel 2010. In nessuna delle due accuse si \u00e8 proceduto ad un'archiviazione; ad ogni modo, per questi fatti, Roethlisberger fu sospeso per sei gare (ridotte a quattro) a causa della politica sul comportamento privato della NFL all'inizio della stagione 2010.\nConosciuto per giocare fuori dal classico spazio occupato dal quarterback, in ci\u00f2 che lui chiama \"il football da giardino sul retro\". Roethlisberger indossa il numero 7 in onore di John Elway.\nIl 23 luglio 2011, Roethlisberger ha sposato Ashley Harlan, una personal trainer da New Castle, Pennsylvania.\nCarriera universitaria.\nRoethlisberger al college gioc\u00f2 con i Miami RedHawks, squadra rappresentativa dell'Universit\u00e0 di Miami nell'Ohio. Detiene ogni record maggiore dei passaggi nella scuola e il record per il numero di passaggi nella Mid-American Conference (MAC). Big Ben gioc\u00f2 solo per tre anni all'universit\u00e0, prima di approdare nella NFL. Il suo numero venne ritirato dai RedHawks nel loro 91\u00ba raduno annuale, sabato, 31 ottobre 2007.\nCarriera professionistica.\nLa classe dei quarterback del 2004.\nRoethlisberger fu uno dei quattro quarterback selezionati al primo giro del draft 2004 in compagnia di Eli Manning, Philip Rivers e J.P. Losman. Manning, Roethlisberger e Rivers furono tutti selezionati per il Pro Bowl una volta diventati titolari, nessuno produsse stagioni con un record negativo fino a quella 2012 di Rivers e Ben e Manning vinsero due Super Bowl a testa. Essi vennero accostati alla classe dei quarterback del 1983, che incluse i quarterback Hall of Famer Dan Marino, John Elway e Jim Kelly.\nPittsburgh Steelers.\nStagione 2004.\nRoethlisberger fu selezionato come 11\u00aa scelta assoluta del Draft 2004 dai Pittsburgh Steelers. Il 4 agosto 2004 firm\u00f2 un contratto di 6 anni per 22,26 milioni di dollari pi\u00f9 17,73 milioni di eventuali incentivi. Non fu immediatamente nominato quarterback titolare degli Steelers, ma part\u00ec al terzo posto nelle gerarchie della squadra dietro a Tommy Maddox e Charlie Batch. Quando Batch si infortun\u00f2 nella pre-stagione, Ben sal\u00ec al numero 2. Maddox part\u00ec come titolare, e vinse, la prima partita della stagione contro gli Oakland Raiders e inizi\u00f2 come partente anche la gara successiva contro i Baltimore Ravens. Dopo non avere giocato bene e essersi infortunato nel terzo quarto, Maddox lasci\u00f2 il posto a Roethlisberger. Malgrado un tentativo di rimonta, la squadra perse la partita. L'infortunio a Maddox cambi\u00f2 i piani originali degli Steelers per Roethlisberger, che erano di farlo scendere in campo raramente nella sua prima stagione, per imparare gradualmente il sistema di gioco della squadra. Invece, gi\u00e0 alla terza gara della stagione, part\u00ec come titolare.\nNella sua stagione da rookie, Ben vinse tutte le 13 partite disputare come titolare nella stagione regolare come titolare, portando gli Steelers a diventare la prima squadra della storia della AFC a vincere 15 partite in una stagione, superando il record dell'ex Steelers Mike Kruczek per il miglior record di partenza per un rookie (6-0) e superando il primato di vittorie totali per un quarterback rookie, appartenente a Chris Chandler e Joe Ferguson. Il 5 gennaio 2005, Roethlisberger fu premiato unanimemente come rookie offensivo dell'anno dall'Associated Press, il primo quarterback dopo 34 anni ad aggiudicarsi tale riconoscimento.\nNei divisional playoff contro i New York Jets, Roethlisberger lanci\u00f2 due intercetti, uno dei quali ritornati dagli avversari in touchdown. La gara fin\u00ec ai supplementari dove gli Steelers riuscirono a spuntarla grazie un field goal, raggiungendo la quarta finale della AFC degli ultimi dieci anni. Il 23 gennaio 2005 nella finale della AFC a Pittsburgh, Roethlisberger complet\u00f2 14 passaggi su 26 per 226 yard e due TDs, ma lanci\u00f2 anche tre costosi intercetti, uno dei quali ritornato in touchdown da Rodney Harrison. Gli Steelers persero la gara contro i futuri vincitori del Super Bowl, i New England Patriots, con un punteggio di 41\u201327.\nStagione 2005: vittoria del Super Bowl.\nNella stagione regolare 2005, gli Steelers terminarono con un record di 11-5. Roethlisberger fu costretto a saltare quattro partite per diversi problemi alle ginocchia. Gli Steelers ebbero un record di 9-3 con Ben come loro quarterback e 2-2 senza di lui. Guid\u00f2 la lega in yard medie per tentativo con 8,90 e fin\u00ec col terzo miglior passer rating dietro Peyton Manning e Carson Palmer con 98,6.\nLa corsa verso il Super Bowl inizi\u00f2 l'8 gennaio 2006 con Roethlisberger che guid\u00f2 gli Steelers alla vittoria nei playoff contro i Cincinnati Bengals, una rivale della AFC North che aveva battuto gli Steelers di sette punti nella stagione regolare vincendo il titolo di division. Nel primo lancio della partita il quarterbak avversario Carson Palmer si ruppe completamente il legamento crociato anteriore. La sua riserva, Jon Kitna, entr\u00f2 al suo posto e port\u00f2 i Bengals in vantaggio per 10-0 e 17-7. Gli Steelers segnarono per\u00f2 i successivi 24 punti senza subirne alcuno e vinsero per 31-17 a Cincinnati.\nIl 15 gennaio vi fu un'altra partita in trasferta contro gli Indianapolis Colts, la squadra che aveva terminato col miglior record della lega e la favorita per rappresentare la AFC nel Super Bowl XL. Pittsburgh pass\u00f2 presto in vantaggio, ma dovette faticare per contenere la rimonta dei Colts, riuscendo alla fine a vincere per 21-18. Il 22 gennaio 2006, gli Steelers batterono i Broncos 34-17 a Denver nella finale della AFC, qualificandosi per il Super Bowl XL. Roethlisberger complet\u00f2 21 passaggi su 29 per 275 yard, 2 touchdown passati e uno segnato su corsa. Quest'ultimo fu l'ultima marcatura della partita, che sigill\u00f2 la vittoria di Pittsburgh.\nI Pittsburgh Steelers vinsero il Super Bowl XL per 21-10 sui Seattle Seahawks a Detroit il 5 febbraio 2006. Roethlisberger disput\u00f2 una delle peggiori gare della carriera, completando solo 9 passaggi su 21 per 123 yard e 2 intercetti; il suo passer rating di 22,6 fu il pi\u00f9 basso della storia del Super Bowl per il quarterback della squadra vincitrice. Anche se convert\u00ec otto \"terzi down\" contribuendo alla vittoria degli Steelers, nessuno fu pi\u00f9 importante del passaggio da 37 yard per l'MVP Hines Ward su una situazione di \"terzo down e 28\" che apr\u00ec le porte al primo TD della sua squadra (una corsa da una yard dello stesso Roethlisberger). Con questa vittoria, all'et\u00e0 di 23 anni, Ben divenne il pi\u00f9 giovane quarterback della storia a vincere il Super Bowl, superando il precedente primato di Tom Brady dei New England Patriots.\nStagione 2006.\nDopo un incidente motociclistico in cui si infortun\u00f2 seriamente, Roethlisberger salt\u00f2 la prima gara della stagione 2006 a causa di un'appendicectomia d'emergenza avvenuta il 6 settembre. Charlie Batch scese in campo al suo posto e guid\u00f2 la squadra alla vittoria sui Miami Dolphins. Roethlisberger torn\u00f2 in campo la settimana successiva contro i Jacksonville Jaguars nel Monday Night Football, ma gioc\u00f2 male subendo due intercetti senza touchdown e gli Steelers persero per 9-0. Nella settimana 3 complet\u00f2 meno della met\u00e0 dei suoi passaggi e sub\u00ec altri tre intercetti nella sconfitta per 28-20 contro i Bengals.\nNella settimana 5 contro i San Diego Chargers, Roethlisberger gioc\u00f2 nel primo tempo, guidando tre \"drive\" conclusisi andando a segno. Tuttavia nel secondo tempo sub\u00ec due intercetti e i Chargers vinsero 23-13. La domenica successiva contro i Kansas City Chiefs, Roethlisberger disput\u00f2 la prima buona partita della stagione, completando 16 passaggi su 19 per 238 yard e 2 touchdown (i suoi due primi dell'anno) senza intercetti nella netta vittoria per 45-7. Nella settimana 7 in trasferta contro gli Atlanta Falcons disput\u00f2 un'altra prova positiva completando 16 passaggi su 22 per 237 yard e tre touchdown. Nel terzo quarto fu per\u00f2 fu costretto ad uscire per il resto della gara a causa di una commozione cerebrale e gli Steelers persero per 41-38 ai supplementari.\nIl 29 ottobre contro gli Oakland Raiders, Roethlisberger lanci\u00f2 quattro intercetti nella sconfitta a sorpresa per 20-13. Quella sconfitta fu la quinta stagionale, pi\u00f9 di quanto aveva perso complessivamente nelle due stagioni e in quel momento aveva lanciato 6 touchdown a fronte di 11 intercetti. Nella settimana 9 contro Denver, Ben pass\u00f2 un primato in carriera di 433 yard, ma perse anche tre palloni (su sei degli Steelers) e perse per 31-20. La vittoria termin\u00f2 la settimana successiva contro i New Orleans Saints in cui pass\u00f2 265 yard e tre touchdown. Nella settimana 11, Roethlisberger sub\u00ec tre intercetti nel primo tempo, ma si rifece passando 224 yard e due touchdown nel quarto periodo, guidando gli Steelers a segnare 21 punti e a vincere in rimonta contro i Cleveland Browns 24-20. La settimana successiva invece la squadra non segn\u00f2 alcun punto nella pesante sconfitta per 27-0 con i Baltimore Ravens, in cui sub\u00ec 2 intercetti, 9 sack e perse un fumble. La squadra si rifece nella domenica seguente battendo Tampa Bay.\nPittsburgh tenne vive le proprie speranze di centrare i playoff con una vittoria nella settimana 14 contro i Browns in cui Ben pass\u00f2 un touchdown e ne segn\u00f2 un altro su corsa. Dopo una vittoria sui Carolina Panthers, Baltimore elimin\u00f2 Pittsburgh dalla corsa ai playoff in una gara in cui il quarterback sub\u00ec 2 intercetti. Nell'ultima ininfluente partita, vi fu una vittoria sui Bengals che tolse anch'essi dai playoff.\nStagione 2007.\nGli Steelers del nuovo allenatore Mike Tomlin aprirono la stagione con una vittoria sui Browns in cui Roethlisberger lanci\u00f2 quattro passaggi da touchdown per la prima volta in carriera. Seguirono due vittorie contro Buffalo Bills e San Francisco 49ers, prima di perdere la prima gara stagionale contro i Cardinals in cui Ben sub\u00ec due intercetti. La vittoria torn\u00f2 la settimana successiva contro i Seahawks in cui il quarterback, malgrado le assenze per infortunio di Hines Ward e Santonio Holmes complet\u00f2 18 passaggi su 22 per 206 yard.\nNella settimana 9 contro i Ravens nel Monday Night Football, Roethlisberger pass\u00f2 un nuovo primato in carriera di 5 touchdown nella netta vittoria per 38-7. La settimana successiva invece contribu\u00ec alla rimonta di 15 punti fino alla vittoria sui Browns. A fine stagione, Roethlisberger fu convocato per il suo primo Pro Bowl, assieme ad altri cinque compagni degli Steelers. I suoi 32 passaggi da touchdown furono un nuovo record di franchigia mentre in quella stagione si classific\u00f2 al terzo posto nella lega dietro Tony Romo e Tom Brady. Il suo passer rating di 104,1 fu secondo nella NFL solo a quello di Brady. Nel turno delle wild card dei playoff contro i Jaguars, Roethlisberger lanci\u00f2 tre intercetti nel secondo quarto, uno dei quali ritornato in touchdown. Malgrado uno svantaggio di 21-7 alla fine del primo tempo, Pittsburgh riusc\u00ec a portarsi in vantaggio su 29-28 a sei minuti dal termine. I Jaguars per\u00f2 riuscirono a segnare il field goal del sorpasso e gli Steelers furono eliminati. Roethlisberger complet\u00f2 17 passaggi su 23 per 263 yard e due touchdown. Sub\u00ec per\u00f2 sei sack, nell'ultimo dei quali perse un fumble.\nStagione 2008: seconda vittoria al Super Bowl.\nIl 4 marzo 2008 firm\u00f2 un contratto di 8 anni per 102 milioni di dollari. Nella prima partita contro gli Houston Texans, complet\u00f2 13 passaggi su 14, record in carriera per percentuale di passaggi completati (92,9%, minimo 10 tentativi), e termin\u00f2 la partita con 137 yard su passaggio e due passaggi da touchdown. Gli Steelers vinsero 38-17 e Roethlisberger sedette in panchina l'ultimo quarto per un infortunio alla spalla. Nella partita seguente, contro i Cleveland Browns, fece registrare la sua prima ricezione in carriera (-7 yard), a seguito di un passaggio deviato da lui stesso lanciato. Nella terza giornata, gli Steelers persero 15-7 contro i Philadelphia Eagles: Roethlisberger sub\u00ec 8 sack, commise 2 fumble, lanci\u00f2 un intercetto e gli venne fischiata contro una safety nell'ultimo quarto. Non fin\u00ec la partita a causa di un infortunio alla mano. Nel posticipo della quarta giornata, contro i Baltimore Ravens, gli Steelers si trovarono in svantaggio 13-3 a met\u00e0 partita. Roethlisberger diede il via alla rimonta con un passaggio da touchdown a Santonio Holmes, poi, nel supplementare, lanci\u00f2 due passaggi a Mewelde Moore per 31 yard, permettendo a Jeff Reed di calciare il field goal della vittoria dalle 46 yard. Nella partita seguente, vinta 26-21 contro i Jacksonville Jaguars, Roethlisberger fece registrare 239 yard su passaggio nella sola prima met\u00e0 di gara (record in carriera) e diresse il drive della vittoria, concluso con un passaggio da touchdown da 8 yard per Hines Ward: per questa prestazione, venne nominato Giocatore della settimana. Nella nona giornata, Roethlisberger gioc\u00f2 una delle peggiori partite della sua carriera: nella sconfitta contro i Washington Redskins, fece registrare i suoi minimi in carriera per rating (15,1), passaggi completati (5), yard su passaggio (50), yard per tentativo (2,94) e percentuale di passaggi completati (29,4%).\nNella tredicesima giornata, contro i New England Patriots, sotto una pioggia incessante, Roethlisberger complet\u00f2 17 passaggi su 33 per 179 yard, con due touchdown e un intercetto. Dopo essere stati in svantaggio 10-3 nel secondo quarto, Roethlisberger guid\u00f2 i compagni a 30 punti consecutivi, vincendo la partita per 33-10. Nella quattordicesima giornata, contro i Dallas Cowboys, Roethlisberger vinse la sua 49a partita da titolare, facendo registrare il record per maggior numero di vittorie da titolare per un quarterback nelle prime 5 stagioni in carriera. Gli Steelers batterono i San Diego Chargers nei playoff e i Baltimore Ravens nel Championship della AFC, conquistando il diritto a competere nel Super Bowl XLIII contro gli Arizona Cardinals. Nei primi due drive offensivi, Roethlisberger complet\u00f2 7 passaggi su 8 per 122 yard, una in meno di quanto fece registrare in tutto l'evento del 2005. Gli Steelers chiusero la prima met\u00e0 in vantaggio per 17-7, toccarono anche i 13 punti di vantaggio, ma subirono la rimonta dei Cardinals: a 2 minuti e mezzo dalla fine, il punteggio era 23-20 per Arizona. Dopo aver subito una penalit\u00e0 nella prima azione, Roethlisberger fece avanzare gli Steelers di 88 yard in 8 azioni e, a 35 secondi dal termine, lanci\u00f2 a Santonio Holmes il passaggio da touchdown che chiuse la partita sul 27-23 per Pittsburgh, conquistando il suo secondo Super Bowl (il sesto per gli Steelers). In totale, Roethlisberger complet\u00f2 21 passaggi su 30 per 256 yard con un touchdown e un intercetto, per un rating di 93,2.\nStagione 2009.\nNella terza giornata, contro i Cincinnati Bengals, nonostante avessero chiuso il primo tempo in vantaggio 20-9, persero in casa per 23-20. Per Roethisberger si tratt\u00f2 della prima sconfitta da titolare nello stato dell'Ohio dopo 11 vittorie in altrettanti incontri. Nell'undicesima giornata, contro i Kansas City Chiefs, dopo aver fatto registrare 398 yard su passaggio e 3 touchdown, dovette abbandonare la partita nel supplementare a causa di una ginocchiata sul casco in un tentativo di scramble. Si tratt\u00f2 della sua quarta concussione in carriera e dovette saltare la partita successiva, persa contro i Baltimore Ravens. Nella quattordicesima giornata, Roethlisberger sub\u00ec 8 sack e non lanci\u00f2 nessun passaggio da touchdown, perdendo per la prima volta in carriera contro i Cleveland Browns: inoltre, fu la prima volta in cui incapp\u00f2 in 4 sconfitte consecutive da titolare.\nNella quindicesima giornata, contro i Green Bay Packers, Roethlisberger si riscatt\u00f2 facendo registrare 503 yard su passaggio, con 3 touchdown e nessun intercetto, infrangendo il record di squadra detenuto da Terry Bradshaw di 3.724 yard su passaggio in una stagione e facendo segnare il nuovo record di squadra di 302 passaggi completati in una stagione. In svantaggio per 36-30, Roethlisberger us\u00f2 tutti e 121 i secondi rimasti sul cronometro per orchestrare un drive da 86 yard e completare il passaggio da touchdown della vittoria a tempo scaduto. La prestazione gli valse il riconoscimento di Giocatore della settimana per la quinta volta in carriera. Nella sedicesima giornata, Roethlisberger divenne il primo giocatore nella storia degli Steelers a superare le 4.000 yard su passaggio in una stagione. Fin\u00ec la stagione con 4.328 yard su passaggio e 26 passaggi da touchdown. Ebbe un record di 9-6 da titolare e un rating medio di 100,5: fu la seconda volta in carriera in cui termin\u00f2 la stagione con un rating superiore a 100. Nonostante le tre vittorie consecutive a fine stagione, gli Steelers non andarono ai playoff. Roethlisberger venne eletto MVP della squadra per la prima volta in carriera e venne selezionato per il Pro Bowl, ma declin\u00f2 l'invito per curare la spalla destra.\nStagione 2010: prima sconfitta al Super Bowl.\nRoethlisberger salt\u00f2 le prime 4 partite degli Steelers a causa di una sospensione. Nella settima giornata, contro i Miami Dolphins, gli Steelers erano in svantaggio 22-20: a 2:37 dalla fine, Roethlisberger gioc\u00f2 una draw e si butt\u00f2 nella end zone, segnando il touchdown decisivo. La moviola mostr\u00f2 che l'azione fu viziata da un fumble dello stesso Roethlisberger, ma, non essendoci prove definitive su chi avrebbe dovuto ottenere il possesso, il touchdown venne confermato come da regolamento. \"Non \u00e8 bello vincere cos\u00ec, ma mi tengo la vittoria\" comment\u00f2 Roethlisberger. Nell'undicesima giornata, Roethsliberger ottenne la sua prima vittoria in carriera contro gli Oakland Raiders, facendo registrare 275 yard e 3 touchdown su passaggio e 55 yard (record in carriera) e 1 touchdown su corsa. Durante l'esultanza per il secondo passaggio da touchdown, venne colpito alla faccia con un pugno da Richard Seymour, che venne poi espulso.\nRoethsliberger gioc\u00f2 da titolare anche nella tredicesima giornata, nonostante un infortunio al piede: si ruppe il naso durante la partita, ma condusse gli Steelers alla vittoria per 13-10 contro i Baltimore Ravens. Chiuse la stagione con soli 5 intercetti, record in carriera. Nei playoff, sempre contro i Ravens, gli Steelers si trovarono in svantaggio per 21-7 anche a causa di un fumble di Roethlisberger recuperato e riportato in meta da Cory Redding. Due passaggi da touchdown di Roethlisberger ristabilirono la parit\u00e0 a quota 21. A due minuti dalla fine, sul 24 pari, gli Steelers si trovarono in situazione di terzo e 19: Roethlisberger complet\u00f2 un passaggio da 58 yard per il rookie Antonio Brown e, a 1:33 dalla fine, il running back Rashard Mendenhall segn\u00f2 il touchdown su corsa che fiss\u00f2 il punteggio sul definitivo 31-24. Nel Championship contro i New York Jets, un touchdown su corsa di Roethlisberg contribu\u00ec al 24-0 iniziale degli Steelers. I Jets rimontarono fino al 24-19, ma Roethlisberger complet\u00f2 un passaggio da 14 yard su un terzo e 6 a 2 minuti dalla fine e permise agli Steelers di gestire il cronometro e approdare al Super Bowl XLV contro i Green Bay Packers.\nNel primo quarto, Roethlisberger venne colpito durante un tentativo di passaggio: la palla venne intercettata e ritornata in meta da Nick Collins. Gli Steelers andarono in svantaggio anche per 21-3, prima che un passaggio da touchdown di Roethlisberger per Hines Ward chiudesse il primo tempo sul 21-10. Gli Steelers rimontarono fino al 21-17, ma non riuscirono a segnare per 3 drive consecutivi, permettendo ai Packers di allungare nuovamente e di portarsi sul 28-17 nell'ultimo quarto. Roethlisberger complet\u00f2 un passaggio da touchdown da 25 yard e finalizz\u00f2 la conversione da 2 punti con un passaggio per Antwaan Randle El. I Packers segnarono un field goal e, a 1:58 dalla fine, si portarono sul 31-25. Roethlisberger, stavolta, non riusc\u00ec a rimontare come fece due anni prima e sub\u00ec la sua prima sconfitta in un Super Bowl: chiuse la partita con 25 passaggi completati su 40 per 263 yard, 2 touchdown e 2 intercetti. \"Mi sento come se avessi deluso la citt\u00e0 di Pittsburgh, i tifosi, gli allenatori e i miei compagni\", dichiar\u00f2 Roethlisberger, \"e non \u00e8 una bella sensazione\".\nStagione 2011.\nNella stagione 2011, durante la settimana 14 si infortun\u00f2 a una caviglia nella vittoria 14-3 sui Cleveland Browns nel secondo quarto. Roethlisberger dopo un sack subito dovette abbandonare il campo e tale infortunio condizion\u00f2 il suo rendimento in tutto il finale di stagione, con gli Steelers che nei playoff vennero prematuramente eliminati nel turno delle Wild Card dai Denver Broncos 29-23 ai supplementari. A fine stagione, Roethlisberger fu votato al 30\u00ba posto nella NFL Top 100, l'annuale classifica dei migliori cento giocatori della stagione.\nStagione 2012.\nL'11 ottobre 2012, nella sconfitta contro i Tennessee Titans nel Thursday Night Football della settimana 6, Ben divenne il primatista di tutti i tempi degli Steelers per yard passate superando le 27.989 di Terry Bradshaw.\nDopo aver lanciato 17 touchdown a fronte di solamente 4 intercetti in quella che fu probabilmente la miglior partenza della carriera, Big Ben si infortun\u00f2 nel Monday Night della settimana 10 a una spalla dopo un sack subito da Tamba Hali e Justin Houston dei Kansas City Chiefs, venendo saltare tre partite in un momento cruciale per la caccia ai playoff degli Steelers. Big Ben fece ritorno nella settimana 14, ma la sua squadra fu sconfitta a sorpresa dai San Diego Chargers, vedendo allontanarsi la possibilit\u00e0 di raggiungere una wild card per i playoff. Due settimane dopo, con Big Ben che lanci\u00f2 due intercetti contro i Bengals, la sconfitta degli Steelers li escluse matematicamente dalla \"post-season\". A fine stagione fu classificato al numero 61 nella classifica dei migliori cento giocatori della stagione.\nStagione 2013.\nGli Steelers iniziarono la stagione 2013 perdendo tutte le prime 4 gare disputate, la loro peggior partenza dal 1968. La prima vittoria giunse nella settimana 6 contro i Jets in trasferta in cui Roethlisberger pass\u00f2 264 yard e un touchdown. La settimana seguente giunse la seconda vittoria consecutiva sui Ravens campioni in carica con 160 yard e 1 TD passati da Big Ben.\nNella settimana 10 gli Steelers interruppero una striscia di due sconfitte consecutive, inclusa una pesantissima contro i Patriots, con il quarterback che pass\u00f2 204 yard con un TD e un intercetto subito. Vinsero anche la settimana successiva in casa contro i Lions, con Ben che gioc\u00f2 forse la migliore gara dell'anno passando 367 yard e 4 touchdown, 2 dei quali negli ultimi cinque minuti. Per questa prestazione fu premiato come miglior giocatore offensivo della AFC della settimana e per la sesta volta in carriera come quarterback della settimana. Gli Steelers vinsero anche la settimana seguente contro i Browns col quarterback che pass\u00f2 217 yard e 2 touchdown e tre giorni dopo fu premiato come miglior giocatore offensivo della AFC del mese di novembre in cui pass\u00f2 1.188 yard, 11 touchdown e soli 3 intercetti.\nLe speranze di playoff di Pittsburgh subirono un duro colpo quando la squadra perse contro i Ravens il Giorno del Ringraziamento malgrado 257 yard e 2 TD di Roethlisberger. La domenica successiva, in un Heinz Field innevato, la squadra perse ancora contro un'altra rivale diretta come i Dolphins malgrado un'altra buona prestazione del quarterback che pass\u00f2 349 yard e 3 touchdown. La vittoria torn\u00f2 nella settimana 15 contro i Bengals in cui pass\u00f2 191 yard, 1 touchdown e sub\u00ec un intercetto. La domenica seguente gli Steelers vinsero ancora battendo i Packers al Lambeau Field coperto di neve, con 167 passate e 2 touchdown passati e uno segnato su corsa da Big Ben (1 intercetto subito). Con una vittoria anche sui Browns nell'ultimo turno della stagione, Pittsbugh concluse con un record di 8-8, evitando la prima stagione con un record negativo dal 2003. La rocambolesca vittoria dei Chargers sui Chiefs ai supplementari li escluse per\u00f2 dai playoff. A fine anno, Ben votato al 31\u00ba posto nella NFL Top 100 dai suoi colleghi.\nStagione 2014.\nGli Steelers aprirono la stagione sprecando un vantaggio di 24 punti alla fine del primo tempo contro i Browns e riuscendo a vincere solo con un field goal dell'ultimo secondo, in una gara in cui Roethlisberger pass\u00f2 365 yard, un touchdown e un intercetto. Dopo una brutta sconfitta coi Ravens, Pittsburgh torn\u00f2 alla vittoria nella settimana 3 su un campo ostico come quello dei Panthers in cui il quarterback pass\u00f2 196 yard e 2 touchdown.\nNella vittoria della settimana 8 contro i Colts, Roethlisberger disput\u00f2 una prestazione storica: le sue 522 yard passate furono il quarto risultato di ogni epoca alla pari con Boomer Esiason, i sei touchdown passati e i 40 passaggi completati furono dei nuovi record di franchigia, mentre la sua percentuale di completamento dell'81,6% fu la seconda di tutti i tempi in una gara con 45 o pi\u00f9 passaggi tentati. Fu inoltre il primo giocatore della storia a disputare due partite da 500 o pi\u00f9 yard passate in carriera, venendo premiato come miglior giocatore offensivo della AFC della settimana e come quarterback della settimana. Altri sei touchdown li pass\u00f2 nel turno successivo contro i Ravens, stabilendo un nuovo record NFL per TD passati in due gare consecutive con 12, superando il precedente primato di 11 di Tom Flores (1963) e Tom Brady (2007). Ancora una volta fu premiato come giocatore offensivo della AFC della settimana e come quarterback della settimana.\nNella settimana 10, gli Steelers furono sconfitti a sorpresa dai Jets in cui una gara in cui Roehlisberger sub\u00ec due intercetti dopo averne lanciato solamente uno nelle ultime sette gare. La vittoria torn\u00f2 sette giorni dopo in casa dei Titans in cui pass\u00f2 207 yard, un touchdown e un intercetto. Nel quattordicesimo turno divenne il primo quarterback degli Steelers a passare oltre 300 in trasferta a Cincinnati dal 1995. Con la vittoria esterna, Pittsburgh sal\u00ec a un record di 8-5, in una gara che concluse con 350 yard passate e 3 touchdown. Di questi, uno fu un passaggio da 94 yard per il rookie Martavis Bryant, la seconda giocata pi\u00f9 lunga della stagione di tutta la lega. Per la terza volta stagione, dopo questa gara fu premiato come quarterback della settimana, riconoscimento che ottenne anche nel turno successivo in cui complet\u00f2 27 passaggi su 35 per 360 yard nella vittoria sui Falcons con cui stabil\u00ec un nuovo record di franchigia per yard passate in una stagione.\nNel penultimo turno, Pittsburgh batt\u00e9 Kansas City per 20-12, assicurandosi la prima partecipazione ai playoff dal 2011. Sette giorni dopo, con una vittoria sui Bengals in cui Roethlisberger pass\u00f2 317 yard e 2 TD, la squadra torn\u00f2 a vincere la propria division. La sua miglior stagione a livello statistico della carriera si chiuse guidando la NFL in passate (4.952, come Drew Brees), pareggiando il proprio primato personale con 32 passaggi da touchdown e 9 intercetti subiti, venendo convocato per il terzo Pro Bowl in carriera.\nIl 3 gennaio 2015, gli Steelers, privi del running back All-Pro Le'Veon Bell, furono subito eliminati in casa nel primo turno di playoff dai Ravens, in una gara conclusa dal quarterback con 334 yard passate, un touchdown e due intercetti subiti.\nStagione 2015.\nIl 13 marzo 2015, Roethlisberger firm\u00f2 con gli Steelers un rinnovo contrattuale quinquennale del valore di 99 milioni di dollari. Dopo una sconfitta nella prima giornata in casa dei Patriots, pass\u00f2 369 yard e 3 touchdown nella vittoria per 43-18 sui 49ers, venendo premiato come giocatore offensivo della AFC della settimana. Sette giorni, dopo contro i Rams, sub\u00ec una distorsione a un ginocchio venendo costretto ad abbandonare il campo e a uno stop di quattro settimane.\nRoethlisberger torn\u00f2 in campo nell'ottavo turno contro gli imbattuti Bengals. Nel quarto periodo, sub\u00ec due intercetti in due passaggi consecutivi che condannarono Pittsburgh alla sconfitta. La settimana successiva, gli Steelers vinsero con i Raiders, ma persero di nuovo il proprio quarterback, uscito a met\u00e0 del quarto periodo con un infortunio al piede sinistro. Tenuto precauzionalmente a riposo all'inizio della gara della settimana 10, Roethlisberger fu costretto ad entrare in campo gi\u00e0 nel quarto periodo quando il titolare di quel giorno, Landry Jones, si infortun\u00f2 a una caviglia. Riusc\u00ec tuttavia a giocare bene, passando 379 yard e 3 TD nella vittoria interna sui Browns che gli valsero il premio di giocatore offensivo della AFC della settimana e di quarterback della settimana.\nDopo una sconfitta in casa dei Seahawks in cui Roethlisberger pass\u00f2 456 yard (massimo della storia concesso da Seattle), la vittoria torn\u00f2 nella gara della domenica sera con un 45-10 sui Colts in cui pass\u00f2 364 yard e 4 TD, venendo premiato per la seconda volta in stagione come quarterback della settimana. Altre due vittorie contro Bengals e Broncos permisero a Pittsburgh di superare i Jets nella corsa all'ultimo posto disponibile per i playoff a due gare dal termine. Dopo una sconfitta quasi fatale coi Ravens la settimana successiva, Pittsburgh vinse contro i Browns mentre i Jets persero in casa dei Bills, permettendo alla squadra di raggiungere l'ultima wild card disponibile. La stagione regolare di Roethlisberger si chiuse con 3.938 yard passate, 21 touchdown e 16 intercetti subiti, quest'ultimo il terzo peggiore risultato della lega, venendo convocato per il quarto Pro Bowl in carriera.\nNel primo turno di playoff in casa dei Bengals, Roethlisberger si infortun\u00f2 nel terzo periodo dopo un sack subito da Vontaze Burfict, venendo costretto a lasciare la partita per diverso tempo, con Cincinnati che si port\u00f2 in vantaggio, avviandosi verso la vittoria. Riusc\u00ec tuttavia ad entrare in campo nell'ultimo drive guidando la squadra a percorrere il campo, grazie anche ad alcune penalit\u00e0 degli avversari, e a segnare il field goal della vittoria. Gli Steelers, privi di Antonio Brown, furono eliminati la settimana successiva in casa dei Broncos.\nStagione 2016.\nNel penultimo turno, a nove secondi dal termine, Roethlisberger pass\u00f2 ad Antonio Brown il touchdown del sorpasso sui Ravens che diede a Pittsburgh il titolo di division. Si tratt\u00f2 della sesta vittoria consecutiva degli Steelers, il massimo dalla sua stagione da rookie del 2004. A fine stagione fu convocato per il quinto Pro Bowl in carriera. Nel primo turno di playoff, gli Steelers batterono Miami malgrado un infortunio alla caviglia nel corso della gara di Roethlisberger, che concluse con 197 yard passate, 2 TD e 2 intercetti subiti. Nel turno successivo, gli Steelers eliminarono i Chiefs segnando 6 field goal, qualificandosi per la finale della AFC, dove persero contro i Patriots futuri campioni.\nStagione 2017.\nNel 2017, gli Steelers vinsero tre delle prime quattro gare, fino alla settimana 5 in cui Roethlisberger sub\u00ec un primato personale negativo di 5 intercetti, di cui 2 ritornati in touchdown, nella sconfitta casalinga contro i Jacksonville Jaguars. Si rifece la settimana successiva con la vittoria sui Chiefs, l'ultima squadra ancora imbattuta nella lega. Il 5 dicembre, nella vittoria nel Monday Night Football sui Bengals, divenne l'ottavo giocatore della storia a passare 50.000 yard in carriera. La settimana successiva, nella vittoria sui Ravens divenne il primo giocatore della storia a passare 500 yard in tre diverse partite, venendo premiato come giocatore offensivo della settimana e come quarterback della settimana. A fine stagione fu convocato per il suo sesto Pro Bowl dopo essersi classificato quinto nella NFL con 4.251 yard passate. La stagione di Pittsburgh si chiuse tuttavia subito nel divisional round dei playoff all'Heinz Field perdendo per 45-42 contro i Jaguars. In quella partita Roethlisberger divenne il primo quarterback della storia a passare 5 touchdown in una gara di playoff a venire sconfitto. Le sue 469 yard passate furono un nuovo record di franchigia nella \"post-season\". L'ultimo giocatore di Pittsburgh a passare pi\u00f9 di 3 touchdown nei playoff era stato Terry Bradshaw nel Super Bowl XIV del .\nStagione 2018.\nIl 16 settembre 2018, nella sconfitta del secondo turno contro i Chiefs, con 452 yard passate Roethlisberger super\u00f2 John Elway al settimo posto per yard passate in carriera. Sette giorni dopo fu premiato come giocatore offensivo della settimana dell'AFC grazie a 353 yard passate, 3 touchdown e un intercetto nel vittoria nel Monday Night Football sui Buccaneers. Nell'anticipo del decimo turno contro i Carolina Panthers disput\u00f2 una delle migliori gare in carriera passando 5 touchdown con un passer rating perfetto di 158,3, nella vittoria per 52-21, che gli valsero ancora il premio di giocatore offensivo della settimana. Nell'undicesimo turno, dopo un inizio difficoltoso, guid\u00f2 gli Steelers a rimontare uno svantaggio di 16-0, culminato con il suo touchdown su corsa da 1 yard per il 20-16 finale. Nel quattordicesimo turno fu costretto a uscire per quasi tutto il secondo tempo a causa di un infortunio alle costole e gli Steelers furono sconfitti dai Raiders. La settimana seguente interruppe una striscia di cinque sconfitte consecutive coi Patriots dirigendo il drive della vittoria a tre minuti dal termine. La stagione di Roethlisber si chiuse guidando la NFL con un record in carriera di 5.129 yard passate, ma anche con il peggiore risultato della lega con 16 intercetti subiti. Gli Steelers chiusero secondi nella loro division non qualificandosi per i playoff.\nStagione 2019.\nNel secondo turno della stagione 2019 a causa di un infortunio al gomito nel primo tempo contro i Seahawks, Roethlisberger fu costretto ad abbandonare la partita. Il giorno successivo fu annunciato che avrebbe dovuto sottoporsi a un intervento chirurgico, perdendo tutto il resto della stagione.\nStagione 2020.\nRoethlisberger torn\u00f2 in campo nel primo turno della stagione 2020 passando 229 yard e 3 touchdown nella vittoria sui Giants. Nel sesto turno super\u00f2 John Elway al quinto posto per vittorie di un quarterback titolare con 149. Nella settimana 10 continu\u00f2 a mantenere gli Steelers imbattuti con 333 yard passate e 4 touchdown nella vittoria sui Bengals, venendo premiato come giocatore offensivo della AFC della settimana e come quarterback della settimana. Nel 15\u00ba turno divenne il settimo giocatore a passare 60.000 yard in carriera e il sesto a completare 5.000 passaggi in carriera ma gli Steelers persero la terza gara consecutiva. La striscia negativa si interruppe la settimana successiva rimontando uno svantaggio di 24-7 contro i Colts in cui pass\u00f2 3 touchdown, andando a vincere il titolo di division. La sua annata si chiuse con 3.803 yard passate, 33 touchdown e 10 intercetti.\nContro i Cleveland Browns nel turno delle wild card, Roethlisberger complet\u00f2 un record NFL di 47 passaggi superando il vecchio primato di Drew Bledsoe e Jared Goff. La sua partita termin\u00f2 con 501 yard yard passate e 4 touchdown ma sub\u00ec anche 4 intercetti nella sconfitta per 48\u201337.\nStagione 2021.\nNella settimana 4 Roethlisberger divenne l'ottavo giocatore a passare 400 touchdown in carriera e contestualmente super\u00f2 Dan Marino al sesto posto per yard passate in carriera. La sua stagione si chiuse guidando la lega in drive vincenti (7) e in rimonte (6).\nRecord NFL.\n\"(dati aggiornati al 27 ottobre 2016)\"\nStatistiche.\n\"Aggiornato il 23 dicembre 2020.\"\nVita privata.\nIl suo cognome \"Roethlisberger\" (in grafia germanica: R\u00f6thlisberger) \u00e8 di origine svizzera con radici nel villaggio di Geissbuehl Lauperswil, Svizzera. Egli \u00e8 portavoce di Swiss Roots, una campagna volta a permettere ai cittadini americani di origine elvetica di ricollegarsi alle proprie origini svizzere. Nel maggio 2006 Roethlisberger e la sua famiglia visitarono la Svizzera per una settimana. Ben possiede la sua linea di salsa da berbecue, la Big Ben's BBQ. La sua sorella pi\u00f9 giovane, Carlee Roethlisberger, gioca a pallacanestro nella University of Oklahoma."}
{"id": "3340876", "revid": "767487", "url": "https://it.wikipedia.org/wiki?curid=3340876", "title": "Sing it Again Rod", "text": "Sing it Again Rod \u00e8 la prima raccolta di Rod Stewart, pubblicata nel 1973 dalla Mercury Records."}
{"id": "3340881", "revid": "767487", "url": "https://it.wikipedia.org/wiki?curid=3340881", "title": "Yangiyol", "text": "Yangiyol (in uzbeko Yangiyo\u02bbl; in russo \u042f\u043d\u0433\u0438\u044e\u043b\u044c, \"Jangijul\u2019\") \u00e8 una citt\u00e0 industriale dell'Uzbekistan, nella regione di Tashkent, distretto di Yangiyol. Il suo nome fino al 1934 era \u041a\u0430\u0443\u043d\u0447\u0438 (\"Kaun\u010di\").\nSi trova circa a sud-ovest di Tashkent, sulla strada M34 che collega la capitale a Samarcanda, e a poca distanza da Gulbakhor, capoluogo del distretto."}
{"id": "3340893", "revid": "371529", "url": "https://it.wikipedia.org/wiki?curid=3340893", "title": "Smiler", "text": "Smiler \u00e8 il quinto album di Rod Stewart, pubblicato nel 1974 dalla Mercury Records."}
{"id": "3340894", "revid": "131358", "url": "https://it.wikipedia.org/wiki?curid=3340894", "title": "Gennadiy Denisov", "text": ""}
{"id": "3340925", "revid": "131358", "url": "https://it.wikipedia.org/wiki?curid=3340925", "title": "Vitaliy Denisov", "text": ""}
{"id": "3341012", "revid": "91050479", "url": "https://it.wikipedia.org/wiki?curid=3341012", "title": "Stazione Centrale di Monaco", "text": ""}
{"id": "3341024", "revid": "1442080", "url": "https://it.wikipedia.org/wiki?curid=3341024", "title": "ABN AMRO World Tennis Tournament 1982 - Singolare", "text": "Il singolare del torneo di tennis ABN AMRO World Tennis Tournament 1982, facente parte della categoria Grand Prix, ha avuto come vincitore Guillermo Vilas che ha battuto in finale Jimmy Connors 0-6, 6-2, 6-4."}
{"id": "3341026", "revid": "1921867", "url": "https://it.wikipedia.org/wiki?curid=3341026", "title": "Red Rocks", "text": "Il Red Rocks \u00e8 un parco montuoso situato in Colorado nella citt\u00e0 di Denver.\nIl complesso \u00e8 una catena montuosa composta da rocce di pietra arenaria rossa (dal quale prende il nome).\nEventi musicali.\nAll'interno del parco \u00e8 situato il famoso \"Red Rocks Amphitheatre\" sede di numerosi concerti di rockstar internazionali, spesso immortalati su album dal vivo e DVD. Tra questi si ricordano:"}
{"id": "3341030", "revid": "834", "url": "https://it.wikipedia.org/wiki?curid=3341030", "title": "Beyond the Missouri Sky", "text": ""}
{"id": "3341036", "revid": "28592", "url": "https://it.wikipedia.org/wiki?curid=3341036", "title": "Novodevichi", "text": ""}
{"id": "3341039", "revid": "1494169", "url": "https://it.wikipedia.org/wiki?curid=3341039", "title": "Novodevi\u010dij", "text": ""}
{"id": "3341095", "revid": "1543377", "url": "https://it.wikipedia.org/wiki?curid=3341095", "title": "Atlantic Crossing", "text": "Atlantic Crossing \u00e8 il sesto album di Rod Stewart, pubblicato nel 1975 dalla Warner Bros.\n\u00c8 stato ristampato nel 2009 come doppio CD con 15 bonus track."}
{"id": "3341155", "revid": "71155", "url": "https://it.wikipedia.org/wiki?curid=3341155", "title": "Giambattista Labanchi", "text": ""}
{"id": "3341168", "revid": "287204", "url": "https://it.wikipedia.org/wiki?curid=3341168", "title": "SAP Open 2011", "text": "Il SAP Open 2011 \u00e8 stato un torneo di tennis giocato sul cemento indoor. \u00c8 stata la 122\u00aa edizione del SAP Open facente parte dell'ATP World Tour 250 series nell'ambito dell'ATP World Tour 2011. Si \u00e8 giocato all'HP Pavilion di San Jose in California, dal 7 al 13 febbraio 2011.\nAltri partecipanti.\nI seguenti giocatori hanno ricevuto una wild card per il tabellone principale:\nI seguenti giocatori sono passati dalle qualificazioni:\nCampioni.\nSingolare.\n Milos Raonic ha battuto in finale Fernando Verdasco per 7-66, 7-65.\nDoppio.\n Scott Lipsky / Rajeev Ram hanno battuto in finale Alejandro Falla / Xavier Malisse per 6-4, 4-6, [10-8]."}
{"id": "3341172", "revid": "729019", "url": "https://it.wikipedia.org/wiki?curid=3341172", "title": "Kod\u00e1ly k\u00f6r\u00f6nd (metropolitana di Budapest)", "text": "Kod\u00e1ly k\u00f6r\u00f6nd \u00e8 una stazione della metropolitana di Budapest.\n\u00c8 situata sul territorio del VI distretto, all'incrocio fra lo storico viale Andr\u00e1ssy \u00fat e la piazza omonima intitolata a Zolt\u00e1n Kod\u00e1ly.\nLa fermata si trova inoltre sul percorso della linea Linea M1, nel tratto compreso fra V\u00f6r\u00f6smarty utca e Bajza utca.\nL'inaugurazione avvenne nel 1896, anno in cui furono aperte gran parte delle altre attuali stazioni della M1. Banchine e binari sono collocati ad una profondit\u00e0 di circa 3 metri sotto il livello del suolo.\nInterscambi.\nNelle vicinanze della stazione effettua fermata una linea urbana automobilistica."}
{"id": "3341205", "revid": "188323", "url": "https://it.wikipedia.org/wiki?curid=3341205", "title": "Arrotondamento per eccesso", "text": ""}
{"id": "3341212", "revid": "188323", "url": "https://it.wikipedia.org/wiki?curid=3341212", "title": "Arrotondamento per difetto", "text": ""}
{"id": "3341219", "revid": "442595", "url": "https://it.wikipedia.org/wiki?curid=3341219", "title": "WordPad", "text": ""}
{"id": "3341220", "revid": "484362", "url": "https://it.wikipedia.org/wiki?curid=3341220", "title": "Timocle (comico)", "text": ""}
{"id": "3341223", "revid": "600045", "url": "https://it.wikipedia.org/wiki?curid=3341223", "title": "Red Rocks Amphiteatre", "text": ""}
{"id": "3341224", "revid": "47767", "url": "https://it.wikipedia.org/wiki?curid=3341224", "title": "Ambre", "text": ""}
{"id": "3341230", "revid": "484362", "url": "https://it.wikipedia.org/wiki?curid=3341230", "title": "Santa Sof\u00eda", "text": ""}
{"id": "3341231", "revid": "51032", "url": "https://it.wikipedia.org/wiki?curid=3341231", "title": "Urne cinerarie", "text": ""}
{"id": "3341233", "revid": "1442080", "url": "https://it.wikipedia.org/wiki?curid=3341233", "title": "SAP Open 2011 - Singolare", "text": "Il singolare dello SAP Open 2011 \u00e8 stato un torneo di tennis facente parte dell'ATP World Tour 2011.\nIl detentore del titolo era Fernando Verdasco, che ha raggiunto la finale ma \u00e8 stato sconfitto da Milos Raonic per 7-66, 7-65."}
{"id": "3341244", "revid": "247222", "url": "https://it.wikipedia.org/wiki?curid=3341244", "title": "A Night on the Town (Rod Stewart)", "text": "A Night on the Town \u00e8 il settimo album di Rod Stewart, pubblicato nel 1976 dalla Warner Bros.\n\u00c8 stato ristampato nel 2009 come doppio CD con 13 bonus track.\nTracce.\nBonus track ristampa 2009"}
{"id": "3341249", "revid": "1457965", "url": "https://it.wikipedia.org/wiki?curid=3341249", "title": "Cibali", "text": "C\u00ecbali (\"C\u00ecbbali\" o strettamente \"C\u00ecfuli\" in dialetto catanese), \u00e8 un quartiere della citt\u00e0 di Catania, facente parte del IV Municipio, che comprende anche i quartieri San Giovanni Galermo, Trappeto e una parte di San Nullo.\nOrigini del nome.\nIl toponimo \"Cibali\" fu elaborato dal sacerdote Pietro Carrera nel suo manoscritto \"Delle memorie historiche della citt\u00e0 di Catania\" del 1641, attribuendone l'origine dall'antica presenza nella zona di un tempio dedicato alla dea greca Cibele, andato poi in rovina a causa di un terremoto, cosa dimostratasi un falso storico. \nIn realt\u00e0 il nome originale con cui il quartiere viene citato nei documenti storici (come anche nella novella \"Rosso Malpelo\" di Giovanni Verga, come zona dove andava ad abitare la madre del protagonista) \u00e8 \"Cifali\", proveniente dal greco antico \"Kephal\u00e9\", che significa \"testa\" - anche di fiume, quindi fonte - in riferimento alla sorgente del fiume \"Longane\", che a sua volta d\u00e0 il nome al quartiere Ognina, dove sfociava. Secondo uno scritto del 1441 di Pietro Biondo dal titolo \"De rebus siculis notandis\", dedicato al re Alfonso V d'Aragona, in et\u00e0 antica la borgata era appellata anche come \"Demetria\", in onore alla divinit\u00e0 greca Demetra. Tuttavia la reale esistenza storica di Pietro Biondo e della sua opera \u00e8 quantomeno controversa. \nNel dialetto catanese \u00e8 consuetudine riferirsi al quartiere con il nome \"C\u00ecfuli\", e ai suoi abitanti con l'appellativo \"cifaloti\".\nGeografia.\nIl quartiere Cibali \u00e8 situato nella parte centrosettentrionale del territorio di Catania, e confina a nord con Santa Sofia e Trappeto, a ovest con i quartieri Sacra Famiglia e San Nullo, a sud con i quartieri Arcora, Cur\u00eca, Sant'Antonio di Padova e La Mecca, ad est con Consolazione e Santa Maria di Ges\u00f9.\nIl nucleo del quartiere si sviluppa attorno alle tre piazze principali: Piazza Michelangelo Bonadies, Piazza Vincenzo Spedini e Piazza Santa Maria Ausiliatrice. \u00c8 il pi\u00f9 importante punto di riferimento della periferia di Catania per le numerose vie che ospita, inoltre le maggiori strade del quartiere sono Via Cibele, Via Cifali, Via Giuseppe Fava (gi\u00e0 Via dello Stadio), Via Galermo (che conduce in direzione di San Giovanni Galermo), Via Santa Sofia e Via Sabato Martelli Castaldi. Il Viale Mario Rapisardi (uno dei pi\u00f9 importanti viali catanesi che i cittadini spesso chiamano con il nome di \"Viale\") segna il confine a sud del quartiere; mentre la Circonvallazione segna il confine nord di Cibali, chiamandosi in questo tratto Viale Fratelli Vivaldi e Viale Antoniotto Usodimare. \nIl suo territorio contiene cinque contrade: Cristaldi, Gelsi Bianchi, Ogliastro, Stazzone e Susanna.\nStoria.\nLe origini del quartiere risalgono al X secolo a.C., quando l'odierno sito su cui sorge fu popolato dai Siculi, che vi introdussero le attivit\u00e0 di pascolo del gregge. Pi\u00f9 tardi, nel 729 a.C., alcuni coloni greci calcidesi giunti in Sicilia orientale e guidati pi\u00f9 probabilmente da Evarco che da Tucle, fondarono nelle immediate vicinanze il villaggio di Katane (K\u03b1\u03c4\u03acv\u03b7), ma si stabilirono anche a Cifali. I Calcidesi ingrandirono il villaggio, che dieci anni dopo il loro insediamento arriv\u00f2 a contare oltre 1.400 anime, e lo adornarono di grandiose opere, edificando un tempio dedicato alla dea Cibele, costruito intorno al II secolo a.C.. Sotto i Romani, il villaggio, denominato \"Demetria\", ospitava un magazzino per la conservazione del frumento e vi fu introdotto il culto della corrispondente dea romana, Cerere, con l'edificazione di un tempio ad essa dedicato. \nLa diffusione del Cristianesimo avvenuta in Sicilia dopo il V secolo, port\u00f2 alla costruzione di edifici sacri, che interess\u00f2 anche Cifali: il Papa Gregorio Magno, che in queste zone possedeva dei terreni, nel 591 fond\u00f2 su uno di essi un cenobio femminile sotto la regola benedettina, sollecitato da un suo amico, un nobile catanese di nome Giuliano. La \"Badia di Cifali\" ebbe assegnata da Papa Gregorio una rendita annuale e verso la fine del IX secolo essa verr\u00e0 intitolata a San Giuliano. Prosper\u00f2 fino al 974, anno in cui Catania cadde in mano agli Arabi, per poi riprendere la sua attivit\u00e0 monastica nel 1094, quando i Normanni conquistarono la Sicilia strappandola ai possedimenti saraceni. Le monache della badia dedicarono la loro chiesa al culto della Divina Sapienza, ossia della \"Santa Sofia\", che a Catania era particolarmente diffuso in epoca bizantina. L'antico monastero diede il nome all'omonima collina a nord di Cifali, che diede a sua volta il nome al quartiere dell'attuale cittadella; in seguito per\u00f2 le suore benedettine che vi dimoravano, essendo l'edificio in cattive condizioni, lo abbandonarono nel 1293 e si trasferirono in uno nuovo edificio alla Civita. \nNel 1383, fu edificata la Chiesa di Santa Maria degli Angeli, accanto alla quale nel 1551, l'Ordine dei Cappuccini guidato da frate Bernardino da Reggio, eresse un monastero grazie alle donazioni fatte dalla nobildonna Caterina Fimia. Il monastero fu poi abbandonato dai Frati Cappuccini nel 1622, per trasferirsi presso un altro complesso sorto in un'area dove oggi vi \u00e8 l'odierno Palazzo della Borsa. \nNel XVII secolo, la borgata, che cominci\u00f2 ad essere chiamata \"Cibali\", si presentava come piccolo nucleo di case sparse. Nel 1625, il Vescovo Innocenzo Massimo e Teodosio, abate del Monastero di San Nicol\u00f2 l'Arena, stipularono un accordo per la canalizzazione delle abbondanti acque della zona, che portarono alla costruzione dell'acquedotto che doveva rifornire Catania, avvenuta nel 1643.\nL'eruzione dell'Etna del 1669, che seppell\u00ec e distrusse con la lava i casali situati a ridosso del vulcano, spinse gli abitanti di quegli insediamenti a fuggire: a Cibali trovarono infatti rifugio numerosi profughi provenienti in maggioranza da Misterbianco vecchia, e circa un migliaio di essi vi si stabilirono definitivamente. Queste persone sfollate, che aprirono numerose attivit\u00e0 artigianali, scelsero Cibali per l'abbondanza di acqua delle sue sorgenti, ed in particolare le donne diedero inizio alla tradizione delle \u00ablavandaie di Cifali\u00bb, cosicch\u00e9 venne costruito un lavatoio pubblico che sfruttasse la fonte del fiume Lognina, gi\u00e0 coperto fino alla foce dalla lava di un'eruzione dell'Etna che non si \u00e8 riusciti a ricostruire, forse del XIII o del XIV secolo. La sorgente di Cibali, che dal 1092 era di propriet\u00e0 della Diocesi di Catania, essendo stata una donazione fattale dal Gran Conte di Sicilia Ruggero, dopo il 1669 fu ceduta al Senato di Catania da parte del Vescovo Michelangelo Bonadies per il canone annuale di 5 onze, allo scopo di farla utilizzare dai cittadini: in questo modo l'acqua venne finalmente portata agli altri nuovi quartieri, come il Borgo, anch'esso popolato per lo pi\u00f9 dagli sfollati di Misterbianco vecchia. Per questa gente, lo stesso Vescovo Bonadies fece erigere la chiesa intitolata al culto della Madonna delle Grazie, patrona della loro cittadina, e alla sua morte, avvenuta nel 1686, lasci\u00f2 in eredit\u00e0 agli abitanti del sobborgo proprio questa fontana, dalla quale affluiva l'acqua per il lavatoio pubblico: per i suddetti motivi gli fu intitolata la piazza principale, sita appena ad ovest dei lavatoi.\nIl terremoto del Val di Noto del 1693, che colp\u00ec duramente la Sicilia sud-orientale, fu particolarmente catastrofico a Catania, dove i decessi furono oltre 18.000. Distruzioni e morti si ebbero quindi anche a Cibali, zona totalmente rasa al suolo, e il Senato catanese provvide alla sistemazione dei superstiti, erigendo capannoni nel giardino della Madonna del Conforto. Dei sopravvissuti della borgata cifalota si occuparono il protomedico conte Nicol\u00f2 Tezzano e il canonico don Giuseppe Cilestri: quest'ultimo, vice cancelliere dell'Universit\u00e0 degli Studi di Catania, insieme al Tezzano fece costruire tre ampi capannoni negli orti di Cibali dove svolgere le lezioni universitarie, che ripresero 39 giorni dopo il disastro tellurico. Il timore, infatti, era quello per cui Palermo e Messina, col pretesto del terremoto, potessero far togliere a Catania il titolo e i privilegi dell\"Almo studio\", in loro favore. \nUn altro terremoto che colp\u00ec il sobborgo catanese fu quello del 20 febbraio 1818, che danneggi\u00f2 gran parte degli edifici, ma fortunatamente non caus\u00f2 vittime. Nel 1834, la popolazione di Cibali contava 1.466 anime, composta in prevalenza da manovali e braccianti agricoli, che abitavano in case terrane. Alcuni decenni pi\u00f9 tardi, nel 1884, Cibali fu colpita da un ciclone originatosi a Misterbianco, che caus\u00f2 vittime e danni agli edifici e che si spost\u00f2 in seguito al Borgo e ad Ognina. Sempre nel corso del XIX secolo, molti abitanti dei quartieri catanesi del centro storico, durante le epidemie di colera del 1854-55, 1866 e del 1887, trovarono rifugio proprio a Cibali per sfuggire ad essa.\nAll'inizio del XX secolo Cibali conservava per\u00f2 ancora le sue caratteristiche di borgata rurale nei pressi del centro della citt\u00e0 di Catania, e in quel periodo molte famiglie facoltose catanesi vi edificarono le proprie ville, in cui trascorrevano il periodo estivo. Nel 1906, venne inaugurata la linea tramviaria \"Piazza Duomo - Piazza Bonadies\", che collegava Cibali al centro della citt\u00e0 etnea. Lo sviluppo dei collegamenti fra il quartiere e il centro storico di Catania favor\u00ec un significativo flusso migratorio dagli altri quartieri verso di esso ed un primo processo di espansione edilizia, che avvenne soprattutto dopo la prima guerra mondiale. Inoltre, Cibali fu scelta come borgata dove poter edificare lo Stadio Angelo Massimino, inaugurato nel 1937. Durante la seconda guerra mondiale, furono frequenti le incursioni aeree operate dall'aviazione militare anglo-americana che colpirono Cibali, delle quali la pi\u00f9 tragica fu quella del 19 luglio 1943, che, oltre a causare molti decessi, distrusse completamente la parrocchia \"principale\" del quartiere.\nNel secondo dopoguerra, il sobborgo fu interessato da un importante sviluppo urbanistico, per via dell'espansione della citt\u00e0 all'interno del Comune di Catania, al quale Cibali in ogni caso apparteneva, realizzato attraverso la creazione di nuove strade e nuovi insediamenti abitativi: venne perci\u00f2 costruito anche attorno allo stadio, sito in un terreno che ormai \u00e8 inglobato a tutti gli effetti dal tessuto viario cittadino, e pure da tempo, non a caso quella \u00e8 una delle zone con pi\u00f9 traffico di Catania; la sua popolazione, ritenuta quindi giustamente facente parte della citt\u00e0, a met\u00e0 degli anni sessanta super\u00f2 la soglia dei 20.000 abitanti.\nMonumenti e luoghi d'interesse.\nCibali, per la sua originaria caratteristica di borgo rurale, non presenta monumenti e beni architettonici di particolare rilievo. Prima della grande speculazione edilizia della seconda met\u00e0 del XX secolo, notevole era la presenza di villette in stile \"liberty\", di propriet\u00e0 di facoltose famiglie catanesi che la scelsero come luogo di villeggiatura.\nIl monumento pi\u00f9 significativo \u00e8 rappresentato senz'altro dalla Chiesa della Divina Maternit\u00e0 della Beata Vergine Maria, situata nella piazza centrale di Cibali. Fu costruita tra il 1946 e il 1952 su una preesistente chiesa intitolata al culto della Madonna delle Grazie risalente alla fine del XVII secolo, distrutta da un'incursione aerea dell'aviazione anglo-americana del 1943. Altro luogo di culto cattolico del quartiere \u00e8 la Chiesa della Nativit\u00e0 del Signore, che sorge in piazza Santa Maria Ausiliatrice, nella parte ovest, costruita nel 1923 su un terreno donato dalla famiglia Marletta-Cal\u00ec ed eretta a parrocchia nel 1973. Sul Viale Rapisardi si trova ubicata la Chiesa di San Luigi Gonzaga, eretta nel 1964.\nIn contrada Susanna, nel lato sudovest, sorge una chiesa di culto evangelico delle Assemblee di Dio in Italia, ospitata nei locali di un ex sala cinematografica dismessa nel 1982.\nDegno di menzione \u00e8 il lavatoio pubblico, che sorge a ridosso di Piazza Bonadies. Costruito nel 1671 da maestranze locali, ed alimentato dalle acque del fiume L\u00f2gnina, era utilizzato dalle massaie del borgo, e fu sottoposto ad una prima opera di restauro nel 1864. Ristrutturato nel 2008, il monumento \u00e8 inaccessibile al pubblico. \nNella parte nordorientale del quartiere, sorge un giardino pubblico, dotato di parco giochi, e la cui superficie \u00e8 di 6080 m\u00b2, il Parco Gandhi, costruito negli anni sessanta e intitolato dal 1998 al filosofo indiano, di cui all'interno sorge una sua statua, donata in quell'anno dal governo della Repubblica dell'India.\nSociet\u00e0.\nIstituzioni, enti e associazioni.\nA Cibali, in via Franchetti, si trova la sede del Tribunale per i minorenni del capoluogo etneo.\nNel quartiere \u00e8 presente l'Istituto San Francesco di Sales, casa salesiana attiva dal 1889, tra le pi\u00f9 antiche della Sicilia, il cui complesso ubicato in via Cifali, comprende scuole di istruzione primaria e secondaria, nonch\u00e9 un oratorio, una chiesa, un teatro e una biblioteca.\nCultura.\nArcheologia.\nCibali, per la sua antichit\u00e0 \u00e8 stata oggetto di ricerche archeologiche e speleologiche da parte di molti studiosi del campo. Nel XVI secolo fu scoperta un'iscrizione greca che indica il nome della borgata con il nome \"Demeter\", nella zona in cui oggi \u00e8 situata la stazione ferroviaria. Nella zona, \u00e8 stata inoltre rinvenuta una statua marmorea della dea Cerere, alta 8 pollici, conservata al Museo civico.\nNel 1601, \u00e8 stata rinvenuta una moneta in bronzo risalente al III secolo a.C., che nelle due facciate riporta le raffigurazioni della testa di Giano (nel \"recto\") e di Cerere (nel \"verso\"), e l'indicazione \"Katanaion\". \nAll'epoca romana risale pure l'acquedotto che fino all'eruzione del 1381 trasportava le acque del fiume Longane, di cui oggi si conservano pochi resti nella piazza principale.\nIstruzione.\nNonostante la sua vastit\u00e0, nel quartiere sorgono poche strutture scolastiche pubbliche, limitate ad una scuola materna, una scuola di istruzione primaria di primo e secondo grado, ed un liceo scientifico. \nIn via Valdisavoja, sorge una sede del Dipartimento di Agricoltura, Alimentazione e Ambiente dell'Universit\u00e0 degli Studi di Catania.\nTeatro.\nA Cibali, nella parte meridionale, sorge il Teatro Verga, fondato nel 1969, e sede del Teatro Stabile di Catania.\nEconomia.\nL'economia di Cibali, che fino al periodo compreso tra le due guerre, si reggeva in massima parte sull'agricoltura e l'artigianato, oggi si regge quasi esclusivamente sul commercio al dettaglio e all'ingrosso.\nImportante \u00e8 l'attivit\u00e0 del mercatino rionale, che si svolge una volta la settimana nel giorno di sabato in piazza Spedini.\nInfrastrutture e trasporti.\nIn via Galermo si trova la stazione di Catania Cibali, fermata del servizio ferroviario a scartamento ridotto offerto dalla Ferrovia Circumetnea, attivo dal 1895, che collega Catania con Riposto. In corrispondenza della stazione ferroviaria sorge anche la stazione sotterranea di Cibali, della metropolitana di Catania, in funzione dal 27 luglio 2021.\nIl quartiere Cibali \u00e8 inoltre servito dai mezzi pubblici dell'AMT: vi transitano gli autobus delle linee 433, 642, 702, 726.\nSport.\nA Cibali, nella piazza Vincenzo Spedini, sorge lo stadio di calcio comunale, inaugurato nel 1937 con il nome di \"Stadio Cibali\", dove la squadra del Calcio Catania disputa le proprie partite interne, e che dal 2002 \u00e8 intitolato ad Angelo Massimino, storico presidente della societ\u00e0 rossoazzurra.\nAdiacente allo stadio, vi \u00e8 il palazzetto dello sport, che dal 2018 \u00e8 intitolato a Luciano Abramo, dirigente sportivo di pallavolo maschile, vincitore dello scudetto con la Paoletti Catania nel 1977-78."}
{"id": "3341251", "revid": "729019", "url": "https://it.wikipedia.org/wiki?curid=3341251", "title": "Aeroporto di Berezniki", "text": "L'aeroporto di Berezniki \u00e8 un aeroporto situato a nord di Berezniki e sud-est di Solikamsk a circa 200\u00a0km a nord del capoluogo regionale Perm', nel Territorio di Perm', in Russia europea.\nStoria.\nL'aeroporto di Berezniki opera prevalentemente voli con elicotteri. Funge da hub ed \u00e8 gestito dal 2008 dalla compagnia aerea russa Helix Aircompany.\nDati tecnici.\nL'aeroporto di Berezniki dispone di una pista attiva di classe D in calcestruzzo asfaltato.\nLa lunghezza della pista \u00e8 di 1.500 m x 42 m e consente un peso massimo al decollo di 30 t.\nL'aeroporto \u00e8 equipaggiato per la manutenzione, l'atterraggio/decollo degli aerei: Antonov An-2, Antonov An-24, British Aerospace BAe 125-700/-800, Ilyushin Il-114, Let L-410, Pilatus PC-12, Yakovlev Yak-40 e degli elicotteri: Bell 206, Mil Mi-2, Mil Mi-8, Robinson R44.\nIl Terminal aeroportuale dell'aeroporto di Berezniki ha la capacit\u00e0 di 50 passeggeri/ora.\nL'aeroporto \u00e8 aperto di giorno."}
{"id": "3341255", "revid": "71155", "url": "https://it.wikipedia.org/wiki?curid=3341255", "title": "Onofrio Maria Ginnari", "text": ""}
{"id": "3341260", "revid": "1543377", "url": "https://it.wikipedia.org/wiki?curid=3341260", "title": "Ntone Edjabe", "text": "Biografia.\nNtone Edjabe nasce a Douala in Camerun e si trasferisce poi a Lagos in Nigeria . Nel 1993 interrompe gli studi a Lagos per trasferirsi in Sudafrica. Lavora come giornalista, scrittore, DJ e allenatore di basketball. \u00c8 cofondatore e manager del Pan African Market nel 1997, uno spazio commerciale e culturale posizionato a Long Street nel centro di Citt\u00e0 del Capo. Nel 2002 fonda la rivista Chimurenga. Nel 2004 \u00e8 facilitatore di \"Time of the Writer\" e nel 2007 partecipa alla decima edizione al Centre for Creative Arts dell'Universit\u00e0 di KwaZulu-Natal. \u00c8 cofondatore e membro del collettivo di DJ Fong Kong Bantu Soundsystem. Nel 2009 \u00e8 Massachusetts Institute of Technology Abramowitz Artist-in-Residence.\nAttivit\u00e0.\nDal 2002 Ntone Edjabe \u00e8 fondatore e direttore della rivista Chimurenga e curatore della serie di pubblicazioni \"African Cities Reader\" insieme a Edgar Pieterse. Collabora con radio e pubblicazioni. \u00c8 copresentatore di \"Soul Makossa\" un programma su Bush Radio 89.5, una stazione radiofonica di Cape Town. \u00c8 il curatore insieme a Neo Muyanga della Pan African Space Station (PASS). Tra le pubblicazioni alla quali contribuisce Politique Africaine, L'Autre Afrique, BBC Focus on Africa."}
{"id": "3341261", "revid": "633110", "url": "https://it.wikipedia.org/wiki?curid=3341261", "title": "Orchestra filarmonica di Rotterdam", "text": "L'Orchestra filarmonica di Rotterdam (RPhO; in lingua olandese Rotterdams Philharmonisch Orkest) \u00e8 un'orchestra sinfonica olandese con sede a Rotterdam. La sua sede \u00e8 l'auditorium \"De Doelen\".\nStoria.\nLa RPhO \u00e8 considerata fra le due pi\u00f9 importanti orchestre dei Paesi Bassi in campo internazionale, seconda soltanto all'Orchestra reale del Concertgebouw di Amsterdam. Oltre che concerti sinfonici, esegue anche produzioni operistiche alla De Nederlandse Opera.\nLa RPhO venne fondata nel 1918 da un gruppo di musicisti come \"Society of Professional Musicians for Mutual Cultivation of the Arts\". Il loro obiettivo era quello di fare musica per piacere personale, senza ricercare alcun guadagno.\nIl primo direttore musicale fu Willem Feltzer, direttore di due scuole di musica a Rotterdam. A Felzer succedette poi Alexander Schmuller.\nNel maggio del 1930, Eduard Flipse divenne direttore principale rimanendo fino al 1962. Sotto la sua guida l'orchestra si trasform\u00f2 lentamente in un organismo di professionisti. Quando Flipse raccolse l'eredit\u00e0 dei primi due direttori, l'orchestra era in una situazione di degrado sia a livello artistico che economico. Egli decise pertanto di dare vita ad un \"Fondo\" per la raccolta di finanziamenti da destinare al rinnovo degli strumenti e decise di organizzare l'orchestra secondo criteri di managerialit\u00e0. Dedic\u00f2 poi sensibili sforzi per il rinnovo del repertorio ponendo attenzione alla musica contemporanea, eseguendo opere di compositori olandesi come Johan Wagenaar, Willem Pijper e Alphons Diepenbrock.\nNel 1935 venne costruita una sala da concerti capace di 1.300 spettatori e ampliato il numero dei componenti l'orchestra. Quando il \"Rotterdam City Council\" inizi\u00f2 a dare dei sussidi, i problemi dell'orchestra sembrarono essere ormai un cattivo ricordo.\nIl 7 maggio 1940 l'orchestra esegu\u00ec un concerto di musiche di Bruch e Stravinsky in occasione del decimo anniversario dell'avvento di Flipse alla direzione dell'orchestra. In occasione del 600\u00ba anniversario della fondazione di Rotterdan, nel 1940, venne realizzato un programma speciale. Purtroppo, il 14 maggio la Germania nazista bombard\u00f2 Rotterdam radendola quasi al suolo e invadendola per un periodo che dur\u00f2 per tutta la seconda guerra mondiale. L'auditorium fu distrutto cos\u00ec come la sala delle prove e la maggior parte degli strumenti musicali.\nNonostante i problemi, la stagione dell'orchestra and\u00f2 avanti, secondo i piani, grazie a diverse altre orchestre olandesi che diedero concerti per raccogliere fondi e contribuirono con attrezzature e spartiti. La \"Koninginnekerk\", una delle poche chiese sopravvissute al bombardamento, divenne la sala da concerto provvisoria. Durante l'occupazione, le regole del \"Cultuurkamer\", un organismo destinato a disciplinare le arti nei Paesi Bassi occupati dai nazisti, furono gravemente restrittive e discriminatorie. Ogni musicista doveva diventare un membro della \"Cultuurkamer\", i musicisti ebrei dovevano essere licenziati e la musica di compositori ebrei venne vietata come musica di paesi in guerra contro la Germania nazista.\nDopo la guerra, l'orchestra non aveva una sede permanente fino a quando non venne costruita una sala da concerto nuova, chiamata \"De Doelen\", realizzata nel 1966. Dopo Flipse lasci\u00f2 la posizione di direttore principale nel 1962, venne sostituito da Franz Paul Decker (1962-1967) e Jean Fournet (1968-1973). Nel 1967, il giovane direttore d'orchestra olandese Edo de Waart fu posto a capo dell'orchestra e vi rimase fino al 1979. Sotto De Waart e David Zinman, che gli succedette come direttore principale dal 1979 al 1982, l'Orchestra filarmonica di Rotterdam \u00e8 cresciuta fino a raggiungere un livello di fama internazionale realizzando molte registrazioni e tour di successo.\nDal 1983 al 1991, divenne direttore principale lo statunitense James Conlon e dopo di lui il britannico Jeffrey Tate che la diresse nel periodo 1991-1995. Nel 1995 subentr\u00f2 Valery Gergiev che vi rimase fino all'agosto del 2008. Nel dicembre 2006 l'orchestra vot\u00f2 unanememente per affidare la direzione a Yannick N\u00e9zet-S\u00e9guin per la stagione 2008-2009, con un contratto iniziale di 4 anni. Nell'aprile 2010, la RPhO annunci\u00f2 il prolungamento del contratto fino al 2015."}
{"id": "3341262", "revid": "599013", "url": "https://it.wikipedia.org/wiki?curid=3341262", "title": "G\u00e1bor Horv\u00e1th (calciatore)", "text": ""}
{"id": "3341275", "revid": "125061324", "url": "https://it.wikipedia.org/wiki?curid=3341275", "title": "Longboard (skateboard)", "text": "Il longboard \u00e8 una variante dello skateboard, progettato per un diverso utilizzo. \nQueste tavole sono pi\u00f9 veloci e stabili, con minore sforzo si raggiungono velocit\u00e0 maggiori; richiedono grandi spazi e si utilizzano al di fuori degli skatepark.\nComposizione.\nUna tavola a ruote \u00e8 un assemblaggio di diverse componenti. Il grado di personalizzazione \u00e8 molto alto, poich\u00e9 l'utente potrebbe scegliersi ogni singola componente con le caratteristiche che ha in mente, senza essere obbligato a dovere sostituire un pezzo usurato con un ricambio \"originale\".\nTavola (\"Decks\").\nIn gergo viene chiamata \"deck\" la tavola del longboard. A seconda della qualit\u00e0, e del costo, potrebbe essere un foglio in laminato, oppure un multistrato di legno massello. Rispetto agli skateboard ci sono molte pi\u00f9 forme differenti di tavole longboard.\nLe tavole di forma \"Drop\" hanno il vantaggio di poter essere guidate in entrambi i versi di percorrenza, fatto che le rende preferibili nelle specialit\u00e0 \"freestyle\" e \"freeride\". Inoltre questa forma (o \"shape\") previene il \"wheelbite\" (quando la ruota tocca la parte inferiore della tavola) che non pu\u00f2 verificarsi, essendo la tavola scantonata.\nIn generale una tavola flessibile offre un maggior assorbimento delle asperit\u00e0 del terreno, ma diventa inaffidabile ad alte velocit\u00e0. Invecchiando le tavole tendono a perdere rigidit\u00e0.\nCarrelli (\"Trucks\").\nSono l'elemento che unisce le ruote alla tavola. Si distinguono i seguenti componenti:\nI trucks si dividono in 2 grandi famiglie. La differenza sostanziale risiede nella reciproca posizione tra kingpin ed assale: \nRuote.\nLa scelta delle ruote \u00e8 molto vasta; dovendo classificarle si possono definirne le caratteristiche principali:\nCuscinetti.\nPer girare correttamente le ruote necessitano della installazione di cuscinetti a sfera. Pi\u00f9 \u00e8 alto il valore ABEC di un cuscinetto, pi\u00f9 andr\u00e0 lontano e veloce con meno sforzo. I cuscinetti pi\u00f9 comuni hanno ABEC 9 o ABEC 7, ma in rari casi si possono trovare anche ABEC 11 per \"riders\" che apprezzano il \"downhill\".\nNastro antiscivolo (\"Griptape\").\nIl \"griptape\" \u00e8 una carta molto ruvida da un lato ed adesiva dall'altro, fatta per dare pi\u00f9 aderenza e stabilit\u00e0 ai piedi. Esso \u00e8 disponibile con diversi gradi di ruvidit\u00e0: il \"griptape\" per il longboard \u00e8 pi\u00f9 ruvido di quello per skateboard, ma non \u00e8 un obbligo: difatti nella specialit\u00e0 \"dancing\" \u00e8 pi\u00f9 opportuna la variante meno ruvida, s\u00ec da poter muovere pi\u00f9 agilmente i piedi.\nDiscipline.\nIl longboard \u00e8 una tavola che richiede grandi spazi; tuttavia la sua pratica non \u00e8 ammessa ovunque. \nDownhill.\nTale pratica comporta alta velocit\u00e0; \u00e8 richiesta grande stabilit\u00e0 e precisione. Si usano \"decks\" con flessibilit\u00e0 0 (\"flex 0\"), in aggiunta concave, per migliorare la forza esercitata in curva; oppure particolari drop per far s\u00ec che i piedi siano ben fermi sulla tavola. Le ruote utilizzate sono grandi, larghe e morbide.\nFreeride.\nIl freeride consiste nello scendere dalle pendenze a velocit\u00e0 alte, ma inferiori a quelle che si toccano nel downhill, con \"slides\" ed \"early grab\" molto scenografici.\nCarving / Cruising.\nI rami pi\u00f9 comuni del longboard, adatti a tutti, che consistono nel muoversi liberamente, utilizzando il longboard quasi come un mezzo di spostamento alternativo alla bici; abbracciano pi\u00f9 tipi di \"deck\", dai piccoli \"cruiser\" rigidi e con il \"tail\" rialzato per muoversi meglio tra gli ostacoli della citt\u00e0, fino a tavole di lunghezza pi\u00f9 consistente, con \"flex\" accentuato per riprodurre i movimenti del surf.\nDancing.\nUn'altra categoria che richiama il surfing, in cui si usa camminare letteralmente sulla tavola, con movimenti simili a passi di danza (da qui il nome). Vengono utilizzati deck con lunghezze considerevoli, fino ad un massimo di 60\", con flex accentuato, ma prive di concave. Si pratica esclusivamente in \"flat\" (pianura).\nFreestyle.\nDisciplina ripresa sostanzialmente dallo skateboard. Consiste nella realizzazione di tricks. Alcuni sono identici o molto simili a quelli dello skateboard (\"boneless\", \"ollie\" e \"kickflip\" per esempio), ma altri (come il \"tigerclaw\") sarebbero impossibili con uno skateboard. Solitamente vengono utilizzati decks medio-lunghi (38\"-47\") con due kicktails e ruote di 60mm. Si pratica principalmente in \"flat\" (pianura).\nPumping.\nLa tecnica \"Pump\" consiste nell'imprimere il movimento alla tavola, generalmente un longboard, tramite il movimento del busto accoppiato a una buona coordinazione del peso, senza l'ausilio della spinta con i piedi. Per rendere ci\u00f2 possibile occorrono \"deck\" di lunghezza intermedia, spesso asimmetrici (con un appoggio pi\u00f9 comodo per il piede anteriore), e con un'importante risposta alla deformazione, detta \"rebound\".\nCollegamenti esterni.\nhttps://www.leafboards.it/longboards-blog/come-scegliere-tavola-per-iniziare/\nhttps://www.boardstyle.it/tavolalongboardguida/"}
{"id": "3341276", "revid": "586378", "url": "https://it.wikipedia.org/wiki?curid=3341276", "title": "This Is It (brano musicale Michael Jackson)", "text": ""}
{"id": "3341279", "revid": "767487", "url": "https://it.wikipedia.org/wiki?curid=3341279", "title": "Milano Koenders", "text": ""}
{"id": "3341280", "revid": "729019", "url": "https://it.wikipedia.org/wiki?curid=3341280", "title": "Paolo Petruccioli", "text": "Carriera.\nLavorava alla Rai dal 1982. \u00c8 stato vicedirettore di Rai Sport, di Rai Radio 1, delle Relazioni Esterne, di Televideo e infine della Testata Giornalistica Regionale."}
{"id": "3341297", "revid": "671029", "url": "https://it.wikipedia.org/wiki?curid=3341297", "title": "Associazione Sportiva Cisco Calcio Roma 2009-2010", "text": "Questa voce raccoglie le informazioni riguardanti lAssociazione Sportiva Cisco Calcio Roma nelle competizioni ufficiali della stagione 2009-2010.\nOrganigramma societario.\nArea direttiva\nArea organizzativa\nArea comunicazione\nArea tecnica\nArea sanitaria"}
{"id": "3341299", "revid": "767487", "url": "https://it.wikipedia.org/wiki?curid=3341299", "title": "Fouad Idabdelhay", "text": "Possiede il passaporto marocchino."}
{"id": "3341306", "revid": "1566286", "url": "https://it.wikipedia.org/wiki?curid=3341306", "title": "Otello Colangeli", "text": "Biografia.\nEntr\u00f2 in contatto con il cinema all'et\u00e0 di diciassette anni studiando dapprima nella Radiotecnica e poco dopo nel cinema Barberini. Di seguito pass\u00f2 alla EIA (Edizioni Internazionali Cinematografiche) dove impar\u00f2 a montare le pellicole e nel 1936, dopo aver passato un esame di montaggio, lavor\u00f2 anche per i piccoli cinegiornali LUCE.\nIn tutta la sua carriera contribu\u00ec a montare pi\u00f9 di 500 lungometraggi. Lavor\u00f2 in film quali \"Tot\u00f2 cerca casa\", \"Tototarzan\", \"Il medico e lo stregone\", \"Tot\u00f2 e Marcellino\", \"Il monaco di Monza\" e \"Danza macabra.\"\nPadre di Carlotta Colangeli."}
{"id": "3341311", "revid": "124809171", "url": "https://it.wikipedia.org/wiki?curid=3341311", "title": "Volo controllato contro il suolo", "text": "La locuzione volo controllato contro il suolo, spesso abbreviata CFIT, dall'inglese controlled flight into terrain, descrive un incidente nel quale un aeromobile viene involontariamente fatto impattare col terreno, con il mare, sul dorso di una montagna oppure contro un qualsiasi ostacolo, mentre si trova sotto il controllo del pilota. Il termine \u00e8 stato coniato dagli ingegneri Boeing alla fine degli anni settanta.\nEsiste peraltro anche l'acronimo UFIT, dall'inglese uncontrolled flight into terrain, che si riferisce invece ad un incidente nel quale un aeromobile impatta col terreno mentre non \u00e8 controllato dall'equipaggio, ad esempio per guasto meccanico o per cedimento strutturale.\nSecondo la Boeing, il volo controllato contro il suolo \u00ab\u00e8 una delle principali cause di incidenti aerei che comportano la perdita di vite umane. Ci sono stati oltre 9\u00a0000 morti a causa di questo fin dall'inizio dell'era dei jet commerciali\u00bb (il dato si riferisce al 1997).\nCause.\nSecondo la Boeing, \u00abci sono molte ragioni per cui un aereo potrebbe schiantarsi al suolo, ovvero il maltempo, la navigazione imprecisa e un errore del pilota\u00bb. In realt\u00e0, l'errore del pilota \u00e8 la causa maggiore di questa tipologia di incidente, che pu\u00f2 occorrere a qualsiasi livello di esperienza, anche a professionisti con migliaia di ore di volo. Affaticamento, perdita di consapevolezza della situazione o disorientamento possono giocare un ruolo determinante.\nIl volo controllato contro il suolo \u00e8 considerato una forma di disorientamento spaziale, in quanto in genere presuppone che il pilota non percepisca correttamente la posizione e l'orientamento del velivolo rispetto al piano della superficie terrestre. Gli incidenti spesso comportano una collisione con ostacoli che dovrebbero essere normalmente visibili, come colline o montagne, e pu\u00f2 verificarsi in condizioni di nubi o di visibilit\u00e0 ridotta. Spesso si verificano durante la discesa degli aeromobili nella fase di atterraggio nei pressi di un aeroporto.\nIl volo controllato contro il suolo pu\u00f2 essere associato anche al malfunzionamento di un singolo componente della strumentazione di bordo: se il malfunzionamento non viene rilevato dai piloti, esso pu\u00f2 trarli in inganno inducendoli a condurre l'aereo in maniera impropria, nonostante le informazioni ricevute dalle apparecchiature che funzionano correttamente, o nonostante la visibilit\u00e0 che avrebbe dovuto permettere all'equipaggio di notare facilmente l'approssimarsi del suolo.\nSoluzioni.\nNormalmente le procedure di volo adeguate, il coordinamento dell'equipaggio e delle comunicazioni via radio e la sorveglianza da parte dei servizi di controllo del traffico aereo possono ridurre la probabilit\u00e0 di volo controllato contro il suolo. Al fine di ridurre il rischio di incidenti di questo tipo, produttori aeronautici e autorit\u00e0 di regolamentazione della sicurezza hanno sviluppato un'apparecchiatura chiamata TAWS (Terrain Awareness and Warning Systems - Sistema di vigilanza e allarme del terreno). La prima generazione di questi sistemi TAWS \u00e8 nota come GPWS, che usa un radio altimetro per aiutare a calcolare la vicinanza al terreno. Questo sistema \u00e8 stato ulteriormente migliorato con l'aggiunta di una base di dati che descrivono le caratteristiche del terreno, consultata tramite un GPS, ed \u00e8 conosciuto come EGPWS. I piccoli aeromobili spesso utilizzano una banca dati GPS per la rappresentazione del terreno nelle vicinanze del velivolo, mostrandolo in varie colorazioni a seconda che sia pi\u00f9 o meno vicino.\nLe statistiche mostrano che gli aeromobili dotati dei pi\u00f9 avanzati EGPWS non hanno ancora subito incidenti di questo tipo se TAWS o EGPWS sono correttamente utilizzati (ci sono almeno tre incidenti CFIT di aerei con EGPWS/TAWS: il volo Garuda Indonesia 200 nel 2007, l'incidente di Miros\u0142awiec nel 2008 e l'incidente dell'aereo presidenziale polacco nel 2010). A tutto il 2007, solamente il 5% delle linee aeree commerciali nel mondo non avevano ancora attrezzato i loro aerei con il TAWS.\nPrincipali incidenti.\nElenco dei principali incidenti dovuti a CFIT."}
{"id": "3341321", "revid": "132266", "url": "https://it.wikipedia.org/wiki?curid=3341321", "title": "Gradi del Corpo nazionale dei vigili del fuoco", "text": ""}
{"id": "3341324", "revid": "1154737", "url": "https://it.wikipedia.org/wiki?curid=3341324", "title": "Grotta di Bergeggi", "text": "La grotta di Bergeggi, anticamente nota anche come \"grotta di Vado\" - centro abitato che dava un tempo il nome anche all'isola di fronte al borgo di Bergeggi - si trova nella Riserva naturale regionale di Bergeggi nel territorio dell'omonimo comune della provincia di Savona.\nCaratteristiche.\nLa grotta \u00e8 formata da due ampie cavit\u00e0 scavate dalla forza del mare. La prima di queste (lunga circa 30\u00a0m di lunghezza e larga 25\u00a0m, con un'altezza di 15\u00a0m) comunica con una seconda cavit\u00e0, contenente numerose stalattiti e stalagmiti, lunga circa 200 metri ed al cui interno si trova un piccolo lago.\nNella letteratura e nei media.\nLa grotta, conosciuta sino dall'antichit\u00e0, \u00e8 descritta in una poesia di Clemente Bondi intitolata \"La grotta di Vado, a sua Eccellenza la Signora Angela Serra Durazzo\".\nIn una nota alla poesia si trova una descrizione della grotta: "}
{"id": "3341348", "revid": "767487", "url": "https://it.wikipedia.org/wiki?curid=3341348", "title": "Xu Yang (calciatore 1987)", "text": ""}
{"id": "3341354", "revid": "371529", "url": "https://it.wikipedia.org/wiki?curid=3341354", "title": "Foot Loose &amp; Fancy Free", "text": "Foot Loose &amp; Fancy Free \u00e8 l'ottavo album di Rod Stewart, pubblicato nel 1977 dalla Warner Bros."}
{"id": "3341357", "revid": "1543377", "url": "https://it.wikipedia.org/wiki?curid=3341357", "title": "Alfred Stock", "text": "Stock \u00e8 stato uno dei pi\u00f9 importanti chimici inorganici della prima met\u00e0 del XX secolo. Fu un pioniere della chimica dei borani e dei silani, della chimica di coordinazione, del mercurio e dell'avvelenamento da mercurio.\nVita.\nAlfred Stock nacque a Danzica, che allora faceva parte dell'Impero tedesco. Quando Stock aveva due anni la famiglia si trasfer\u00ec a Berlino. Alla fine del liceo, nel 1894 entr\u00f2 all'Universit\u00e0 Friedrich-Wilhelm di Berlino (ora Humboldt-Universit\u00e4t zu Berlin), nell'istituto diretto da Emil Fischer. Nel 1899 consegu\u00ec il dottorato di ricerca con una tesi di chimica organica. Fischer era interessato a dare maggior impulso alla chimica inorganica, e decise di mandare due suoi assistenti, Stock e Otto Ruff, a specializzarsi in altri laboratori.\nStock trascorse un anno a Parigi presso Henri Moissan, famoso chimico inorganico e tossicologo francese, dove sintetizz\u00f2 composti boro-silicio e inizi\u00f2 ad usare il bagno a mercurio, usato per raccogliere gas.\nNel 1900 torn\u00f2 a Berlino nel nuovo istituto voluto da Fischer, e qui fece ricerche sugli allotropi di fosforo, arsenico e antimonio e loro composti. In questo periodo scrisse anche un libro, \"Praktikum der quantitativen anorganischen Analyse\", che venne tradotto in varie lingue. Nel 1906 spos\u00f2 Clara Venkzy, che rimase sempre assieme lui fino alla fine; dal matrimonio nacquero due figlie, Hildegard e Ursula.\nNel 1909 fu nominato professore all'Universit\u00e0 di Breslavia e diresse l'allestimento tecnico del nuovo istituto chimico. Qui inizi\u00f2 a studiare gli idruri di boro e scopr\u00ec la chimica dei borani.\nNel 1916 ottenne la cattedra al Kaiser Wilhelm Institute di Berlino, dove continu\u00f2 gli studi sui borani e fece ricerche anche sui silani. Si dimostr\u00f2 anche un formidabile organizzatore e amministratore, partecip\u00f2 ai lavori di innumerevoli societ\u00e0, organizzazioni e comitati. Inizi\u00f2 a soffrire degli effetti di un avvelenamento da mercurio, allora non noto, con danni alla trachea, alla memoria e all'udito. Quando anche uno dei suoi collaboratori mostr\u00f2 gli stessi sintomi, cap\u00ec che l'origine della malattia era nella piccolissima quantit\u00e0 di mercurio vapore presente nel laboratorio.\nNel 1926 si spost\u00f2 alla Technische Hochschule di Karlsruhe (ora Karlsruher Institut f\u00fcr Technologie), dove fece attrezzare i laboratori con cappe e sistemi di ventilazione in modo da avere ambienti privi di vapori di mercurio, nonostante si utilizzassero grandi quantit\u00e0 di mercurio per il funzionamento delle linee da vuoto. A Karlsruhe si occup\u00f2 principalmente di borani e di avvelenamento da mercurio.\nIl suo stato di salute continu\u00f2 a peggiorare a causa dell'avvelenamento da mercurio, e nel 1936, a solo 60 anni, and\u00f2 in pensione per motivi di salute. Torn\u00f2 all'Universit\u00e0 di Berlino come professore emerito e continu\u00f2 ad occuparsi di avvelenamento da mercurio. Dal 1936 al 1938 fu presidente della \"Deutsche Chemische Gesellschaft\". Nel 1943 la guerra lo costrinse ad interrompere i suoi studi e si trasfer\u00ec a Bad Warmbrunn. Nel 1945 sfugg\u00ec all'avanzata dei russi cercando di rifugiarsi a Dessau, dove in un bombardamento aereo perse tutto ci\u00f2 che aveva con s\u00e9. Visse in povere condizioni in una baracca assieme alla moglie fino alla morte, avvenuta il 12 agosto 1946.\nNel suo lavoro di ricerca Stock fu sempre motivato dal puro piacere per la scoperta, senza interessarsi di un eventuale sfruttamento pratico. Per ricordare i suoi contributi alla chimica inorganica, la Societ\u00e0 dei Chimici Tedeschi (\"Gesellshaft Deutscher Chemiker\") istitu\u00ec nel 1950 il Premio alla Memoria di Alfred Stock, che viene attribuito ogni due anni \"per studi sperimentali eccellenti nel campo della chimica inorganica\".\nRicerche.\nIdruri di boro e silicio.\nStock inizi\u00f2 a studiare gli idruri di boro - composti chimici costituita da boro e idrogeno con formula generale BxHy - sin dal 1909 a Breslavia. Questi composti sono estremamente reattivi e si infiammano all'aria; Stock riusc\u00ec ad isolarli e purificarli sviluppando nuove linee ad alto vuoto attorno al 1912. Simili ricerche furono condotte anche sugli idruri di silicio (silani), sviluppando una chimica del silicio di complessit\u00e0 analoga a quella del carbonio. Gli idruri di boro non avevano solo propriet\u00e0 stimolanti, ma anche strutture molto inusuali. La scoperta delle loro strutture e i modelli di legame (che furono sviluppati in seguito da altri ricercatori) ampliarono notevolmente l'ambito della chimica inorganica. Idruri di boro come il diborano consentirono in seguito di sviluppare nuovi reagenti per la chimica organica e fornirono nuovi materiali di partenza per i ricercatori.\nMercurio e avvelenamento da mercurio.\nStock pubblic\u00f2 pi\u00f9 di 50 articoli riguardanti il mercurio e l'avvelenamento da mercurio. Trov\u00f2 che il mercurio \u00e8 distribuito in natura in modo ubiquitario. Fece test su animali e anche su s\u00e9 stesso per chiarire il meccanismo di accumulo del mercurio, e scopr\u00ec che il mercurio vapore \u00e8 pi\u00f9 pericoloso di quello che si pu\u00f2 assorbire attraverso il sistema digestivo. Introdusse anche test particolarmente sensibili e miglior\u00f2 le tecniche di laboratorio per utilizzare il mercurio minimizzando i rischi di avvelenamento. Mise in guardia sull'uso del mercurio dopo aver capito che i suoi derivati organici sono tossici. Segnal\u00f2 i possibili pericoli dell'utilizzo del mercurio negli amalgami dentali.\nAltre aree della chimica.\nNel 1921 fu il primo a preparare berillio metallico elettrolizzando una miscela fusa di fluoruri di sodio e berillio. Questo metodo rese disponibile il berillio per applicazioni industriali, per leghe e vetri speciali, e per costruire finestre per tubi a raggi X.\nDiede notevoli contributi anche alla chimica di coordinazione. Us\u00f2 per la prima volta il termine \"legante\" (dal latino \"ligare\") nel 1916. H. Irving e R.J.P. Williams adottarono il termine in un articolo pubblicato nel 1948. Oltre ad introdurre il concetto di legante, fu anche capace di derivare l'idea di \"angolo di morso\" (\"bite angle\") del legante e altri aspetti della chelazione.\nStock \u00e8 anche autore del \"sistema Stock\", da lui proposto nel 1919, per la nomenclatura dei composti chimici. Come ebbe a dire, considerava questo sistema \"semplice, chiaro, immediatamente comprensibile, adattabile ai casi pi\u00f9 generali\". Nel 1924 una commissione tedesca raccomand\u00f2 l'adozione del sistema Stock, con alcune modifiche. Il FeCl2, che secondo la proposta originale di Stock avrebbe dovuto chiamarsi cloruro di ferro(2), secondo la modifica apportata divent\u00f2 cloruro di ferro(II). Questo sistema di nomenclatura \u00e8 tuttora in uso.\nPubblicazioni.\nStock pubblic\u00f2 numerosi articoli per documentare le sue ricerche; sono pi\u00f9 di 50 solo quelli concernenti il mercurio e l'avvelenamento da mercurio. Scrisse anche vari libri, tra i quali:"}
{"id": "3341364", "revid": "174925", "url": "https://it.wikipedia.org/wiki?curid=3341364", "title": "Lelope", "text": ""}
{"id": "3341367", "revid": "628767", "url": "https://it.wikipedia.org/wiki?curid=3341367", "title": "Oqqurgan", "text": "Oqqurgan (in uzbeko Oqqo`rg`on; in russo \u0410\u043a\u043a\u0443\u0440\u0433\u0430\u043d, \"Akkyrgan\") \u00e8 il capoluogo del distretto di Oqqurgan, nella regione di Tashkent, in Uzbekistan. \nSi trova a sud di Tashkent, accanto al corso del fiume Angren (in uzbeko: Ahangaran)."}
{"id": "3341379", "revid": "1543377", "url": "https://it.wikipedia.org/wiki?curid=3341379", "title": "BBC Philharmonic", "text": "La BBC Philharmonic \u00e8 un'orchestra sinfonica della BBC con sede a Manchester in Inghilterra. Essa \u00e8 una delle cinque orchestre che fanno parte della BBC.\nStoria.\nLa \"2ZY Orchestra\" venne costituita nel 1922 da una stazione radio di Manchester avente lo stesso nome. Essa esegu\u00ec e trasmise diverse prime esecuzioni di composizioni di musica contemporanea di musicisti come Elgar (\"Dream of Gerontius\" e \"Enigma Variations\" e Holst (\"The Planets\"). Venne poi ridenominata \"Northern Wireless Orchestra\" nel 1926.\nQuando a Londra, nel 1930, venne fondata la BBC Symphony Orchestra, la BBC tagli\u00f2 i fondi alle sue orchestre regionali e la Northern Wireless Orchestra venne ridotta a soli 9 elementi e rinominata \"Northern Studio Orchestra\".\nTre anni dopo, la BBC ritorn\u00f2 sulla sua decisione e mantenne l'orchestra al completo - chiamandola \"BBC Northern Symphony Orchestra\". Questo fu l'inizio dell'orchestra attuale.\nL'orchestra suon\u00f2 alle sue prime Prom nel 1961 e divenne popolare, con le sue esecuzioni, alla \"Free Trade Hall\", un auditorium che divideva con la \"Hall\u00e9 Orchestra\". Dal 1996 entrambe le orchestre si esibiscono nella Bridgewater Hall.\nNel 1982 l'orchestra venne ulteriormente ampliata e prese il nome di \"BBC Philharmonic\". Il messaggio contenuto nel nome dell'orchestra era che ormai non si trattava di una del nord dell'Inghilterra ma di un'orchestra che aveva sede al nord dell'Inghilterra.\nYan Pascal Tortelier fu il direttore principale dal 1992 al 2002 al quale succedette Gianandrea Noseda nel settembre 2002. Nel 2006 Noseda venne promosso a direttore capo in occasione del prolungamento del contratto fino a tutto il 2010. Egli lascer\u00e0 la direzione alla fine della stagione 2010-2011 quando avr\u00e0 il titolo di \"conductor laureate\". Nel luglio 2010 l'orchestra ha annunciato l'arrivo di Juanjo Mena in sostituzione di Noseda, con un contratto di 3 anni."}
{"id": "3341388", "revid": "767487", "url": "https://it.wikipedia.org/wiki?curid=3341388", "title": "Roger Courtois", "text": "Carriera.\nCourtois era in possesso del doppio passaporto francese e svizzero. Arrivato al Sochaux nel 1933, riusc\u00ec a vincere due campionati (1934/35, 1937/38), una Coppa di Francia (1936/37) e due titoli di capocannoniere (1935/36, 1938/39) prima dello scoppio della seconda guerra mondiale, quando fu costretto a rispondere alla chiamata di leva e fin\u00ec per esser fatto prigioniero nel maggio del 1940. Fu liberato grazie alla sua doppia nazionalit\u00e0 e torn\u00f2 a giocare in Svizzera, nel Losanna, con cui vinse anche un campionato (1943/44). Lasciata la Francia da miglior marcatore nella storia dei campionati dell'Anteguerra, vi fece ritorno al cessare delle ostilit\u00e0 per continuare a giocare nel Sochaux. In seguito allen\u00f2 Troyes e Monaco, portato al secondo posto nel campionato 1963-1964.\nIn nazionale fu convocato ad ambedue i Mondiali a cui la Francia prese parte prima della guerra, ma non ebbe mai occasione di scendere in campo."}
{"id": "3341389", "revid": "1543377", "url": "https://it.wikipedia.org/wiki?curid=3341389", "title": "Blondes Have More Fun", "text": "Blondes Have More Fun \u00e8 il nono album di Rod Stewart, pubblicato nel 1978 dalla Warner Bros. che ha raggiunto la prima posizione nella Billboard 200 per tre settimane, in Australia per sei settimane, in Nuova Zelanda e Svezia, la seconda in Norvegia, la terza in Olanda e la decima in Austria."}
{"id": "3341392", "revid": "944090", "url": "https://it.wikipedia.org/wiki?curid=3341392", "title": "Lodovico Pico della Mirandola", "text": "Biografia.\nLodovico nacque il 9 dicembre 1668, a Mirandola, nella diocesi di Reggio Emilia. Egli era discendente dalla famiglia dei duchi della Mirandola e precisamente era l'ottavo dei nove figli del duca Alessandro II Pico della Mirandola, marchese di Concordia nonch\u00e9 generale dell'esercito francese, e di Anna Beatrice d'Este, principessa di Modena e Reggio. Suoi fratelli furono Maria Isabella, Laura, Francesco Maria, Galeotto, Virginia, Fulvia, Giovanni e Alessandro. Egli era imparentato col cardinale Anton Maria Salviati.\nOttenuto il dottorato \"in utroque iure\", ottenne le insigne clericali il 1\u00ba novembre 1683.\nDopo che i francesi attaccarono la sua citt\u00e0 natale, egli fugg\u00ec a Bologna, poi a Roma ed infine a Vienna dove venne ricevuto dall'Imperatore che lo accolse nel suo esilio forzato. Tornato a Roma, venne nominato prelato domestico di Sua Santit\u00e0 e chierico della camera apostolica dal 21 maggio 1699. Prefetto della Camera di Sua Santit\u00e0 dal 7 giugno 1706, ricevette poco dopo il suddiaconato.\nEletto patriarca titolare di Costantinopoli dal 25 giugno 1706, dovette ottenere una dispensa per aver solo ricevuto il suddiaconato senza ancora aver preso gli ordini sacri. Consacrato vescovo, divenne assistente al trono pontificio dal 28 giugno 1706 e quindi Prefetto del Palazzo Apostolico dal 24 ottobre 1707. Venne nominato governatore di Castel Gandolfo in quello stesso 1707 per un triennio.\nCreato cardinale \"in pectore\" nel concistoro del 18 maggio 1712, il suo nome venne pubblicato nel concistoro del 26 settembre di quell'anno, ricevendo il 21 novembre la berretta cardinalizia ed il titolo di San Silvestro in Capite. Camerlengo del Sacro Collegio dei Cardinali dal 4 gennaio 1717, venne trasferito alla sede episcopale di Senigallia col titolo di arcivescovo dal 22 novembre di quell'anno. Prefetto della Sacra Congregazione per le Indulgenze e le Sacre Reliquie, partecip\u00f2 al conclave del 1721 che elesse a pontefice Innocenzo XIII e nuovamente a quello del 1724 che elesse papa Benedetto XIII. Dopo aver rinunciato al governo della propria arcidiocesi il 10 settembre 1724, fece ritorno a Roma, venne nominato arciprete della basilica di Santa Maria Maggiore nel luglio 1730. Opt\u00f2 quindi per il titolo cardinalizio di Santa Prassede dal 24 aprile 1728 per poi prendere parte al conclave del 1730 che elesse papa Clemente XII, rinunciando poco dopo all'incarico di arciprete. Optando quindi per l'ordine dei vescovi, venne assegnato alla sede suburbicaria di Albano dal 9 aprile 1731 e con questo titolo partecip\u00f2 al conclave del 1740 che elesse papa Benedetto XIV. Prescelse dunque il titolo di Porto-Santa Rufina il 29 agosto 1740 e venne nominato vice-decano del Sacro Collegio dei Cardinali.\nMor\u00ec il 10 agosto 1743 nel suo palazzo di Roma nei pressi della Basilica dei Santi XII Apostoli. Il giorno successivo la sua salma venne trasferita nella stessa basilica dove il 12 agosto ebbero luogo i funerali. Il corpo venne quindi trasportato nella nuova chiesa dell'arciconfraterita del Santissimo Nome di Maria alla Colonna Traiana a Roma, della quale era stato un copioso benefattore e ivi sepolto secondo la sua volont\u00e0. Qui ancora oggi si trova una placca nei pressi dell'altar maggiore con le sue armi. Il suo cuore, invece, venne sepolto nella chiesa di Santa Prassede a Roma dove il cardinale Angelo Maria Querini ebbe modo di comporre in suo nome un elogio funebre. Nel suo testamento specific\u00f2 il legato per trecento messe da celebrarsi per la redenzione della sua anima di cui duecento nelle chiese di Roma e cento nella diocesi di Albano ove era stato anche vescovo.\nGenealogia episcopale.\nLa genealogia episcopale \u00e8:"}
{"id": "3341393", "revid": "1043175", "url": "https://it.wikipedia.org/wiki?curid=3341393", "title": "Hiroshi Ibusuki", "text": "Carriera.\nClub.\nNella stagione 2010/2011, con i suoi 11 goal in 34 partite, ha portato il Sabadell in Segunda Division dopo 19 anni.\nNell'estate 2011 viene ingaggiato dal Siviglia che lo inserisce nella sua \"cantera\", facendogli fare esperienza nel Siviglia Atl\u00e9tico. Dopo aver chiuso il girone d'andata in testa alla classifica dei capocannonieri della divisione, il 21 gennaio viene fatto debuttare in prima squadra nel match contro il Real Betis.\nDopo aver chiuso la stagione come capocannoniere con 20 reti, il 23 agosto 2012 il Siviglia lo manda a fare esperienza all'estero, ufficializzando il prestito senza diritto di riscatto al KAS Eupen, squadra belga recentemente acquistata da un gruppo di imprenditori del Qatar.\nNazionale.\nCon l'Under-19 ha preso parte all'AFC Youth Championship 2010."}
{"id": "3341396", "revid": "599013", "url": "https://it.wikipedia.org/wiki?curid=3341396", "title": "Bengt Berndtsson", "text": ""}
{"id": "3341406", "revid": "628767", "url": "https://it.wikipedia.org/wiki?curid=3341406", "title": "Ohangaron", "text": "Ohangaron (in russo \u0410\u0445\u0430\u043d\u0433\u0430\u0440\u0430\u043d, \"Achangaran\") \u00e8 il capoluogo del distretto di Ohangaron, nella regione di Tashkent, in Uzbekistan. \nSi trova circa 50 km a sud-est di Tashkent, lungo la strada che conduce a Kokand e accanto al fiume Ohangaron."}
{"id": "3341407", "revid": "144796", "url": "https://it.wikipedia.org/wiki?curid=3341407", "title": "Luigi Pico della Mirandola", "text": ""}
{"id": "3341412", "revid": "339392", "url": "https://it.wikipedia.org/wiki?curid=3341412", "title": "Armstrong Whitworth AW.27", "text": ""}
{"id": "3341415", "revid": "339392", "url": "https://it.wikipedia.org/wiki?curid=3341415", "title": "Armstrong Whitworth Ensign", "text": ""}
{"id": "3341416", "revid": "977364", "url": "https://it.wikipedia.org/wiki?curid=3341416", "title": "Volo Surinam Airways 764", "text": "Il volo Surinam Airways 764 era un volo di linea proveniente da Amsterdam, Paesi Bassi e diretto a Paramaribo, Suriname.\nIl 7 giugno 1989 l'aereo che operava il volo decoll\u00f2 dall'aeroporto di Amsterdam-Schiphol e si schiant\u00f2 a causa di un errore del pilota a pochi chilometri dall'aeroporto internazionale di Paramaribo-Zanderij, dove avrebbe dovuto atterrare.\nL'incidente cost\u00f2 la vita a 176 delle 187 persone a bordo, facendone il peggior disastro aereo della storia dell'aviazione del Suriname.\nAntefatto.\nLa Surinam Airways operava voli sulla tratta Amsterdam-Paramaribo utilizzando, fra gli altri, il Douglas DC-8-60 registrato negli Stati Uniti con il numero N1809E e denominato \"Anthony Nesty\". Il suo equipaggio era fornito dalla ACI, \"Air Crew International Inc.\", agenzia specializzata nel fornire piloti addestrati alle compagnie aeree sprovviste di equipaggi propri.\nIl contratto fra la Surinam Airways e la ACI prevedeva che i piloti forniti soddisfacessero tutti i requisiti necessari al volo su apparecchi DC-8 ma la ACI lasciava ai singoli piloti l'onere e l'obbligo di sostenere i vari corsi di formazione.\nLo statunitense Will Rogers, uno dei piloti forniti dalla ACI e che fungeva da capitano sul volo 764, era gi\u00e0 stato in passato coinvolto in alcuni incidenti sempre a bordo di aerei della Surinam Airways; nonostante la richiesta fatta dalla compagnia aerea di non utilizzare pi\u00f9 quel pilota, egli venne comunque incaricato di pilotare il DC-8 sebbene a causa della sua et\u00e0, 66 anni, non fosse pi\u00f9 autorizzato a ricoprire il ruolo di capitano.\nAnche il velivolo della tragedia era gi\u00e0 stato coinvolto in un precedente incidente all'aeroporto internazionale di Tocumen di Panama nel quale aveva riportato danni durante un atterraggio.\nL'aereo.\nIl velivolo era un Douglas DC-8-62 costruito nel 1969, \"line number\" 498, e che al momento dell'incidente aveva collezionato 52\u00a0706 ore di volo. A detta dell'allora direttore della Surinam Airlines, Motilal Atta Mungra, l'aeroplano era stato revisionato appena due settimane prima.\nSpinto da 4 motori Pratt &amp; Whitney JT3D-7, era stato acquistato usato dalla Braniff International Airways con la quale aveva gi\u00e0 subito un precedente incidente che per\u00f2, secondo le indagini svolte, non era stato determinante per l'incidente del 7 giugno.\nL'incidente.\nIl volo decoll\u00f2 alle ore 23:25 del 6 giugno da Amsterdam e si svolse normalmente per tutto il tragitto fino all'avvistamento dell'aeroporto di destinazione.\nVenti minuti prima del previsto atterraggio l'equipaggio ricevette il bollettino sulle condizioni meteorologiche sull'aeroporto Zanderij:\n\"\u00abVento calmo, visibilit\u00e0 di 900 metri con nebbia, temperatura 22 \u00b0C, punto di rugiada 22 \u00b0C\u00bb\"\nQuesto bollettino colse di sorpresa l'equipaggio che si aspettava i 6 chilometri di visibilit\u00e0 comunicati in un precedente bollettino; il comandante autorizz\u00f2 quindi l'uso (fuori norma) del sistema ILS confidando nel fatto che la nebbia presente fosse solo un banco temporaneo e che, una volta in fase di atterraggio, la visibilit\u00e0 sarebbe stata sufficiente a una manovra a vista: la pista era infatti stata ben visibile durante tutto il percorso di discesa verso l'aeroporto.\nA questo punto la torre di controllo autorizz\u00f2 il DC-8 all'atterraggio con il sistema VOR sulla pista 10 ma il comandante attiv\u00f2 l'inaffidabile sistema ILS e ordin\u00f2 al copilota di attivare il VOR per calcolare la rotta di atterraggio.\nDurante la fase dell'approccio il copilota comunic\u00f2 di vedere la pista a ore 12, poi di vedere \"un po' di nebbia\" ma di riconoscere ancora la pista; poi l'aereo pass\u00f2 attraverso una nube a strato e il comandante chiese ripetutamente al secondo di richiedere alla torre di controllo l'accensione delle luci di atterraggio della pista.\nA questo punto il comandante prov\u00f2 ad utilizzare l'ILS che per\u00f2 non agganci\u00f2 il segnale relativo all'angolo di planata da tenere; l'equipaggio ricevette pi\u00f9 volte l'allarme \"glide slope\" ma esso fu disattivato dal comandante che stava volando pi\u00f9 basso dei limiti consentiti (260 piedi per la navigazione ILS e 350 piedi per la navigazione VOR); il copilota comunic\u00f2 a questo punto \"200 piedi\", poi dichiar\u00f2 \"\"150\" (piedi)\" ma l'ingegnere di volo grid\u00f2 \"tiralo su!\". Subito dopo il motore numero 2 urt\u00f2 contro la cima di un albero, l'ala destra colp\u00ec un altro albero, l'aereo si imbarc\u00f2 e cadde al suolo capovolto, spezzandosi, e prese fuoco.\nLe ultime parole registrate nella cabina di pilotaggio furono dell'ingegnere di volo:\n\u00abThat's it I'm dead.\u00bb (\"Ecco, sono morto\").\nEquipaggio, passeggeri ed i \"Colourful 11\".\nA bordo del velivolo, al momento del disastro, si trovavano 178 passeggeri e 9 membri dell'equipaggio: il comandante Will Rogers, il copilota e l'ingegnere di bordo erano statunitensi reclutati attraverso la ACI, Inc.. Nessuno dell'equipaggio si salv\u00f2 e solo 11 dei passeggeri sopravvissero; alcuni riportarono danni e menomazioni permanenti.\nLa tragedia dest\u00f2 scalpore per l'alto numero di vittime e per via della presenza a bordo del DC-8 di diversi giocatori del \"Colourful 11\", nota rappresentativa di calciatori nativi del Suriname che giocavano nelle squadre europee e in particolare olandesi; solamente tre di loro sopravvissero malgrado le gravi ferite riportate: Sigi Lens, Radjin de Haan e Edu Nandlal."}
{"id": "3341418", "revid": "155634", "url": "https://it.wikipedia.org/wiki?curid=3341418", "title": "Andrea Th\u00fcrler", "text": "Biografia.\nLa Th\u00fcrler, originaria di Jaun e attiva in gare FIS dal novembre del 2008, esord\u00ec in Coppa Europa l'11 marzo 2009 a Crans-Montana, classificandosi 59\u00aa in discesa libera. Ai Mondiali juniores di Crans-Montana 2011 vinse la medaglia d'argento nella combinata e il 19 dicembre dello stesso anno ottenne a Valtournenche il suo miglior piazzamento di carriera in Coppa Europa classificandosi 8\u00aa in slalom gigante.\nNell'ottobre del 2014 sub\u00ec un grave infortunio al ginocchio durante un allenamento a Saas-Fee; non riusc\u00ec pi\u00f9 a ritornare alle competizioni e nel luglio del 2015 annunci\u00f2 il suo definitivo ritiro. La sua ultima gara disputata rimase cos\u00ec lo slalom gigante FIS di Veysonnaz del 5 aprile 2014; in carriera non esord\u00ec mai in Coppa del Mondo n\u00e9 prese parte a rassegne olimpiche o iridate."}
{"id": "3341419", "revid": "287204", "url": "https://it.wikipedia.org/wiki?curid=3341419", "title": "Andrea Thurler", "text": ""}
{"id": "3341420", "revid": "104458", "url": "https://it.wikipedia.org/wiki?curid=3341420", "title": "Andrea Thuerler", "text": ""}
{"id": "3341424", "revid": "1431409", "url": "https://it.wikipedia.org/wiki?curid=3341424", "title": "John Getz", "text": "Biografia.\nJohn Getz \u00e8 nato a Davenport in Iowa, uno di quattro fratelli, ed \u00e8 cresciuto nella valle del Mississippi. Ha cominciato ad appassionarsi alla recitazione mentre frequentava l'Universit\u00e0 dell'Iowa, dove ha contribuito a fondare il Center for New Performing Arts. \u00c8 sposato con la sceneggiatrice Grace McKeaney, con la quale ha avuto una figlia di nome Hannah.\nGetz abbandon\u00f2 la scuola superiore per frequentare l'American Conservatory Theater di San Francisco.\nCarriera.\nLa carriera di John Getz inizia nel 1974, anno in cui ha il suo debutto televisivo recitando in un piccolo ruolo nel film televisivo horror \"Killer Bees\", con la star del cinema muto Gloria Swanson, Craig Stevens, Kate Jackson e Edward Albert. Dopo ci\u00f2 si trasferisce a New York, diviene attivo nel teatro locale e ottiene la parte di Neil Johnson nella soap opera \"Destini\".\nNel 1975 appare per la prima volta in un film cinematografico, \"The Happy Hooker\" con Lynn Redgrave e Jean-Pierre Aumont. Da quel momento in poi inizia a recitare in numerose serie televisive tra cui \"Professione medico\", dove interpreta per nove episodi il Dr. Daniel Gentry. Nel 1984 ottiene uno dei suoi primi ruoli importanti, quello di Ray, l'amante del personaggio interpretato da Frances McDormand, nel film diretto dai fratelli Coen \"Blood Simple - Sangue facile\".\nNel 1985 \u00e8 co-protagonista insieme a Kathryn Harrold nella serie televisiva poliziesca \"MacGruder and Loud\". C'erano grandi speranze per questa serie ed infatti l'episodio pilota era stato trasmesso nella fascia oraria post-Super Bowl, ottenendo in questo modo ottimi ascolti. Tuttavia l'ABC l'ha spostata ripetutamente, relegandola infine alle dieci di notte del luned\u00ec. A causa di questo la serie fu cancellata dopo solo dodici episodi.\nNel 1986 ottiene un ruolo per cui \u00e8 molto conosciuto: quello del barbuto Stathis Borans, il redattore di una rivista scientifica del film \"La mosca\", in cui recita accanto a Jeff Goldblum e Geena Davis. Torner\u00e0 a recitare nello stesso ruolo nel 1989 in \"La mosca 2\", sequel del primo film. Sempre nel 1989 recita nel film \"Nato il quattro luglio\" nel ruolo di un Maggiore del Corpo dei Marines. Nel 1990 appare nel film \"Il giallo del bidone giallo\" in cui recita accanto a Charlie Sheen e Emilio Estevez e l'anno successivo recita nei film \"Non dite a mamma che la babysitter \u00e8 morta\" e \"La tenera canaglia\".\nNel 2007 ha recitato nel film di David Fincher \"Zodiac\". Sempre nello stesso anno \u00e8 apparso nel film documentario di Bill Guttentag e Dan Sturman \"Nanking\" nel ruolo di George Ashmore Fitch, capo della locale YMCA e direttore amministrativo dell'International Committee for the Nanking Safety Zone.\nNel 2010 \u00e8 apparso in un altro film di David Fincher, ossia in \"The Social Network\", basato sul libro del 2009 \"\", che parla di come \u00e8 nato Facebook. Ha poi recitato nel film thriller \"Elevator\", diretto da Stig Svendsen, in cui interpreta un impiegato di Wall Street intrappolato in un ascensore con un gruppo di sconosciuti, uno dei quali ha una bomba.\nOltre a quelle gi\u00e0 citate John \u00e8 apparso soprattutto come guest star in numerose serie televisive, tra cui vanno ricordate \"Tre cuori in affitto\", \"Mariah\", \"Murphy Brown\", \"La signora in giallo\", \"Maggie\", \"JAG - Avvocati in divisa\", ', ', \"Joan of Arcadia\", \"Senza traccia\", \"The King of Queens\", \"Medium\", \"Cold Case - Delitti irrisolti\", \"West Wing - Tutti gli uomini del Presidente\", \"Day Break\", \"How I Met Your Mother\", \"Grey's Anatomy\", \"Prison Break\", \"Criminal Minds\" e \"NCIS - Unit\u00e0 anticrimine\"."}
{"id": "3341426", "revid": "402993", "url": "https://it.wikipedia.org/wiki?curid=3341426", "title": "Jeffery Trepagnier", "text": ""}
{"id": "3341437", "revid": "1543377", "url": "https://it.wikipedia.org/wiki?curid=3341437", "title": "Basilica di Nostra Signora del Pilar", "text": "La basilica di Nostra Signora del Pilar, o semplicemente basilica del Pilar (in spagnolo \"Catedral-Bas\u00edlica de Nuestra Se\u00f1ora del Pilar\"), \u00e8 una chiesa cattolica che si trova a Saragozza, in Spagna. Nel 1948 \u00e8 stata insignita del titolo di Basilica minore.\nLa basilica \u00e8 dedicata alla Vergine Maria, sotto il suo titolo di Nostra Signora del Pilar celebrata come Madre dei popoli ispanici da papa Giovanni Paolo II. Viene considerata come la prima chiesa dedicata a Maria della storia.\nStoria.\nLa basilica di Nostra Signora del Pilar \u00e8 uno dei pi\u00f9 famosi santuari di Spagna e secondo la tradizione \u00e8 stata fondata da Giacomo il Maggiore dopo che Maria, ancora vivente a Gerusalemme, gli era apparsa non in spirito ma nel suo corpo, seduta su un pilastro (\"pilar\").\nL'attuale chiesa \u00e8 un edificio di proporzioni gigantesche dotato di grande cupola centrale, altre dieci cupole minori e quattro campanili; fu eretta a partire dal 1681 su progetto di Francisco Herrera il giovane. All'interno cappelle e volte decorate da affreschi di noti artisti, di marmi, bronzi e argenti e nella \"santa capilla\", cappella barocca a forma di tempietto ellittico, la piccola statua lignea della Madonna del XIV secolo vestita di paramenti preziosi posta su una colonna di alabastro.\nLa Santa Cappella \u00e8 racchiusa nella parte centrale dell'edificio, trasformata nel 1765 da Ventura Rodriguez: \u00e8 il cuore del Pilar, con l'immagine della Vergine. Sul retro ai fedeli \u00e8 concesso di toccare la pietra originale.\nAgli affreschi della cattedrale ha lavorato anche Goya.\nNel 1772 gli fu affidato l'incarico di dipingere la Volta del Coreto della Basilica del Pilar di fronte alla Santa Cappella. Il tema scelto fu \"L'Adorazione del Nome di Dio\".\nIn questa opera Goya fonde la scenografia tardo barocca romana con il rococ\u00f3: su diverse masse di nuvole dispone angeli, musicisti e cantori, che lodano la Gloria di Dio. \nLa grande sensazione di profondit\u00e0 dello spazio \u00e8 ottenuta mediante contrasti di luci e sottili effetti di chiaroscuro. Gli angeli nelle estremit\u00e0 della composizione catturano l'attenzione, guidando lo spettatore verso il triangolo luminoso del fondo, che rappresenta Dio nelle tre persone della Trinit\u00e0, Padre, Figlio e Spirito Santo.\nNel 1780 venne eletto membro della Reale Accademia di Belle arti di San Fernando. Quando torna a Saragozza dar\u00e0 avvio alla sua grande opera murale con la \"Regina Martyrum\", ossia la decorazione di una cupola nella navata nord della Basilica del Pilar trovandosi a dipingere per la prima volta una superficie semisferica.\nInoltre, nella Basilica si possono vedere i bozzetti che Goya realizz\u00f2 per la cupola Regina Martyrum.\nSull'altare maggiore si trova il \"Retablo dell'Assunzione\" di Dami\u00e0n Forment realizzato dall'artista dal 1509 al 1518.\nLa basilica di Nostra Signora del Pilar \u00e8 una delle due basiliche della citt\u00e0 di Saragozza, ed \u00e8 la concattedrale della citt\u00e0 insieme alla vicina cattedrale di San Salvador. Tradizionalmente in onore della Madonna del Pilar si celebrano grandi feste dall'11 al 18 ottobre, in cui si balla l'antichissima \"jota\", danza sacra e popolare.\nIl bombardamento.\nAll'interno della basilica, appese a una parete, spiccano due bombe d'aereo. \nSono due dei tre ordigni sganciati sulla chiesa la notte del 3 agosto 1936 da un trimotore repubblicano decollato da Barcellona. Erano i primi mesi della guerra civile spagnola: la Catalogna era schierata con i Repubblicani mentre l'Aragona era in mano ai Nazionalisti.\nIl rapporto ufficiale riferisce di una bomba caduta sul selciato, a circa otto metri dalla facciata, che attualmente \u00e8 indicata da una lapide con data, mentre le altre due bombe perforarono il tetto cadendo rispettivamente davanti all'altare della Vergine e nel coro. Inspiegabilmente, nessuna delle tre bombe esplose e i danni furono limitati a un modesto foro nella cornice."}
{"id": "3341438", "revid": "104458", "url": "https://it.wikipedia.org/wiki?curid=3341438", "title": "Joana H\u00e4hlen", "text": "Biografia.\nNata a Belp, residente a Lenk e attiva in gare FIS dal novembre del 2007, la H\u00e4hlen ha esordito in Coppa Europa il 13 dicembre 2008 in supergigante a Sankt Moritz, senza completarlo. Nella stagione 2010-2011 ha ottenuto il suo primo podio nel circuito continentale, nella supercombinata di Lillehammer Kvitfjell del 4 dicembre (3\u00aa), e ha vinto la medaglia di bronzo nella combinata ai Mondiali juniores di Crans-Montana.\nNella successiva edizione iridata juniores di Roccaraso 2012 ha conquistato la medaglia d'argento nel supergigante, piazzandosi alle spalle della norvegese Annie Winquist per 3 centesimi di secondo. Il 16 gennaio 2013 si \u00e8 aggiudicata la prima vittoria in Coppa Europa, salendo sul gradino pi\u00f9 alto del podio nella discesa libera di Sankt Anton am Arlberg.\nIn Coppa del Mondo ha esordito il 29 novembre 2013 piazzandosi 40\u00aa nella discesa libera di Beaver Creek e ha conquistato i primi punti il 6 dicembre seguente a Lake Louise, sempre in discesa libera (29\u00aa). Ha esordito ai Campionati mondiali a Sankt Moritz 2017, dove si \u00e8 classificata 13\u00aa nel supergigante; alla successiva rassegna iridata di \u00c5re 2019 \u00e8 stata 16\u00aa nella discesa libera e non ha completato la combinata. Il 24 gennaio 2020 ha ottenuto il primo podio in Coppa del Mondo, nella discesa libera disputata a Bansko (3\u00aa). Ai XXIV Giochi olimpici invernali di , sua prima presenza olimpica, si \u00e8 classificata 6\u00aa nella discesa libera.\nPalmar\u00e8s.\nCoppa Europa.\nCoppa Europa - vittorie.\nLegenda:\nDH = discesa libera\nSG = supergigante"}
{"id": "3341439", "revid": "287204", "url": "https://it.wikipedia.org/wiki?curid=3341439", "title": "Joana Hahlen", "text": ""}
{"id": "3341440", "revid": "104458", "url": "https://it.wikipedia.org/wiki?curid=3341440", "title": "Joana Haehlen", "text": ""}
{"id": "3341442", "revid": "628767", "url": "https://it.wikipedia.org/wiki?curid=3341442", "title": "Qibray", "text": "Qibray (in russo \u041a\u0438\u0431\u0440\u0430\u0439, \"Kibraj\") \u00e8 il capoluogo del distretto di Qibray, nella regione di Tashkent, in Uzbekistan. Si trova tra Tashkent e Chirchiq, 20 km a nord-est della capitale."}
{"id": "3341447", "revid": "38120", "url": "https://it.wikipedia.org/wiki?curid=3341447", "title": "Basilica del Pilar", "text": ""}
{"id": "3341449", "revid": "1494169", "url": "https://it.wikipedia.org/wiki?curid=3341449", "title": "El Pilar", "text": ""}
{"id": "3341450", "revid": "729019", "url": "https://it.wikipedia.org/wiki?curid=3341450", "title": "Li Jinyu (calciatore)", "text": ""}
{"id": "3341455", "revid": "729019", "url": "https://it.wikipedia.org/wiki?curid=3341455", "title": "Butch Reed", "text": "Carriera.\nButch Reed inizi\u00f2 a lottare nel 1978 nella zona di Kansas City dopo aver terminato gli studi alla University of Central Missouri ed aver giocato brevemente come giocatore professionista di football americano nei Kansas City Chiefs. nei primi tempi combatteva con il suo vero nome, Bruce Reed. affiancandogli il soprannome \"Hacksaw\". Reed e Jerry Roberts sconfissero Mike George e Bob Sweetan per i titoli NWA Central States Tag Team a fine 1980 e li persero in favore dei Kelly Twins nel gennaio 1981; questo \u00e8 ritenuto essere il primo titolo importante di Butch Reed nel mondo del wrestling. Il prossimo titolo venne come membro del tag team con Sweet Brown Sugar (Skip Young, non Koko B. Ware) quando i due vinsero la versione della Florida dell'NWA North American Tag Team Championship battendo Dory Funk Jr. e David Von Erich nel 1982. Nei primi anni ottanta Reed combatt\u00e9 principalmente nella NWA e si fece un nome nella zona di St. Louis lottando anche nella Florida Championship Wrestling e nella Georgia Championship Wrestling.\nMid-South.\nReed divent\u00f2 famoso combattendo nella Mid-South Wrestling di Bill Watts dal 1983 all'inizio del 1986. Nella Mid-South, era conosciuto come \"Hacksaw\" Butch Reed e spesso faceva coppia con un beniamino del pubblico del calibro di Junkyard Dog. Reed si scontr\u00f2 immediatamente con \"Hacksaw\" Jim Duggan per la paternit\u00e0 del soprannome \"Hacksaw\" utilizzato da entrambi. Nel 1983, Duggan era parte di una stable heel chiamata \"Rat Pack\" di cui facevano parte anche Ted DiBiase e Matt Borne e utilizz\u00f2 ogni mezzo sleale per sconfiggere Butch Reed. Reed e Duggan si scontrarono per il soprannome \"Hacksaw\" fino a quando Jim Duggan divent\u00f2 un face. Il \"turn face\" di Duggan port\u00f2 di conseguenza al \"turn heel\" di Reed quando egli scopr\u00ec che come nuovo partner di Junkyard Dog gli era stato preferito proprio Duggan.\nReed attacc\u00f2 JYD e fu presto raggiunto da Ted Dibiase che lo aiut\u00f2 nell'opera. Il 16 luglio 1983, Butch Reed vinse il Mid-South North American Heavyweight Championship e prosegu\u00ec il suo feud con JYD nei mesi successivi. Nell'ottobre 1983, l'arroganza di Reed gli fece accettare l'offerta che lo sfidante al suo titolo sarebbe stato scelto dal pubblico; tra JYD, \u201cHacksaw\" Jim Duggan, il nuovo arrivato Krusher Khruschev, e Magnum T.A.. I fans scelsero JYD ma Reed non accett\u00f2 la scelta; disse anche che Duggan e Khruschev non si meritavano un match per un titolo e decise di dare l'opportunit\u00e0 ad un molto giovane ed allora inesperto Magnum T.A. Come c'era da aspettarsi, T.A. sconfisse Reed e vinse la cintura, per poi cederla 12 giorni dopo a Nikolai Volkoff.\nLa stessa sera che Reed perse il North American Title, lui e il partner Jim Neidhart sconfissero Magnum T.A. e \u201cHacksaw\" Jim Duggan vincendo il Mid-South Tag Team Championship. Dopo qualche settimana, il North American Title venne restituito a Reed, con la scusa che il match disputato contro Magnum T.A. non era lecito in quanto il pubblico aveva scelto JYD come sfidante. Il periodo di Reed come doppio campione non dur\u00f2 a lungo, JYD lo sconfisse in un incontro arbitrato per l'occasione da Dusty Rhodes. Dopo aver perso il North American Title, Reed e Neidhart si concentrarono sulla difesa dei loro titoli di coppia. Quando Magnum e Mr. Wrestling II li sfidarono, acconsentirono a patto che se avessero vinto loro, Mr. Wrestling II si sarebbe tolto la maschera in pubblico. Mr. Wrestling non svel\u00f2 la propria identit\u00e0 in quanto Reed e Neidhart persero le cinture di campioni in uno Steel Cage Match svoltosi la notte di Natale del 1983. In seguito Neidhart e Reed iniziarono a scontrarsi l'uno contro l'altro ed ebbero un breve, ma brutale feud.\nIl feud con Neidhart venne presto rimpiazzato da quello con Terry Taylor che era accorso in aiuto di Neidhart durante uno dei suoi match con Reed. Il feud Reed/Taylor and\u00f2 avanti per tutta la primavera del 1984 e serv\u00ec come trampolino di lancio per la carriera di Terry Taylor nella Mid-South. Successivamente il feud si allarg\u00f2 fino ad includere anche \"Nature Boy\" Buddy Landel come compagno di Reed in tag team. Dopo aver lottato contro Terry Taylor per mesi e mesi, le attenzioni di Reed si spostarono di nuovo sul suo vecchio nemico Junkyard Dog. Durante un match, Reed e Landel attaccarono JYD mentre combatteva mascherato con il nome \"Stagger Lee\", e lo dipinsero completamente di giallo. Seguirono svariati incontri tra i due, incluso un violento Dog Collar Match nel quale prevalse JYD.\nPoco dopo, Junkyard Dog lasci\u00f2 la Mid-South per firmare un contratto con la World Wrestling Federation senza informare Bill Watts della sua decisione. Questo fatto priv\u00f2 la federazione del suo maggiore \"face\". Inizialmente Watts mise \"Master G\" al posto di JYD come nuovo avversario di Reed, ma il feud non ebbe i riscontri di pubblico di quello precedente. Quando \"General\" Skandor Akbar entr\u00f2 nella Mid-South ed inizi\u00f2 a mettere insieme una stable di heel, cerc\u00f2 di reclutare Reed \"comprandolo\" con l'offerta di un Rolex d'oro, ma quando Reed rifiut\u00f2 sdegnato venne subito attaccato da Ted Dibiase, Steve Williams, e Hercules che invece avevano accettato l'offerta, diventando un \"buono\" agli occhi dei fan. Arriv\u00f2 persino \"Hacksaw\" Jim Duggan a salvare Reed dall'attacco a tradimento 3 contro 1 degli altri membri della stable di Akbar, e i due iniziarono a combattere insieme contro Akbar, Landel, Dibiase, Williams, e Hercules Hernandez. Inizialmente i due \"Hacksaw\" prevalsero nella lotta, ma poi arriv\u00f2 Kamala a confrontarsi con Reed. Il gigante ugandese si rivel\u00f2 un avversario troppo duro per Reed, e lo sconfisse diverse volte prima che Reed lasciasse la federazione.\nReed entr\u00f2 nella American Wrestling Association per un breve periodo come guardia del corpo di Jimmy Garvin, ma fece ritorno alla Mid-South a met\u00e0 1985 solo pochi mesi dopo essersene andato via. Nell'ottobre 1985, Butch Reed sconfisse Dick Murdoch riconquistando il titolo North American. Circa in quel periodo, Reed disput\u00f2 un celebre match della durata di 1 ora terminato in pareggio con il campione mondiale NWA \"Nature Boy\" Ric Flair e poi si scontr\u00f2 con Dick Slater quando Slater aiut\u00f2 Ric Flair a conservare il titolo. Nel gennaio 1986, Slater vinse il North American Title battendo Butch Reed.\nDopo aver lasciato per una seconda volta la Mid-South, Reed fece ritorno a Kansas City ed inizi\u00f2 a competere nella \"NWA Central States\" diretta da Bob Geigel. In Kansas, all'inizio Reed fece coppia con Rufus R. Jones in un tag team denominato \"Soul Patrol\". Successivamente Reed tradi Rufus e si affili\u00f2 alla squadra di wrestler del manager Slick nel 1986. Dopo un breve feud con Jones, Reed rest\u00f2 coinvolto in una faida con Bruiser Brody. Quell'estate, perse un Loser Leaves Town Match contro Bruiser Brody e dovette lasciare la federazione insieme a Slick.\nWorld Wrestling Federation.\nReed &amp; Slick firmarono quindi per la World Wrestling Federation. Reed si tinse i capelli di biondo platino ed inizi\u00f2 a farsi chiamare \"The Natural\" Butch Reed, una versione rivista e aggiornata di Sweet Daddy Siki. Il primo feud lo ebbe con Tito Santana, bersaglio dei giochi di parole e delle invettive di Slick, e debutt\u00f2 in pay-per-view durante \"WrestleMania III\", dove sconfisse Koko B. Ware.\nNelle settimane seguenti \"WrestleMania\", Reed sfid\u00f2 il nuovo campione Intercontinentale Ricky Steamboat e lo affront\u00f2 diverse volte in svariate puntate di \"Wrestling Challenge\" senza per\u00f2 riuscire a strappargli il titolo\nLa WWF aveva ideato una storyline che avrebbe dovuto contrapporre Reed a \"Superstar\" Billy Graham, un ex campione mondiale WWF che stava per fare il suo ritorno sulle scene dopo un grave intervento chirurgico all'anca. Per\u00f2, le scarse condizioni di salute di Graham non diedero le garanzie necessarie per farlo combattere sul ring, cos\u00ec Reed e il nuovo protetto di Slick, One Man Gang, \"infortunarono\" Graham durante un attacco a tradimento cos\u00ec da motivarne il ritiro dall'attivit\u00e0 agonistica. Graham inizi\u00f2 a far da manager a Don Muraco, che era corso in suo aiuto, e Muraco immediatamente si trov\u00f2 a lottare contrapposto a Reed. I due nemici si affrontarono come membri delle squadre contrapposte durante la prima edizione delle \"Survivor Series\" del 1987 (Muraco prese il posto di Graham nella squadra capitanata da Hulk Hogan); Reed (in squadra con Andr\u00e9 the Giant, King Kong Bundy, One Man Gang e Ric Rude), fu il primo eliminato del match, schienato da Hogan.\nReed prese anche parte alla prima edizione della Royal Rumble nel gennaio 1988, ma fu il primo wrestler ad essere eliminato. Due mesi dopo, fu ancora il primo eliminato durante il primo round del torneo per il titolo mondiale indetto a \"WrestleMania IV\", venendo battuto da \"Macho Man\" Randy Savage (che poi avrebbe vinto il torneo).\nNWA e WCW.\nPoco tempo dopo \"WrestleMania IV\", Butch Reed lasci\u00f2 la WWF. Ricomparve nella NWA come \"Hacksaw\" Butch Reed. Qui riesum\u00f2 la rivalit\u00e0 senza fine con Junkyard Dog. Per breve tempo ebbe come manager James J. Dillon prima che il suo contratto fosse venduto a Hiro Matsuda. Il primo periodo di Reed in NWA non fu di grande successo; il suo match pi\u00f9 importante fu una sconfitta patita contro Sting a \"Chi-Town Rumble\" il 20 febbraio 1989.\nDoom.\nLa manager Woman aveva iniziato da un po' di tempo a minacciare gli Steiner Brothers che presto avrebbero avuto dei nuovi terribili sfidanti senza rivelarne per\u00f2 l'identit\u00e0. Woman svel\u00f2 i suoi nuovi protetti a \"Halloween Havoc 1989\": una coppia di rissosi, brutali e muscolosi lottatori di colore con il viso celato da maschere, chiamati semplicemente \"Doom 1 &amp; 2\". Presto fu chiaro che la maggior parte dei fan sapeva che sotto le maschere c'erano Ron Simmons e Butch Reed (anche perch\u00e9 all'epoca erano gli unici due lottatori di colore dal fisico simile nella federazione), e poco dopo le maschere vennero \"accantonate\". I Doom vinsero il loro match di debutto contro gli Steiners e proseguirono la striscia vincente sconfiggendo Eddie Gilbert e Tommy Rich a \"Clash of the Champions IX\", dando prova di una forza impressionante.\nSfortunatamente, il prossimo PPV dei Doom non ebbe lo stesso successo per loro. Insieme agli Steiner Brothers, ai Road Warriors, e ai Samoan Swat Team, i Doom presero parte ad un torneo a squadre tag team. Non riuscirono a vincere un solo incontro, finendo ultimi in classifica. Successivamente Woman lasci\u00f2 il loro management e usc\u00ec dalla federazione. Il 6 febbraio 1990, i Doom furono sconfitti dagli Steiner Brothers e come risultato della clausola del match furono costretti a gettare le maschere. Il loro nuovo manager fu l'ex arbitro Teddy Long, e la cosa sembr\u00f2 dare uno scossone positivo alla carriera dei Doom. I due sconfissero gli Steiner Brothers a \"Capital Combat\"; vincendo i titoli mondiali di coppia. Nei mesi seguenti Simmons e Reed si dimostrarono degni campioni difendendo le cinture contro gli ex campioni Steiners e contro il resto del meglio della divisione tag team della WCW. Alla fine del 1990, i Doom si scontrarono anche con i potenti Four Horsemen e difesero il titolo in due incontri svoltisi a \"Halloween Havoc 1990\" e a \"Starrcade 1990\".\nIl 24 febbraio 1991 durante \"WrestleWar\" 1991, i due Doom affrontarono i Fabulous Freebirds e persero le cinture a causa delle incomprensioni venutesi a creare tra loro durante l'incontro. Quando i Freebirds lasciarono il ring, Reed attacc\u00f2 a sorpresa Simmons, sancendo la fine ufficiale dei Doom. Teddy Long si schier\u00f2 dalla parte di Butch Reed mentre i due ex compagni iniziarono un breve ma intenso feud. La faida culmin\u00f2 a \"SuperBrawl I\" dove Ron Simmons schien\u00f2 Butch Reed in uno Steel cage match (chiamato per l'occasione \"Thunder-Doom\" cage match). Dopo il PPV, Reed lasci\u00f2 la compagnia per qualche tempo per farvi poi ritorno nel 1992 alleandosi con Barbarian e Cactus Jack. Reed e Barbarian si unirono per combattere in coppia contro Dustin Rhodes e Barry Windham a \"\" ma poco dopo Reed lasci\u00f2 di nuovo la federazione.\nCircuito indipendente.\nDopo aver lasciato la WCW, Reed and\u00f2 alla United States Wrestling Association dove riprese l'eterno feud contro Junkyard Dog. Reed riusc\u00ec finalmente a battere JYD vincendo l'USWA Unified World Heavyweight Championship il 12 ottobre 1992. Riusc\u00ec a detenere il titolo solo per una settimana prima di cederlo a Todd Champion e lasciare la compagnia.\nNel 1994 Butch Reed firm\u00f2 per la Global Wrestling Federation. Vinse il GWF North American Heavyweight Championship il 4 giugno 1994 sconfiggendo Rod Price. Rest\u00f2 campione per circa un mese prima di perdere contro \"Gentleman\" Chris Adams, che sarebbe stato l'ultimo campione GWF North American prima del fallimento della federazione.\nReed continu\u00f2 a lottare in federazioni minori per il resto degli anni novanta. nel 2000-2001, Butch Reed inizi\u00f2 a lavorare per la WLW Promotion di Harley Race. Qui sconfisse \"Luminous Warrior\" vincendo il WLW Heavyweight Title il 31 marzo del 2001. Ceder\u00e0 poi la corona il 25 gennaio 2002 a Dennis McHawes. Dopo aver perso il titolo, Butch Reed decise di ritirarsi dal wrestling.\nDopo essersi ritirato per circa tre anni, Butch Reed decise di tornare a combattere nel 2005, facendo diverse apparizioni nella \"Mid States Wrestling\" sconfiggendo anche il campione dei pesi massimi \"Mr. Saturday Night\" Michael Barry l'11 novembre 2005 facendo suo il Mid States Wrestling Heavyweight Title.\nIl 9 settembre 2007, Reed ha fatto un breve cammeo in una puntata di \"SmackDown!\" (andata in onda il 14 settembre), durante un segmento dedicato al suo ex manager, diventato \"General Manager\" di SmackDown!, Theodore Long.\nMorte.\nIl 5 febbraio 2021 muore a causa di alcune complicanze cardiache.\nTitoli e riconoscimenti.\nGlobal Wrestling Federation\nUnited States Wrestling Association\nWorld Championship Wrestling\nPro Wrestling Illustrated"}
{"id": "3341459", "revid": "38375268", "url": "https://it.wikipedia.org/wiki?curid=3341459", "title": "Emile M'bouh", "text": ""}
{"id": "3341463", "revid": "38375285", "url": "https://it.wikipedia.org/wiki?curid=3341463", "title": "Victor N'dip", "text": ""}
{"id": "3341464", "revid": "400694", "url": "https://it.wikipedia.org/wiki?curid=3341464", "title": "Sophie Winkleman", "text": "Biografia.\nSorellastra di Claudia Winkleman, nata dalle prima nozze del padre Barry Winkleman con Eve Pollard mentre la madre di Sophie \u00e8 l'autrice di libri Cindy Black.\nTra il 2011 e il 2015 prende parte alle stagioni dalla 9 all 12 della serie televisiva \"Due uomini e mezzo\" (\"Two and a Half Men\"), interpretando la parte del personaggio ricorrente Zoey Pierce, avvocatessa britannica fidanzata del protagonista delle ultime stagioni Walden Schmidt (Ashton Kutcher).\nVita privata.\nSophie \u00e8 sposata dal 12 settembre 2009 con Lord Frederick Windsor, figlio del Principe Michael di Kent (cugino diretto della Regina Elisabetta) e della baronessa Marie Christine von Reibnitz. In seguito alle nozze, la Winkleman ha ottenuto il diritto di fregiarsi dell'appellativo di Lady Frederick Windsor, ma per il momento non lo ha ancora fatto ufficialmente.\nLa coppia ha due figlie, Maud Elizabeth Daphne Marina nata nel 2013 e Isabella Alexandra May, nata nel 2016."}
{"id": "3341466", "revid": "38375300", "url": "https://it.wikipedia.org/wiki?curid=3341466", "title": "Louis-Paul M'f\u00e9d\u00e9", "text": ""}
{"id": "3341470", "revid": "110157", "url": "https://it.wikipedia.org/wiki?curid=3341470", "title": "Foolish Behaviour", "text": "Foolish Behaviour \u00e8 il decimo album di Rod Stewart, pubblicato nel 1980 dalla Rhino Records.\nLa versione in audiocassetta per la Germania includeva una bonus track dal vivo.\nTracce.\nBonus track audiocassetta Germania"}
{"id": "3341474", "revid": "767487", "url": "https://it.wikipedia.org/wiki?curid=3341474", "title": "La duchessa di Chicago", "text": "La duchessa di Chicago (nell'originale: Die Herzogin von Chicago o, nella versione in lingua inglese, \"The Duchess of Chicago\") \u00e8 un'operetta in due atti, un prologo ed un epilogo, musicata dal compositore di origine ungherese Emmerich K\u00e1lm\u00e1n su libretto di Julius Brammer e Alfred Gr\u00fcnwald.\nLa composizione combina sonorit\u00e0 del jazz e motivi tipici della danza contemporanea con elementi musicali tradizionali associati con lo stile waltz-opera prodotto nella Vienna dei tardi anni venti. La musica si appoggia anche a suoni tradizionali dell'Ungheria, patria nativa del compositore K\u00e1lm\u00e1n.\nStoria.\nL'operetta fu rappresentata per la prima volta al Theater an der Wien (Vienna) il 5 aprile 1928 (con Rita Georg, Hubert Marischka, Elsie Altmann, Richard Waldemar, Hugo Thimig, Hans Moser e Joseph Egger diretti da Anton Paulik) nonostante la lunghezza (quasi cinque ore) fece registrare un buon successo, tanto da essere poi replicata per 242 volte.\nArgomento.\nIl libretto ha un taglio di relativa satira ed \u00e8 basato sullo stile del cabaret politico in auge negli ambienti radicali della Vienna del tempo ma anche a Berlino e Monaco di Baviera.\nIn questo senso, prende direttamente di mira la rivoluzione sociale che era in atto negli anni ruggenti in America (un esempio piuttosto evidente \u00e8 dato dalla scena jazz di Chicago).\nCos\u00ec l'operetta finisce per rappresentare uno spaccato di come la cultura europea si rapportava a nascenti fermenti e movimenti artistici degli USA, con tutti i luoghi comuni del caso: ad esempio, la musica innovativa del jazz e del charleston e i tagli femminili di capelli \"alla maschietta\", tipici delle \"flapper\".\nSinopsi.\nLa vicenda ruota intorno alla figura della giovane americana Mary Lloyd che scommette con le altolocate e ricche amiche del circolo esclusivo da lei frequentato (Il Club delle giovani eccentriche) chi fra loro sapr\u00e0 acquistare la cosa pi\u00f9 costosa reperibile in Europa.\nNel frattempo, in Europa, lo stato della Sylvaria \u00e8 sull'orlo della bancarotta. Il principe S\u00e1ndor Boris e i suoi ministri cercano di tenere tranquilla la popolazione mentre il re \u00e8 morente a Montecarlo. Pensano allora ad un matrimonio fra teste coronate che possa funzionare come diversivo alle inquietudini della gente. Il principe decide cos\u00ec di fidanzarsi, sia pure in assenza di un vero sentimento, con l'amica di vecchia data, la principessa Rosemarie di Morenia.\nMary arriva a Budapest dove incontra quello che crede essere il principe, mentre il vero principe si cela sotto le spoglie di un aiutante di campo. Annoiata dal valzer viennese suonato al night club, la giovane - appassionata di charleston - si accorge di provare maggiore attrazione per l'aiutante del principe piuttosto che per il nobile stesso.\nLa scena si sposta in Sylvaria dove Mary ha intenzione di comprare il palazzo reale. Rimane spiazzata quando apprende la vera identit\u00e0 del principe, che continua a 'nascondersi' sotto le vesti dell'aiutante di campo, ma, superato il momento di sorpresa, decide che dovr\u00e0 avere, una volta acquistato il palazzo, anche il principe che vi ha fino ad allora abitato.\nMentre si comincia a pensare ad un nuovo fidanzamento, Mary e il principe continuano nel litigare a proposito dei rispettivi gusti in fatto di ballo (lui portato al valzer; lei, come s'\u00e8 visto, con una grande passione per il charleston). Boris rimane soprattutto deluso per\u00f2 quando legge una lettera che Mary ha scritto a suo padre e da cui ricava l'impressione che la giovane sia solo interessata a \"comprarlo\", senza amarlo per nulla.\nLa scena si sposta nuovamente a Budapest dove sono fuggiti James Bondy, il segretario particolare di Mary, e la principessa Rosemarie, che lo ha decisamente preferito al principe Boris. Il re di Sylvaria, rimessosi in salute, giunge a sua volta e prova a circuire la ricca americana (del cui denaro Sylvaria ha bisogno). Lei, tuttavia, respinge le 'avances'.\nIl lieto fine si profila quando un produttore cinematografico americano annuncia di volere fare un film su Mary e il principe, ma che tale film - qui sta probabilmente il lato pi\u00f9 satirico della storia - non potr\u00e0 essere realizzato fino a quando la vicenda non avr\u00e0 un classico \"happy ending,\" tipico dello stile americano.\nFra un valzer vienne ed un charleston, il compromesso finale verr\u00e0 trovato su un ballo di fox-trot."}
{"id": "3341479", "revid": "7", "url": "https://it.wikipedia.org/wiki?curid=3341479", "title": "Die Herzogin von Chicago", "text": ""}
{"id": "3341483", "revid": "109651", "url": "https://it.wikipedia.org/wiki?curid=3341483", "title": "Ashur", "text": ""}
{"id": "3341496", "revid": "767487", "url": "https://it.wikipedia.org/wiki?curid=3341496", "title": "Controrapina", "text": "Controrapina (\"The Rip Off\") \u00e8 un film d'azione del 1975 diretto da Antonio Margheriti.\nIl film \u00e8 stato distribuito in Italia soltanto a partire dal 1979.\nTrama.\nChris, famoso scassinatore, ormai anziano, vive in un tranquillo ranch, quando Jeff, figlio di un suo amico morto, gli racconta che \u00e8 in pericolo di vita, a causa di grosse scommesse. Il ragazzo lo convincer\u00e0 a recarsi a New York per rubare dei diamanti in mano a contrabbandieri tedeschi, ma alla fine, dopo essersi scontrato con la banda, solo lui e un suo amico, Sam, riusciranno a salvarsi."}
{"id": "3341502", "revid": "599013", "url": "https://it.wikipedia.org/wiki?curid=3341502", "title": "Michael Tonge", "text": "Carriera.\nNella stagione 2006-2007 ha giocato 27 partite di Premier League, segnando 2 reti, con la maglia dello Sheffield United.\nNella stagione 2008-2009 ha disputato invece 10 partite in massima serie con la maglia dello Stoke City."}
{"id": "3341506", "revid": "1563111", "url": "https://it.wikipedia.org/wiki?curid=3341506", "title": "Tonight I'm Yours", "text": "Tonight I'm Yours \u00e8 l'undicesimo album di Rod Stewart, pubblicato nel 1981 dalla Warner Bros."}
{"id": "3341514", "revid": "287204", "url": "https://it.wikipedia.org/wiki?curid=3341514", "title": "Trofeo Miguel Mu\u00f1oz", "text": "Il Trofeo Miguel Mu\u00f1oz \u00e8 un premio istituito dal giornale Marca dalla stagione 2005\u201306, in memoria del leggendario allenatore del , Miguel Mu\u00f1oz.\nIl premio \u00e8 basato su un sistema di punteggio soggettivo. L'allenatore con il pi\u00f9 alto punteggio totale, tra Liga e Segunda Divisi\u00f3n, alla fine della stagione \u00e8 il vincitore."}
{"id": "3341523", "revid": "352448", "url": "https://it.wikipedia.org/wiki?curid=3341523", "title": "Lle\u00edsmo", "text": ""}
{"id": "3341532", "revid": "1543377", "url": "https://it.wikipedia.org/wiki?curid=3341532", "title": "Body Wishes", "text": "Body Wishes \u00e8 il dodicesimo album di Rod Stewart, pubblicato nel 1983 dalla Warner Bros."}
{"id": "3341537", "revid": "15756", "url": "https://it.wikipedia.org/wiki?curid=3341537", "title": "Dialetti spagnoli", "text": "I dialetti spagnoli e le loro variet\u00e0 rappresentano le varianti regionali della lingua spagnola, alcune delle quali sono abbastanza divergenti le une dalle altre, specialmente nella pronuncia e nel vocabolario, ma meno nella grammatica. Mentre tutti i dialetti spagnoli usano la stessa scrittura standard, tutte le variet\u00e0 parlate differiscono da quelle scritte, in diverso grado. Tra lo spagnolo europeo (chiamato anche spagnolo peninsulare) e lo spagnolo delle Americhe esiste un divario, cos\u00ec come in molte diverse zone dialettali della Spagna e dell'America Latina. Il termine \"dialetto\" non pu\u00f2 essere applicato alle altre lingue parlate nella penisola Iberica, come il catalano, il portoghese, il galiziano o il basco.\nLe differenze prevalenti tra i dialetti dello spagnolo comprendono la distinzione tra e o la loro mancanza. Il mantenimento della distinzione, conosciuta nello spagnolo come \"distinci\u00f3n\" \u00e8 caratteristico dello spagnolo parlato nella Spagna settentrionale e centrale. La maggioranza dei dialetti dell'America Latina e della Spagna meridionale non fa questa distinzione, dato che ha fuso i due suoni in , caratteristica questa chiamata \"seseo\" nell'ambito della dialettologia ispanica. Le variet\u00e0 \"seseanti\" pronunceranno le parole \"casa\" e \"caza\" (\"caccia\") omofonicamente, dal momento che i dialetti che praticano la \"distinci\u00f3n\" le pronunceranno in modo diverso (rispettivamente come e ). In alcune parti dell'Andalusia, i due suoni sono fusi, ma in , nei dialetti cosiddetti del \"ceceo\".\nUn'altra differenza dialettale estesa riguarda l'esistenza, o mancanza, di una distinzione tra la laterale palatale (scritta \"ll\") e la fricativa palatale sonora (scritta \"y\"). Nella maggior parte dei dialetti, i due suoni sono fusi insieme in un unico suono (un processo noto come \"ye\u00edsmo\"), bench\u00e9 la realizzazione che ne risulta vari da dialetto a dialetto. Questa fusione si ha nelle parole come \"call\u00f3\" (\"azzitt\u00ec\") e \"cay\u00f3\" (\"abbatt\u00e9\") in quanto la pronuncia \u00e8 la stessa, mentre resta distinta nei dialetti non sottoposti a questa fusione.\nUn'altra particolarit\u00e0 associata a molte variet\u00e0, come quelle esistenti in met\u00e0 della Spagna meridionale, nel caraibico e nella maggior parte del Sud America, \u00e8 l'indebolimento (in ) o perdita della consonante , in finale di sillaba (debuccalizzazione della /s/). Questa caratteristica, chiamata \"aspirazione delle esse\" (in spagnolo \"aspiraci\u00f3n de las eses\"), viene associata in alcune regioni ad altri mutamenti fonetici, come l'apertura della vocale precedente o la modificazione della consonante seguente.\nUn aspetto particolare dello spagnolo messicano \u00e8 la riduzione o perdita delle vocali atone, principalmente quando sono in contatto con il suono /s/. Pu\u00f2 succedere che le parole \"pesos\", \"pesas\" e \"peces\", siano pronunciate allo stesso modo come ['pes\u0259\u0325s].\nUna caratteristica grammaticale notevole che varia tra i dialetti \u00e8 l'uso dei pronomi della 2\u00aa persona. Nella maggior parte della Spagna, l'informale pronome plurale di seconda persona \u00e8 \"vosotros\", non usato nell'America Latina, dove l'unico pronome plurale di seconda persona \u00e8 \"ustedes\", il quale concorda con il verbo plurale della terza persona. Per il pronome familiare della seconda persona singolare, alcuni dialetti usano \"t\u00fa\", mentre altri \"vos\" (un fenomeno noto come \"voseo\"), oppure usano sia \"t\u00fa\" che \"vos\".\nCi sono diversi significanti nel vocabolario tra le variet\u00e0 regionali dello spagnolo, in particolare nell'ambito di prodotti cibari, oggetti quotidiani e vestiario, e molte variet\u00e0 latino-americane mostrano un'influenza considerevole delle lingue native americane.\nPronuncia.\nDistinzione vs. seseo/ceceo.\nIn Spagna si pu\u00f2 grosso modo distinguere, in termini sociolinguistici, tra il dialetto settentrionale (\"castigliano\") e quelli andalusi dello spagnolo castigliano, anche se in termini puramente linguistici si dovrebbe in pi\u00f9 considerare almeno un terzo dialetto, per la zona di debuccalizzazione della \"s\" tra Madrid e l'Andalusia. I primi spagnoli ad insediarsi nelle Americhe, in massima parte andalusi, portarono un po' dei loro regionalismi. Oggi si trovano accenti distinti nelle diverse nazioni delle Americhe. Tipico dello spagnolo americano \u00e8 il \"seseo\". Il fonema spagnolo peninsulare come quello in \"ciento\" (\"cento\"), \"caza\" (\"caccia\") \u2013 fricativa interdentale sorda, come il \"th\" inglese in \"thin\" \u2013 non esiste nello spagnolo americano (tranne in alcuni regioni andine del Per\u00f9 dove c'\u00e8 la in parole come \"doce\", \"trece\"); invece il fonema si fonde con la e le precedenti parole esemplificative (\"ciento\" e \"caza\") sono, nello spagnolo americano, omofoni di \"siento\" (\"io sento\") e \"casa\" (\"casa\"). In America Latina, poich\u00e9 alcune parole diventerebbero omofone, dando adito a una certa confusione nella pronuncia di \"z\" o \"c\" davanti a \"e\" o \"i\" e di \"s\", si preferisce utilizzare invece i sinonimi o parole leggermente diverse. Cos\u00ec, poich\u00e9 parole come per es. \"caza\" (\"caccia\") e \"casa\" (\"casa\") diventano omofoni, come succede per \"cocer\" (\"cuocere\") e \"coser\" (\"cucire\"), in America Latina si usa di solito al loro posto \"cacer\u00eda\" (\"battuta di caccia, cacciagione\") e \"cocinar\" (che significa \"cucinare\" in altri dialetti).\nVarianti di /s/ e debuccalizzazione della coda /s/.\nLa maggior parte della caratteristiche delle varianti spagnole \u00e8 la pronuncia della \"s\". Nella Spagna settentrionale e centrale, e in Antioquia (Colombia), insieme ad alcuni altri dialetti isolati (per es. nell'entroterra peruviano, boliviano), essa \u00e8 apico-alveolare; nella Spagna meridionale e nella maggior parte dell'America Latina, la sua pronuncia \u00e8 lamino-alveolare o dentale.\nIn gran parte dell'America Latina (tranne Messico, altopiano guatemalteco, Costa Rica, Venezuela andino, Quito e altopiano ecuadoriano, altopiano boliviano, e Bogot\u00e0) e in met\u00e0 della Spagna meridionale, la \"s\" in finale di sillaba viene pronunciata aspirata (una fricativa glottale sorda, , vale a dire debuccalizzata), oppure non pronunciata affatto in alcune varianti del linguaggio corrente. Per esempio, la frase \"Todos los cisnes son blancos\" (\"tutti i cigni sono bianchi\"), pu\u00f2 essere pronunciata , oppure . Nell'Andalusia orientale e nella regione di Murcia, la distinzione tra sillabe con la \"s\" adesso-silente e quelle originariamente senza \"s\" si \u00e8 conservata nella pronuncia di sillabe terminanti in \"s\" con vocali aperte (vale a dire, il contrasto tra sillaba aperta e chiusa \u00e8 stato risolto in un contrasto vocalico \"molle/teso\"); questo fenomeno coinvolge in genere le vocali 'a', 'e' e 'o', ma in alcune zone anche 'i' e 'u' hanno un gruppo doppio di fonemi.\nPronuncia di 'j'.\nLa 'j' (e 'g' davanti a 'e' ed 'i') veniva di solito usata come consonante fricativa post-alveolare sonora , e infine fusa con la \"x\" , fino al XV secolo. Quando i primi coloni spagnoli arrivarono nelle Americhe, questa consonante inizi\u00f2 a mutare il suo luogo di articolazione: da post-alveolare a palatale [\u00e7] a [x] velare, come il tedesco 'ch' in \"Bach\". Nei dialetti spagnoli meridionali, e in quelli americani fortemente influenzati dai dialetti meridionali (spagnolo caraibico), la non evolve nella fricativa velare [x], ma in suono glottale pi\u00f9 lieve, [h], come l''h' inglese in \"hope\". La [h] glottidale \u00e8 oggi la pronuncia standard per la 'j' nei dialetti caraibici (cubano, dominicano e portoricano) cos\u00ec come nel Venezuela. I dialetti sia costieri che quelli dell'entroterra dello spagnolo colombiano mostrano la [h] per 'j'. Nel resto delle Americhe, \u00e8 prevalente la fricativa velare [x]. Nella maggior parte di Argentina (Rioplatense) e Cile, la [x] diventa la [\u00e7] pi\u00f9 anteriore (come il tedesco 'ch' in \"ich\") quando precede le vocali palatali [i, e]: gente, jinete ['\u00e7ente], [\u00e7i'nete]. In Spagna, la [h] glottidale \u00e8 comune nelle Canarie e nell'Andalusia occidentale; nel resto della nazione, la [x] si alterna al suono uvulare \"indurito\" talvolta accompagnato da vibrazione uvulare.\nLa '-n' in finale di parola.\nNello spagnolo europeo standard e in molti dialetti latino-americani (argentino standard o rioplatense, colombiano e messicano), la -n in finale di parola \u00e8 alveolare come la /n/ inglese in \"pen\". In molti altri dialetti spagnoli, la -n \u00e8 un suono velare nasale , come '-ng' inglese in \"long\". In questi dialetti, la -n forma parole come \"pan\" o \"bien\", il cui suono, ai parlanti inglesi, somiglia a \"pang\" e \"bieng\". La velar -n \u00e8 comune in molte parti della Spagna (Galizia, Le\u00f3n, Asturie, Murcia, Extremadura e Andalusia). Nelle Americhe, la velar -n \u00e8 prevalente in tutti i dialetti caraibici, centro-americani, zone costiere della Colombia, Venezuela, molta parte dell'Ecuador, Per\u00f9 e Cile settentrionale. La perdita della -n finale seguita da una forte nasalizzazione della vocale precedente non \u00e8 infrequente in tutti quei dialetti dove esiste la -n velare. In molta parte dell'Ecuador, Per\u00f9, Venezuela (tranne la regione andina) e nello spagnolo dominicano, ogni /n/ o /m/ pre-consonantica \u00e8 realizzata come ; perci\u00f2, una parola come per es. \"ambientaci\u00f3n\" \u00e8 pronunciata [a\u014bbje\u014bta'sjo\u014b].\nSuoni della 'R'.\nLa \"singola\" /\u027e/ spagnola, come dopo la 'tt' 'inglese americana in \"better\", corrispondente alla 'r' intervocalica (\"para\") e 'r' preconsonantica (\"verdad\"), di solito non subisce nessun significativo mutamento nei dialetti standard dello spagnolo. Contrariamente alla singola /r/, la cosiddetta \"erre vibrante multipla\" (\"r fortemente vibrante\"), corrispondente alla 'rr' intervocalica (\"perro\") o 'r-' iniziale (\"rata\"), mostra diverse articolazioni nelle nazioni di lingua spagnola. Di solito, tutti gli standard nazionali considerano la \"rr\" vibrante come il suono prestigioso o esatto per questa consonante. In molti dialetti spagnoli, tuttavia, la 'rr' non \u00e8 \"molto vibrante\" e di solito prende un'articolazione fricativa; queste varianti di suoni sono un po' simili alla 'r-' inglese prevocalica di \"rain\". I suoni della fricativa 'rr' sono estremamente frequenti nella maggior parte del Centro America (compreso alcune zone rurali del Messico meridionale, ma non in Honduras), entroterra ecuadoriano (compreso lo standard di Quito), entroterra peruviano e altopiani boliviani (ma non nelle pianure della regione di Camba). Molti linguisti hanno spiegato i suoni 'rr' fricativi o postalveolari in queste nazioni come il risultato dovuto all'influenza delle lingue native americane. Il fatto che tutte queste regioni andine, citate sopra, abbiano una popolazione nativa-spagnola molto importante concorda con la teoria affermata precedentemente. Tuttavia, altri ricercatori hanno messo in evidenza che la 'rr' fricativa nelle Americhe non possa essere un'innovazione autonoma, ma una pronuncia originata in alcuni dialetti spagnoli settentrionali e dunque esportata nelle Americhe. \u00c8 un dato di fatto che i dialetti spagnoli parlati nella regione basca, Navarra, la Rioja e Aragona settentrionale (regioni che ampiamente contribuirono alla colonizzazione ispano-americana) mostrino la fricativa o variante postalveolare di 'rr' (in special modo per il suono 'rr' iniziale, come in \"Roma\" o \"rey\"). Un'altra variante significativa per 'rr' \u00e8 quella trovata in molti parlanti portoricani e in misura minore in alcune regioni dominicane e cubane. Per questi parlanti caraibici la vibrante alveolare diventa totalmente o parzialmente posteriore o velare; questo significa che la 'rr' pu\u00f2 essere o glottalizzata diventando [hrr] (una [h] lieve seguita da una vibrante sorda) o, in parlanti progrediti, specialmente portoricani, la vibrante alveolare diventa la vibrante uvulare sorda [\u03c7] o la velare [x]. Questa [\u03c7] realizzata per \"rr\" pu\u00f2 dare l'errata impressione che i portoricani pronuncino la 'rr' come 'j', cosa che non accade mai, poich\u00e9 la 'j' portoricana \u00e8 una [h] glottidale dolce, in quanto la 'rr' ha sempre un suono uvulare o velare forte.\nPronuncia di 'x'.\nIn Spagna, la pronuncia della lettera \"x\" nel discorso colloquiale si attenua e pu\u00f2 sopprimere la componente iniziale \"k\" terminando proprio come la loro apico-alveolare (), specialmente davanti a suono consonantico. Nell'America Latina viene pronunciata come \"ks\", con una regolare lamino-alveolare o dentale \"s\", ma quando il suono seguente \u00e8 \"s\" (scritto \"s\" o \"c\"), viene assimilata, talch\u00e9 si ha \"kss\" &gt; \"ks\". Questa fusione di due suoni adiacenti \"s\" si verifica anche nel gruppo scritto \"sc\", che nell'America Latina viene pronunciato semplicemente \"s\"; mentre nella Spagna questo gruppo non si fonde perch\u00e9 in esso non vi sono due \"s\" adiacenti, ma la apico-alveolare seguita dalla interdentale. Per esempio, la parola \"excelente\" nella Spagna settentrionale e talvolta in quella centro-meridionale viene pronunciata , ma per il resto . Cos\u00ec \"ascensi\u00f3n\" \u00e8 pronunciata in alcune parti della Spagna come , in altre come , mentre nell'America Latina semplicemente .\nMolte varianti dello spagnolo sono inoltre caratterizzate da una pronuncia altamente rilassata, che tende all'aspirazione o elisione di molte consonanti implosive, non solo della \"s\" finale. Generalmente, nella maggior parte dei dialetti ispanici, tranne nel discorso formale, questo non \u00e8 relazionato alla elisione di \"k\" nella pronuncia di \"x\". Tuttavia, \"s\" viene rafforzato a causa della sua realizzazione tonica dentale, in alcuni tipi di fenomeno assimilativo. Qualcosa di simile accade con altri gruppi sibilanti, come -sc-, -sz- o -xc- nelle zone di seseo. Perci\u00f2 parole come \"examen\" (\"esame\") o \"pr\u00f3ximo\" (\"vicino\", \"prossimo\") sono pronunciate rispettivamente e , e parole come \"descenso\" o \"excelencia\" nelle aree di seseo diventano o . A causa di questa tendenza, non \u00e8 insolito trovare esempi similari di assimilazione e rafforzamento di \"s\" anche in casi dove in una singola parola vengono aggiunte due lettere \"s\" per mezzo della prefissazione, producendo un'unica \"s\" nello spagnolo standard e nella parlata settentrionale o in quella latino-americana: per esempio in \"dig\u00e1moselo\" (\"diciamoglielo\"), formato dalla forma verbale \"digamos\" e dai pronomi clitici \"se\" e \"lo\", una pronuncia tipicamente andalusa sarebbe ; o in \"desaborido\" (\"insipido\" o \"noioso\", \"pessimistico\"), dal prefisso \"de-\" (equivalente a \"non-\") pi\u00f9 aggettivo \"saborido\" (\"saporito\"), una pronuncia andalusa sarebbe .\nUn'eccezione \u00e8 la pronuncia della \"x\" in parole come \"M\u00e9xico\", che originariamente usavano il valore fonetico della \"x\" dello spagnolo medievale, rappresentato dalla fricativa postalveolare sorda , la quale evolve nella fricativa velare sorda durante il XVI secolo. Sebbene il nome sia scritto tuttora \"M\u00e9xico\", la \"x\" suona simile al fonema /x/. Questo succede inoltre per altri toponimi, come Texas e Oaxaca e in nomi propri e cognomi come \"Xavier\" e \"Xim\u00e9nez\".\nUn piccolo numero di parole nello spagnolo messicano conservano la pronuncia storica del suono , per es. \"Mexica\".\nLadino.\nIl giudeo-spagnolo, popolarmente conosciuto come ladino, \u00e8 una caso singolare, dovuto al fatto che i suoi parlanti vennero ad essere espulsi dalla Spagna nel XV secolo, i quali conservarono le loro antiche sibilanti, dove e sono rispettivamente distribuite per semplice \"s\" intervocalica sonora e sorda, iniziale, implosiva, o \"s\" intervocalica doppia, per es.: \"rosa\" (\"rosa\") che diventa e \"assentarse\" (\"sedersi\") che diventa . A causa di un fenomeno di seseo arcaico nel ladino, i due tipi di \"zetas\" dell'antico spagnolo, la \"z\" sonora [dz] e la \"\u00e7\" sorda [ts], sono state anch'esse trattate in modo similare. \"Fazer\" (\"fare\") che diventa invece del medievale e \"plaza\" (\"piazza\") che diventa invece del medievale .\nYe\u00edsmo.\nTradizionalmente lo spagnolo aveva il fonema , una approssimante palatale laterale, scritta \"ll\". Questo fonema venne a fondersi con , una fricativa palatale sorda, scritta \"y\", nella maggior parte delle Americhe, tranne nelle aree bilingui dove sono parlate le lingue quechua, guaran\u00ed e altre indigene che hanno questo suono nei loro inventari lessicali (questo \u00e8 il caso dell'entroterra peruviano, Bolivia e, in special modo, Paraguay). Si \u00e8 inoltre perduto in Spagna (anche nelle aree bilingui catalane e basche). Si \u00e8 conservato nel ladino, e un po' anche in parole cebuane e tagalog di origine spagnola come \"kordilyera\" (). Questo fenomeno vien chiamato \"ye\u00edsmo\".\nIl fonema pu\u00f2 inoltre essere pronunciato in una variet\u00e0 di modi. Nella maggior parte delle zone dove lo \"ye\u00edsmo\" \u00e8 presente, il fonema fuso viene pronunciato di fatto come , oppure . Nella zona intorno al R\u00edo de la Plata (Argentina, Uruguay), questo fonema viene pronunciato come una fricativa postalveolare, sorda o debolmente sonora (simile a o ). In Messico, il fonema \u00e8 comune, ma non sempre, pronunciato .\nAdozione delle affricate 'tz' e 'tl'.\nLo spagnolo messicano e alcuni altri dialetti latino-americani hanno adottato dalle lingue native l'affricata alveolare sorda e l'affricata laterale alveolare sorda rappresentata dai rispettivi digrafi &lt;tz&gt; e &lt;tl&gt;, come nei nomi Atzcapotzalco e Atlantico . Lo spagnolo classico non possiede queste affricate.\nGruppi di varianti.\nIn senso lato, la pronuncia spagnola americana pu\u00f2 essere raggruppata in cinque gruppi di varianti.\nVocabolario.\nDiverse parlate regionali dello spagnolo variano anche in termini di vocabolario, il quale comprende sia parole esistenti unicamente in alcune variet\u00e0 (specialmente prestiti da lingue indigene americane), che parole utilizzate in modo differente nelle diverse aree. Tra le parole prese in prestito dalle lingue indigene ci sono molti nomi di cibo, piante e animali, vestiario e oggetti domestici, come le seguenti voci del vocabolario spagnolo messicano prese in prestito dal nahuatl.\nOltre ai prestiti lessicali, ci sono un ceerto numero di parole che hanno sviluppato sensi distinti nei diversi dialetti regionali. Vale a dire, per alcune parole esiste un significato diverso in alcune variet\u00e0 dello spagnolo, o in aggiunta al significato standard o in sostituzione di esso.\nGrammatica.\nSeconda persona singolare.\nLa maggior parte dei dialetti spagnoli hanno due pronomi singolari di seconda persona, uno per l'uso informale e l'altro per quello formale. Nella maggior parte dei dialetti, il pronome informale \u00e8 \"t\u00fa\", proveniente direttamente dal latino, e il pronome formale \"usted\", considerato di solito come originato da \"vuestra merced\", che significa \"vostra grazia\" o letteralmente \"vostra misericordia\". In un certo numero di regioni il \"t\u00fa\" viene ad essere sostituito da un altro pronome, \"vos\", e perci\u00f2 la coniugazione verbale muta di conseguenza (vedi la sezione specifica sottostante). \"Vos\" deriva dal latino \"vos\", che era semplicemente il pronome informale di seconda persona plurale.\nIn ogni caso, vi \u00e8 un'ampia variazione nell'uso di ogni pronome (formale o informale). In Spagna, \"t\u00fa\" \u00e8 informale (per esempio, utilizzato con gli amici), e \"usted\" formale (per esempio, usato con le persone pi\u00f9 anziane). C'\u00e8 stata una rilevante tendenza a estendere l'uso di \"t\u00fa\" anche in situazioni precedentemente riservate a \"usted\". In molte nazioni, tuttavia, il formale \"usted\" viene anche usato per denotare una relazione personale pi\u00f9 stretta (parti dell'America Centrale e, in special modo, in Colombia). Molti colombiani e alcuni cileni, per esempio, impiegano \"usted\" non solo quando un bambino si rivolge a un genitore ma, viceversa, anche quando un genitore si rivolge a un figlio. Alcune nazioni, come Cuba e la Repubblica Dominicana, preferiscono l'uso del \"t\u00fa\", anche in circostanze molto formali, mentre \"usted\" viene usato di rado. Intanto, in altri paesi, l'uso formale piuttosto che informale dei pronomi di seconda persona denota autorevolezza. In Per\u00f9, per esempio, gli ufficiali militari anziani useranno \"t\u00fa\" per parlare ai loro subalterni, mentre gli ufficiali giovani useranno unicamente \"usted\" per rivolgersi ai loro superiori.\nL'uso del \"t\u00fa\" informale, specialmente in contesti dove ci si aspetterebbe \"usted\", viene chiamato \"tuteo\". Il verbo corrispondente \u00e8 \"tutear\" (un verbo transitivo, essendo l'oggetto diretto la persona a cui ci si rivolge con il pronome). \"Tutear\" viene inoltre utilizzato in quei dialetti dove il pronome informale \u00e8 \"vos\".\nL'uso di \"vos\" al posto di \"t\u00fa\" viene chiamato \"voseo\". \"Voseo\" \u00e8 informale nella maggior parte delle nazioni. In Nicaragua, El Salvador, Honduras, Paraguay, Argentina e Uruguay \u00e8 la forma standard della seconda persona singolare informale, ed \u00e8 usato da tutti per rivolgersi ad altri in qualsiasi tipo di contesto, spesso senza tener conto dello status sociale e dell'et\u00e0, impiegato da scrittori e persone acculturate/eruditi, in televisione, nella pubblicit\u00e0 e anche nelle traduzioni da altre lingue. In Uruguay \"vos\" e \"t\u00fa\" sono usati simultaneamente, bench\u00e9 \"vos\" sia molto pi\u00f9 comune. In entrambi i casi il verbo \u00e8 coniugato come \"vos\" (\"\"Vos quer\u00e9s / T\u00fa quer\u00e9s\", piuttosto che \"Vos quer\u00e9s / T\u00fa quieres\"\").\nIl nome \"rioplatense\" viene dato a un dialetto particolare, parlato nei pressi della foce del R\u00edo de la Plata e nel basso corso del fiume Paran\u00e1, dove viene usato sempre \"vos\", con le coniugazioni verbali che somigliano a quelle della seconda persona plurale del castigliano. Quest'area comprende la parte pi\u00f9 popolosa dell'Argentina (le province di Buenos Aires e Santa Fe) come pure un'importante parte dell'Uruguay, compresa la capitale Montevideo.\nIn Ecuador, \"vos\" \u00e8 la forma pi\u00f9 cospicua in tutta la regione della Sierra, bench\u00e9 coesista con \"usted\" e la forma meno usata di \"t\u00fa\". In questa regione, \"Vos\" \u00e8 considerato come lo standard non-ufficiale, ma non viene impiegato nel discorso in pubblico, dai media o dalla televisione. A complicare ancor pi\u00f9 le cose, la scelta del pronome da usare dipende dalla somiglianza dei partecipanti per quanto concerne l'et\u00e0 e/o lo status sociale. In base a questi fattori, il mittente pu\u00f2 valutare la sua uguaglianza, superiorit\u00e0 o inferiorit\u00e0 rispetto al destinatario, e cercare cos\u00ec di fare la scelta appropriata del pronome da impiegare. Gli ecuadoriani degli altopiani usano perci\u00f2 di solito\nPer quanto concerne la pi\u00f9 popolosa regione costiera, la forma \"t\u00fa\" viene utilizzata nella maggior parte delle situazioni, essendo \"usted\" riservato soltanto per soggetti non familiari e/o superiori.\n\"Vos\" pu\u00f2 essere udito nella maggior parte del Cile, Bolivia e anche in una piccola parte del Per\u00f9, ma in questi luoghi viene tacciato di essere al di sotto dello standard e adatto ad un linguaggio per persone incolte ed ignoranti. Viene inoltre utilizzato come lo standard non ufficiale nella regione di Paisa (Colombia), nello stato di Zulia (Venezuela), in Honduras, El Salvador, Costa Rica, Guatemala e lo stato di Chiapas in Messico.\nIn Cile, il \"t\u00fa\" \u00e8 il pronome preferito in tutti i linguaggi normali e colti. \"Vos\" viene utilizzato e pronunciato con un'aspirazione finale al posto di \"s\". Cos\u00ec pronunciato, \u00e8 in una certa misura sempre derisorio, e l'entit\u00e0 di questo disprezzo dipende dall'inflessione del discorso. In questa forma, viene utilizzato nel linguaggio informale tra amici molto stretti per un'allegra canzonatura (di solito tra uomini), ma anche in questo caso un mutamento nell'inflessione pu\u00f2 cambiare il significato di una dichiarazione, rischiando di dare adito a un apprezzamento offensivo.\nL'uso del voseo verbale (\"t\u00fa\" + \"vos\" coniugazione del verbo, per es. \"t\u00fa pod\u00eds\") \u00e8 comunque abbastanza esteso. Questo rappresenta un tratto distintivo che di solito distingue i cileni.\nUn uso simile a \"voseo\" \u00e8 \"vos\" con il verbo grammaticalmente nella forma plurale (come se fosse \"vosotros\"). Nel periodo spagnolo del Siglo de Oro e nelle opere di quest'epoca, il suo uso familiare appare formale e irriverente.\nIn Colombia, la scelta della seconda persona singolare varia in base alla localit\u00e0. Nella maggior parte dell'entroterra colombiano (principalmente nella regione andina), \"usted\" \u00e8 il pronome scelto per tutte le situazioni, anche nel colloquio tra amici o in famiglia, ma nelle grandi citt\u00e0 (principalmente Bogot\u00e0), l'uso di \"t\u00fa\" sta diventando pi\u00f9 accettabile nelle situazioni informali, specialmente tra interlocutori giovani di sesso opposto e tra le ragazze. In Valle del Cauca (Cali), Antioquia (Medell\u00edn) e la costa del Pacifico, i pronomi usati sono \"vos\"/\"usted\". Sulla costa caraibica (principalmente Barranquilla e Cartagena), il \"t\u00fa\" viene utilizzato praticamente in tutte le situazioni informali ma anche molte volte formali, mentre \"usted\" viene riservato massimamente in contesti pi\u00f9 che altro informali. Una peculiarit\u00e0 si verifica nel Boyac\u00e1 e tra gli antichi parlanti di Bogot\u00e1: \"usted\" viene ad essere sostituito da \"sumerc\u00e9\" in situazioni formali (\u00e8 relativamente facile individuare un \"boyacense\" dall'uso che egli fa di questo pronome). \"Sumerc\u00e9\" deriva da \"su merced\" (\"vostra grazia\").\nIn alcune parti della Spagna, cinquanta anni fa, un bambino non avrebbe usato \"t\u00fa\", ma \"usted\" per rivolgersi a un genitore, cosa che sarebbe oggi davvero insolita. Tra i fattori che contribuiscono alla sostituzione in corso vi sono i nuovi rapporti sociali dei giovani e il livellamento delle differenze sociali. Il rivolgendosi a qualcuno con il pronome \"usted\" tenderebbe a farlo sentire pi\u00f9 vecchio. Ci\u00f2 viene inoltre attribuito all'egualitarismo della falange del partito di sinistra. Al contrario, le persone spagnole di sinistra spagnola del XX secolo si sarebbero rivolte ai loro compagni con \"usted\", onde mostrare rispetto e dare dignit\u00e0 al lavoratore.\nJoan Corominas spiega che \"vos\" era una forma contadina nel castigliano classico, e dato che la maggior parte degli emigranti spagnoli nel Nuovo Mondo appartenevano a questa classe, \"vos\" divenne la forma scorretta utilizzata.\nUn'altra spiegazione \u00e8 che in Spagna, sebbene il \"vos\" denotasse uno status sociale elevato di coloro a cui veniva indirizzato (monarchi, nobilit\u00e0, ecc.), queste persone altolocate in effetti non usavano mai fra loro questo pronome, in quanto consideravano che non vi era nessuno al di sopra di loro nella societ\u00e0. Coloro che usavano \"vos\" erano gli inferiori (la classe inferiore e i contadini). Le ondate di immigranti spagnoli arrivati a popolare il Nuovo Mondo, appartenevano principalmente proprio alle classi inferiori e contadina. Costoro volevano innalzare il loro basso rango sociale tenuto in Spagna chiedendo di rivolgersi a loro con il \"vos\". Ognuno perci\u00f2 divenne \"vos\" nelle Americhe, e il pronome venne di fatto a trasformarsi in un indicatore di basso stato sociale, non solo per il mittente, ma anche per il destinatario. Viceversa, in Spagna oggi \"vos\" \u00e8 ancora considerato un arcaismo molto elevato confinato alla liturgia, e l'uso che ne fanno gli spagnoli nativi viene visto come un deliberato arcaismo.\nI parlanti del ladino usano tuttora \"vos\" nel suo senso originario, per rivolgersi a persone di rango pi\u00f9 elevato nella scala sociale. Il pronome \"usted\" non \u00e8 stato introdotto in questo dialetto spagnolo allorch\u00e9 gli ebrei venivano esplulsi dalla Spagna nel 1492, perci\u00f2 \"vos\" viene ancora molto utilizzato nel ladino cos\u00ec come \"usted\" nello spagnolo moderno.\nAltre forme meno frequenti analoghe a \"usted\" sono \"voac\u00e9\", \"bosanz\u00e9\" e \"boxanx\u00e9\" (usate dai moriscos), \"vuecencia\", \"v/us\u00eda\". Queste due ultime forme sono l'abbreviazione rispettivamente di \"vuestra excelencia\" e \"vuestra se\u00f1or\u00eda\", forme che ritroviamo nella lingua siciliana e nei dialetti calabro-siculi dove abbiamo rispettivamente i termini \" voscenza\" e \"vossia\". La forma analoga pi\u00f9 comune di \"usted\", usata ancora oggi, \u00e8 \"vusted\", che pu\u00f2 essere udita nelle regioni andine del Sud America.\nSeconda persona plurale.\nNello spagnolo europeo standard, il plurale di \"t\u00fa\" \u00e8 \"vosotros\" e il plurale di \"usted\" \u00e8 \"ustedes\". In America Latina \"vosotros\" non viene usato, e il plurale sia di \"t\u00fa\" che di \"usted\" \u00e8 \"ustedes\". Ci\u00f2 significa che parlando in un gruppo di amici uno spagnolo user\u00e0 \"vosotros\" e un latino-americano \"ustedes\". Sebbene \"ustedes\" sia semanticamente una forma di seconda persona, viene trattato grammaticalmente come una forma plurale di terza persona, perch\u00e9 deriva dal termine \"vuestras mercedes\" (\"Vostre Grazie [pl.],\" sing. \"vuestra merced\").\nIn Argentina, Colombia, Peru e Cile, agli scolari viene insegnata la flessione di \"vosotros\". Tuttavia, si tratta solo di una mera formalit\u00e0, dato che raramente si troverebbero a usare \"vosotros\" in situazioni della vita reale.\nLe sole vestigia di \"vosotros\" in America sono \"boso\"/\"bosonan\" nel papiamento e l'uso di \"vuestro/a\" al posto di \"sus (de ustedes)\" come possessivo di seconda persona plurale nella regione peruviana di Cusco.\nIn contesti molto formali, tuttavia, si pu\u00f2 ancora trovare la flessione di \"vosotros\". Un esempio \u00e8 l'inno nazionale messicano, che contiene tali forme, quali \"apretad\" e \"empapad\".\nJoan Coromines ipotizza che le forme \"vos\" nel caraibico venivano percepite come facenti parte del gergo dello schiavo, e inizialmente piene di disprezzo verso i bianchi e, successivamente, per tutti.\nIl plurale del colombiano \"sumerc\u00e9\" \u00e8 \"sumerc\u00e9s/susmercedes\", da \"Sus Mercedes\" (\"Vostre Grazie\").\nIn alcune parti dell'Andalusia (i territori intorno al Guadalquivir e all'Andalusia occidentale), viene usato il cosiddetto \"ustedes-vosotros\", in quanto \"ustedes\" viene a combinarsi con le forme verbali usate per \"vosotros\".\nNel ladino \"vosotros\" \u00e8 tuttora l'unico pronome di seconda persona plurale, dato che \"usted\" non esiste.\nConiugazione della seconda persona.\nI mutamenti del pronome portano come conseguenza anche a un cambiamento della seconda persona del verbo. I parlanti che usano \"vos\" sostituiscono inoltre le corrispondenti forme verbali con altre forme relazionate alla forma plurale impiegata con \"vosotros\", o senza la dittongazione di quelle forme o senza la \"s\" finale. Quando si studiano i verbi irregolari risulta ovvio che le coniugazioni con \"vos\" sono relative alle forme di \"vosotros\". Di seguito diamo alcuni esempi (da notare che in ladino \"-\u00e1is\" viene pronunciato , e la \"s\" mediana in \"vosotros\" \u00e8 sonorizzata in ).\nIl termine \"voseo\" \u00e8 inoltre applicato quando viene usato un pronome diverso da \"vos\", ma il verbo immediatamente seguente \u00e8 tuttavia coniugato conformemente alle norme di \"vos\": perci\u00f2 \"t\u00fa sub\u00eds, t\u00fa dec\u00eds, t\u00fa quer\u00e9s\" \u00e8 ancora considerato come \"voseo\".\nTempi verbali.\nLo spagnolo ha due modi di esprimere un'azione finita nel passato: il passato semplice chiamato \"pret\u00e9rito indefinido\" (o \"pret\u00e9rito perfecto simple\"), e il tempo composto detto \"pasado perfecto\" (conosciuto anche come \"pret\u00e9rito perfecto compuesto\"):\nSimilmente all'italiano, nello spagnolo castigliano standard, il tempo composto viene preferito nella maggior parte dei casi, quando l'azione descritta \u00e8 terminata nel momento presente:\nTuttavia, in alcune parti della Spagna (Galizia, Le\u00f3n, Asturie, Canarie) e in America Latina i parlanti seguono la tendenza opposta usando in molti casi il tempo del passato semplice (passato remoto), anche se l'azione ha luogo in dato tempo vicino al presente:\nIn effetti, in America Latina, il passato composto viene usato di rado, in modo particolare maggiormente quando l'azione \u00e8 stata terminata di recente, per porre in rilievo la sua immediatezza, similmente al \"present perfect\" dell'inglese, ma anche in questi casi prevale il passato semplice:\nIn questo dialetto, il primo esempio del passato composto dato sopra (\"yo he viajado...\") \u00e8 grammaticale, sebbene suoni affettato o straniero. Infatti, la maggior parte dei latino-americani percepirebbero gli spagnoli come incolti a causa del loro eccessivo uso del tempo composto. Tuttavia, questa tendenza in Spagna \u00e8 regionale (massimamente nel dialetto castigliano, sebbene venga usata nello spagnolo standard in Spagna, e perci\u00f2 spesso sentita nei media), e non \u00e8 prevalente nel resto della nazione. Sia francesi che italiani tendono ad usare il tempo composto, mentre per lo spagnolo sarebbe pi\u00f9 idoneo il passato semplice (remoto). Il secondo esempio (\"Cuando he llegado\"), tuttavia, sarebbe considerato grammaticalmente scorretto, a causa della presenza del tempo composto in una proposizione iniziata da \"cuando\" (\"quando\").\nIn America Latina si potrebbe dire \"He viajado a Espa\u00f1a varias veces\" (\"Ho viaggiato in Spagna diverse volte\"), per esprimere frequenza o tendenza come in inglese. Sarebbe completamente errato dire \"Ayer, he viajado a Espa\u00f1a\" (\"ieri, ho viaggiato in Spagna\"), poich\u00e9 si tratta di un passato definito sottolineato dalla parola ieri. In Spagna, la gente usa \"haber + verbo\" per esprimere cose fatte nel passato, quando il periodo di tempo considerato non \u00e8 terminato, come \"he comprado un coche este a\u00f1o\", \"ho comprato un'auto quest'anno\". Un latino-americano \"correggerebbe\" la frase dicendo \"Compr\u00e9 un coche este a\u00f1o\", ovvero \"comprai un'auto quest'anno\".\nEcco alcuni esempi sul modo in cui i due passati sono usati nella maggior parte della Spagna:\nEvoluzione.\nL'ispanista svedese Bertil Malmberg ritiene che vi sia nell'evoluzione dello spagnolo la tendenza a privilegiare sillabe che terminano per vocale. Nelle varianti come quella dei gauchos argentini, meno soggetti allo standard, ci\u00f2 conduce a un indebolimento delle consonanti finali come , o . La realizzazione della in finale di sillaba, come un appena udibile o semplicemente silente, \u00e8 ben evidente in molti dialetti, compresi quelli argentini. Nella variet\u00e0 castigliana, questa tendenza non esisteva nel passato, ma \u00e8 apparsa di recente a causa dell'influenza dei dialetti meridionali (Andalusia, Madrid, La Mancha, ecc.).\nTuttavia, Malmberg e altri hanno posto in rilievo che nello spagnolo messicano, sono le vocali che perdono intensit\u00e0, mentre le consonanti sono pronunciate per intero. \u00c8 stato inoltre sottolineato che lo spagnolo messicano stia tendendo verso una regolarizzazione dell'accento con conseguente riduzione vocalica, e che ci\u00f2 sia verosimilmente causato dall'influenza geograficamente vicina dell'inglese degli Stati Uniti e dei forti legami economici e socio-culturali tra le due nazioni. Altre teorie associano la riduzione vocalica in Messico a una substrato nativo americano, infatti la riduzione vocalica non \u00e8 sconosciuta lungo la regione andina (altopiano colombiano, Bolivia, Per\u00f9), dove forte era l'influenza delle lingue native americane sullo spagnolo.\nComprensione reciproca.\nI diversi dialetti e accenti, contrariamente a quanto avveniva coi dialetti italiani o tedeschi, non ostacolano fortemente la comprensione reciproca tra persone colte. I basiletti sono pi\u00f9 divergenti. Per esempio, i primi film sonori venivano doppiati in un'unica versione per l'intero mercato di lingua spagnola. Attualmente, le produzioni non-ispaniche (di solito hollywoodiane) sono doppiate separatamente in ognuno dei maggiori accenti, ma le produzioni di un'altra nazione di lingua spagnola non sono mai doppiate. La popolarit\u00e0 delle \"telenovelas\" e la musica rende familiare i parlanti con altre variet\u00e0 dello spagnolo.\nLa prescrizione e una tradizione letteraria comune culturale, tra altri fattori, hanno contribuito alla formazione di un registro definito vagamente che possiamo chiamare spagnolo standard (o \"spagnolo neutrale\"), il quale \u00e8 la forma preferita in situazioni formali, ed \u00e8 considerato indispensabile nella scrittura accademica e letteraria, nei media, ecc. Questo standard tende ad ignorare la grammatica locale, le peculiarit\u00e0 fonetiche e lessicali, e trae fuori alcune caratteristiche insolite dal canone comunemente conosciuto, conservando (per esempio) alcuni tempi verbali considerati \"pedanti\" o arcaici in alti altri dialetti."}
{"id": "3341539", "revid": "486946", "url": "https://it.wikipedia.org/wiki?curid=3341539", "title": "K.A. (Kohntarkosz Anteria)", "text": ""}
{"id": "3341542", "revid": "1305772", "url": "https://it.wikipedia.org/wiki?curid=3341542", "title": "Kaira", "text": ""}
{"id": "3341546", "revid": "1543377", "url": "https://it.wikipedia.org/wiki?curid=3341546", "title": "Kepler-11", "text": "Kepler-11 \u00e8 una stella nana gialla visibile nella costellazione del Cigno. Distante circa 2000 anni luce dal sistema solare, la stella possiede un sistema planetario costituito da almeno sei pianeti.\nCaratteristiche.\nLa stella centrale del sistema di Kepler-11 \u00e8 una nana gialla di classe spettrale GV; si tratta pertanto di una stella molto simile al Sole: possiede infatti circa il 95% della massa solare ed un raggio quasi pari a quello della nostra stella. Con un'et\u00e0 stimata intorno ai 6\u201310 miliardi di anni, Kepler-11 \u00e8 caratterizzata da una metallicit\u00e0 molto simile a quella del Sole.\nData la sua magnitudine apparente, pari a circa +14,2 (che la rende invisibile ad occhio nudo), e la distanza di circa 2000 anni luce, \u00e8 possibile stimare che la stella abbia una temperatura effettiva compresa tra 5500 e 5700 kelvin ed una luminosit\u00e0 simile a quella del Sole.\nSistema planetario.\nIn orbita attorno alla stella il telescopio spaziale Kepler ha rilevato la presenza di non meno di sei pianeti; la scoperta \u00e8 stata eseguita durante una piccola survey osservativa del cielo ed annunciata il 2 febbraio 2011. Tutti e sei i pianeti sono transitanti sulla superficie della stella rispetto alla linea di vista terrestre, in virt\u00f9 della loro inclinazione rispetto alla nostra linea di vista inferiore al grado. Questa propriet\u00e0 ha reso possibile una misurazione diretta dei diametri e dei periodi orbitali semplicemente monitorando le eclissi della stella da parte dei pianeti.\nLe simulazioni computerizzate suggeriscono che le inclinazioni orbitali medie dei pianeti siano di circa 1\u00b0, il che significa che probabilmente il sistema \u00e8 maggiormente complanare rispetto al sistema solare, in cui l'inclinazione media \u00e8 uguale a 2,3\u00b0. Quello che orbita attorno a Kepler-11 \u00e8 il primo sistema extrasolare scoperto con pi\u00f9 di tre pianeti transitanti. I pianeti sono stati denominati secondo le convenzioni della nomenclatura planetaria, assegnando loro una lettera dell'alfabeto latino; a partire dal pi\u00f9 vicino alla stella, \"b\", \"c\", \"d\", \"e\", \"f\" e \"g\".\nIl sistema \u00e8 il pi\u00f9 compatto conosciuto: le orbite dei pianeti da \"b\" ad \"f\" infatti giacciono tutte ad una distanza inferiore a quella che separa Mercurio dal Sole, mentre l'orbita di \"g\" \u00e8 pi\u00f9 larga del 20% rispetto all'orbita di Mercurio. A dispetto della compattezza delle orbite, le simulazioni indicano che il sistema \u00e8 potenzialmente stabile in una scala temporale di milioni di anni.\nI pianeti.\nLe masse stimate dei pianeti da \"b\" ad \"f\" ricadono in un range compreso tra la massa della Terra e quella di Nettuno; si tratterebbe dunque di super Terre. Tuttavia, le loro densit\u00e0 piuttosto basse sembrano indicare che nessuno di questi presenti abbia una composizione simile a quella del nostro pianeta; per i pianeti \"d\", \"e\" e forse \"f\" sembra pi\u00f9 probabile una significativa atmosfera di idrogeno, mentre i pianeti \"b\" e \"c\" probabilmente contengono delle cospicue quantit\u00e0 di ghiacci e/o idrogeno ed elio. Tali densit\u00e0 potrebbero anche indicare la presenza di un piccolo nucleo solido (roccioso o ferroso) circondato da una vasta atmosfera.\nNessuno dei pianeti presenta una risonanza orbitale a basso rapporto, anche se \"b\" e \"c\" sono molto prossimi ad una risonanza 5:4.\nProspetto.\nSegue un prospetto con le caratteristiche del sistema planetario:"}
{"id": "3341550", "revid": "767487", "url": "https://it.wikipedia.org/wiki?curid=3341550", "title": "SUP (gruppo musicale)", "text": "I SUP (sigla che sta per Spherical Unit Provided), anche conosciuti come Etsicroxe e Supuration, sono un gruppo metal sperimentale francese.\nStoria.\nNato nel 1989 a Wallers, nel nord della Francia, il gruppo era inizialmente denominato Etsicroxe ( scritto al contrario), quindi Supuration e infine Spherical Unit Provided, spesso abbreviato in S.U.P.\nI S.U.P. mescolano vari generi: dark, doom, gothic, industrial, death ed elementi techno."}
{"id": "3341556", "revid": "121337110", "url": "https://it.wikipedia.org/wiki?curid=3341556", "title": "Luigi Kuveiller", "text": "Attivo dagli anni cinquanta come operatore di ripresa e dalla seconda met\u00e0 degli anni sessanta come direttore della fotografia, \u00e8 noto soprattutto per la collaborazione con il regista Elio Petri, per il quale cur\u00f2 la fotografia di ogni suo film, da \"A ciascuno il suo\" del 1967 fino a \"Todo modo\", del 1976. Dagli anni novanta si \u00e8 dedicato quasi esclusivamente alle produzioni televisive.\nBiografia.\nFiglio di un artigiano decoratore, abbandona presto gli studi ed inizia a lavorare a Cinecitt\u00e0 come apprendista nella troupe del direttore della fotografia Filiberto Emmanuel, per il film \"Redenzione\" (1943), diretto da Marcello Albani. A partire dal 1949 \u00e8 consegnatario-macchina negli studi cinematografici della Safa-Palatino e in questo ruolo collabora con diversi direttori della fotografia.\nA partire dagli anni cinquanta intraprende un'importante carriera come operatore alla macchina, lavorando fra gli altri con Aldo Scavarda in \"L'avventura\" (1960) di Michelangelo Antonioni e con Aldo Tonti nel kolossal biblico \"Barabba\" (1961).\nEsordisce nel ruolo di direttore della fotografia nel 1967, a quarant'anni, con \"A ciascuno il suo\", film che segna l'inizio del sodalizio artistico fra il regista Elio Petri, lo sceneggiatore Ugo Pirro e l'attore Gian Maria Volont\u00e9, che d\u00e0 vita a film quali \"Indagine su un cittadino al di sopra di ogni sospetto\" (1970) e \"La classe operaia va in paradiso\" (1971), a cui Kuveiller d\u00e0 il proprio contributo visivo. In questo periodo lavora anche con Roberto Faenza, per il suo esordio \"Escalation\" (1968), con Marco Ferreri per \"L'harem\", con Alberto Lattuada per \"Fr\u00e4ulein Doktor\" (1969), con Marco Bellocchio per \"Sbatti il mostro in prima pagina\" (1972) e con Mario Monicelli per \"Romanzo popolare\" (1974) e \"Amici miei\" (1975).\nLavora anche con il grande Billy Wilder e con il clan Warhol nelle loro trasferte italiane, rispettivamente per la commedia \"Che cosa \u00e8 successo tra mio padre e tua madre?\" e per il dittico horror \"Il mostro \u00e8 in tavola... barone Frankenstein\" e \"Dracula cerca sangue di vergine... e mor\u00ec di sete!!!\".\nDopo aver raggiunto i risultati migliori della sua attivit\u00e0 professionale nella prima met\u00e0 degli anni settanta, culminata nel \"cult\" di Dario Argento \"Profondo rosso\", si dedica principalmente alla commedia popolare di consumo, lavorando regolarmente con Bruno Corbucci e Carlo Vanzina.\nDalla met\u00e0 degli anni ottanta comincia a lavorare anche per la televisione, con lo sceneggiato televisivo \"Cuore\" di Luigi Comencini, a cui si dedica poi stabilmente dalla met\u00e0 degli anni novanta.\nMuore a Fiano Romano nel 2013 all'et\u00e0 di 86 anni."}
{"id": "3341560", "revid": "161374", "url": "https://it.wikipedia.org/wiki?curid=3341560", "title": "Aeroporto internazionale di Bruxelles", "text": ""}
{"id": "3341561", "revid": "339392", "url": "https://it.wikipedia.org/wiki?curid=3341561", "title": "Aeroporto Logan International Airport", "text": ""}
{"id": "3341562", "revid": "339392", "url": "https://it.wikipedia.org/wiki?curid=3341562", "title": "Aeroporto internazionale Logan", "text": ""}
{"id": "3341563", "revid": "1543377", "url": "https://it.wikipedia.org/wiki?curid=3341563", "title": "Camouflage (Rod Stewart)", "text": "Camouflage \u00e8 il tredicesimo album di Rod Stewart, pubblicato nel 1984 dalla Warner Bros. Fu anticipato dal singolo \"Infatuation\"."}
{"id": "3341581", "revid": "190231", "url": "https://it.wikipedia.org/wiki?curid=3341581", "title": "Kepler", "text": ""}
{"id": "3341587", "revid": "71433", "url": "https://it.wikipedia.org/wiki?curid=3341587", "title": "Gannicus", "text": ""}
{"id": "3341588", "revid": "767487", "url": "https://it.wikipedia.org/wiki?curid=3341588", "title": "Domenico Neri", "text": "\u00c8 soprannominato \"Menchino\".\nCarriera.\nGiocatore.\nCresciuto calcisticamente nella squadra della sua citt\u00e0, l', con gli amaranto esordisce in Serie B il 4 giugno 1972 nella gara interna persa 1-2 contro il , disputando 3 incontri con 1 gol all'attivo nel finale del campionato 1971-1972. Dopo un'altra stagione ad Arezzo in cadetteria, disputa sei campionati consecutivi (dal 1973 al 1979 in Serie C, con le maglie di Empoli, Massese e .\nNel giugno 1979 passa al neopromosso in Serie B, ma non trova spazio e in autunno torna all'Arezzo, con cui militer\u00e0 per otto stagioni (tre in Serie C1 e, dopo la promozione del 1981-1982, cinque in Serie B), diventandone anche il capitano. Chiude col calcio al termine della stagione 1987-1988, nella quale indossa la maglia del .\nIn carriera ha totalizzato complessivamente 160 presenze e 19 reti in Serie B.\nAllenatore.\nNella stagione Serie C1 1991-1992 guida l'Arezzo, all'undicesimo posto del campionato di Serie C1.\nDirigente.\nNell'agosto del 2010 diventa dirigente dell'Arezzo, sua ex squadra."}
{"id": "3341607", "revid": "1563111", "url": "https://it.wikipedia.org/wiki?curid=3341607", "title": "Every Beat of My Heart", "text": "Every Beat of My Heart \u00e8 il quattordicesimo album di Rod Stewart, pubblicato nel 1986 dalla Warner Bros. Fu anticipato dal singolo omonimo \"Every Beat of My Heart\"."}
{"id": "3341613", "revid": "174925", "url": "https://it.wikipedia.org/wiki?curid=3341613", "title": "Valorguiano", "text": "Il Valorguiano \u00e8 una facies culturale del periodo Epipaleolitico (ultima fase del Paleolitico superiore, precedente immediatamente il Mesolitico). Precedentemente chiamato Romanelliano Provenzale, \u00e8 contemporaneo e controparte di all'Aziliano, ma si distingue per l'assenza, fra gli strumenti litici, dell'Arpione. Fu definito da Max Escalon de Fonton in base ai ritrovamenti effettuati nel rifugio di Valorgues (sito nel comune di Saint-Quentin-la-Poterie) e dell'industria litica ad essa associata.\nEsso copre parte orientale della costa di Linguadoca (Languedoc-est), parte occidentale della Provenza (Bouches-du-Rhone, Saint-Marcel, vari siti nella citt\u00e0 di Marsiglia, riparo e rifugio Cornille Capeau nel comune di Istres ,rifugio Arnoux nel comune di Saint-Chamas e rifugio Marcouline nella citt\u00e0 di Cassis), e del Basso Rodano (sito di Barn of Wonders II sulla citt\u00e0 di Rochefort du Gard in Gard).\nIl Valorguiano \u00e8 datato il decimo e il nono millennio a.C. e si trova nella fase climatica di Aller\u00f8d."}
{"id": "3341616", "revid": "201167", "url": "https://it.wikipedia.org/wiki?curid=3341616", "title": "Romanelliano Provenzale", "text": ""}
{"id": "3341637", "revid": "1305772", "url": "https://it.wikipedia.org/wiki?curid=3341637", "title": "Kaisaniemi", "text": ""}
{"id": "3341643", "revid": "20768", "url": "https://it.wikipedia.org/wiki?curid=3341643", "title": "Noi del Boscaccio", "text": "Noi del Boscaccio \u00e8 la quarta raccolta di racconti (o romanzo a episodi) del giornalista e scrittore italiano Giovannino Guareschi pubblicata postuma da Rizzoli nell'ottobre del 1983.\n\"Noi del Boscaccio\" \u00e8 una raccolta di racconti, con disegni dello stesso Guareschi. Questo \u00e8 il secondo volume della nuova serie di racconti di Guareschi intitolata \"Piccolo Mondo Borghese\" dove l'ambientazione pur allargandosi rispetto alla bassa padana segna quasi un ritorno alle origini con le storie del parroco di campagna don Camillo e il sindaco comunista e meccanico del paese Peppone alcune delle quali si ritrovano nel film con Terence Hill nei panni di Don Camillo, che si girava proprio in quell'anno.\nTrama.\nIl romanzo \u00e8 composto da 20 racconti:\nRacconti.\nIl compagno Ges\u00f9.\nRappresentazione profana del Natale, messa in piedi da un sindaco comunista intellettuale. Tutto funziona bene fin quando gli attori non decidono dove andare a mangiare.\nIl vittorioso.\nIl vecchio Togno ha perso il figlio in guerra e il suo cuore ne ha risentito. Per non arrecargli ulteriori danni gli altri figli gli fanno credere che l'asse Italia-Germania sta vincendo la guerra.\nNoi del Boscaccio.\nGi\u00f2n, terzo di dodici fratelli, ha il chiodo fisso della trebbiatrice. Niente e nessuno pu\u00f2 fargli cambiare idea. Quando va militare torna con una morosa, e suo padre per impedire un matrimonio male assortito gli compra la trebbiatrice.\nGiallo.\nL'agrario Bresca \u00e8 stato ucciso per rapinarlo di una grossa somma appena incassata. Ma l'assegno che il misterioso e mai scoperto assassino non ha potuto prendersi si trova dopo due anni nelle mani di chi lo aveva firmato.\nCronaca nera.\nLa vecchia maestra \u00e8 andata in pensione e si \u00e8 trasferita da una parente. Due giovanotti, ex allievi, entrano in casa sua per rubare le sue povere cose, tra le quali una sveglia donatale quale regalo per la quiescenza.\nQuel gatto bianco e nero.\nUn piccolo delinquente uccide una donna anziana. Il gatto di quest'ultima tormenta l'assassino e lo manda verso la via dell'espiazione.\nDente per dente.\nPeppone \u00e8 uno di quegli uomini che non si piegano nemmeno a puntargli un mitra in faccia. Peppone non ha paura di niente e di nessuno. Tranne che del dentista.\nResiduati di guerra.\nHans Kopfer non \u00e8 tornato in Germania. Finita la guerra \u00e8 diventato il Tognino di Cadelbosco. La moglie lo credeva morto ma arriva in paese a cercarlo. Un testamento scritto e firmato in fretta accontenter\u00e0 tutti.\nL'uomo senza testa.\nDall'archivio parrocchiale ritrovato don Camillo scopre la storia di uno sconosciuto senza testa, sepolto sotto una pietra nera del cimitero. Il racconto provoca paura nel borgo, dove tutti vedono il suo fantasma.\nGerda.\nNel giardino del Rolli c'\u00e8 uno splendido noce americano secolare che un sottufficiale tedesco vuol far tagliare. Resosi conto del danno cambia idea, e prima del ritiro delle truppe incide il suo nome sulla corteccia. Molti anni dopo ci torna con la moglie Gerda.\nUn pacchetto di Nazionali.\nGigi Prati ferisce per legittima difesa un vicino, ma viene arrestato e condannato. Suo figlio lo scopre e va fino alla prigione, dove gli porta un pacchetto di Nazionali. Quando esce di prigione lo apre, e nel fumo della prima sigaretta abbandona i propositi di vendetta.\nLa padrona.\nI Ronchi sono andati incontro a un disastro finanziario, hanno perso quasi tutto ma non la dignit\u00e0. Quando un debitore reclama il dovuto la signora Giulietta sorprende tutti, perch\u00e9 ha messo da parte la somma necessaria, e avrebbe preferito morire di fame piuttosto che dimostrarsi insolvente.\nL'Esager\u00e0to.\nIl piccolo Cino viene perseguitato ed impaurito da un cane, che riconosce nel bambino il figlio dell'assassino del suo padrone.\nRomanzo diesel.\nUna scalcinata compagnia di attori capita in paese. La prima donna fa perdere la testa al figlio pi\u00f9 piccolo del vecchio Tofini, che per lei abbandona la famiglia.\nIl cocchino amnistiato e la madre svanita.\nRino \u00e8 pronto a tutto pur di salvare sua madre dalle ire del marito-padrone, perfino ad andare in prigione. La famiglia lo ripudia, e quando esce Rino e la madre se ne vanno.\nIl cadavere vivente.\nOscar e Gianni sono andati in citt\u00e0 a riscuotere grosse somme per conto dei loro padri. La sera, giocando a carte, si pelano a vicenda, anche se poi tutto finisce alla pari. Nei momenti critici ognuno ha pensato di uccidere l'altro.\nI cittadini.\nL'avvocato e sua moglie, ex sfollati, ora benestanti, provano disprezzo per chi li aveva ospitati in tempo di guerra. Marcella li ricorda con affetto e ora che sta per sposarsi vuole mandar loro la bomboniera.\nAggiornamento.\nDal vescovado inviano al borgo un pretino progressista quale assistente di don Camillo, che per\u00f2 non gradisce la presenza di don Gildo. Vorrebbe rivolgersi al Vescovo, che per\u00f2 \u00e8 malato.\nIl fatto compiuto.\nGisa e Anteo hanno cinque figlie cresciute come uomini. Energiche, dure di carattere, pi\u00f9 uomini del padre e meno donne della madre, accolgono con virile atteggiamento da zie la tarda nascita di un fratellino."}
{"id": "3341649", "revid": "767487", "url": "https://it.wikipedia.org/wiki?curid=3341649", "title": "La legge della violenza (Tutti o nessuno)", "text": "La legge della violenza (Tutti o nessuno) \u00e8 un film del 1969 diretto da Gianni Crea.\nTrama.\nIl fuorilegge Jack Sparrow \u00e8 inseguito da cinque uomini ma riesce a seminarli. Giunge quindi nella cittadina di Red Rock dove ha qualche conto in sospeso con lo sceriffo corrotto Buck Landon, protetto dai maggiorenti del paese, e dal quale pretende 20 000 dollari. Quest'ultimo tenta di ucciderlo ma Jack viene soccorso e curato da Chris. Una volta guarito Jack uccide Buck, con la prepotenza si mette in societ\u00e0 con i maggiorenti del paese e infine si fidanza con Clem, una prostituta discriminata da tutti. L'escalation al potere di Jack sembra inarrestabile poich\u00e9 l'uomo si impossessa anche del saloon e arriva persino a costringere Chris, l'uomo che lo ha precedentemente salvato, a diventare un impotente sceriffo-fantoccio a suo uso e consumo. Dopo l'ennesimo delitto, realizzato anche grazie a Bill Hackett, un killer a capo di alcuni fuorilegge, Chris reagisce sfidando Jack a duello."}
{"id": "3341652", "revid": "857138", "url": "https://it.wikipedia.org/wiki?curid=3341652", "title": "Sergej Davydov", "text": ""}
{"id": "3341653", "revid": "834", "url": "https://it.wikipedia.org/wiki?curid=3341653", "title": "Karakash (fiume)", "text": ""}
{"id": "3341655", "revid": "131358", "url": "https://it.wikipedia.org/wiki?curid=3341655", "title": "Sergei Davydov", "text": ""}
{"id": "3341657", "revid": "1305772", "url": "https://it.wikipedia.org/wiki?curid=3341657", "title": "Karl Adam", "text": ""}
{"id": "3341658", "revid": "2153076", "url": "https://it.wikipedia.org/wiki?curid=3341658", "title": "Out of Order", "text": "Out of Order \u00e8 il quindicesimo album di Rod Stewart, pubblicato nel 1988 dalla Warner Bros. Fu anticipato dai singoli \"Lost in You\", \"Forever Young\", \"My Heart Can't Tell You No\", \"Crazy About Her\", \"Dynamite\"."}
{"id": "3341659", "revid": "36426", "url": "https://it.wikipedia.org/wiki?curid=3341659", "title": "La Fruttivendola", "text": ""}
{"id": "3341660", "revid": "1305772", "url": "https://it.wikipedia.org/wiki?curid=3341660", "title": "Karlaplan", "text": ""}
{"id": "3341662", "revid": "1305772", "url": "https://it.wikipedia.org/wiki?curid=3341662", "title": "K\u00e4rrtorp", "text": ""}
{"id": "3341668", "revid": "834", "url": "https://it.wikipedia.org/wiki?curid=3341668", "title": "KASUMI (cifrario)", "text": ""}
{"id": "3341670", "revid": "1305772", "url": "https://it.wikipedia.org/wiki?curid=3341670", "title": "Katsina", "text": ""}
{"id": "3341674", "revid": "547034", "url": "https://it.wikipedia.org/wiki?curid=3341674", "title": "Umbraco", "text": "Umbraco \u00e8 un sistema open source di gestione (CMS) per la piattaforma di pubblicazione di contenuti sul World Wide Web, scritta in C# e implementato su infrastruttura Microsoft.\nIl backend open source \u00e8 distribuito con una licenza MIT, mentre l'interfaccia utente \u00e8 commercializzata sotto la licenza umbraco.Umbraco \u00e8 stato sviluppato da Niels Hartvig nel 2000 e venduto come software open source nel 2004. Nel 2010, con 1000 download al giorno, Umbraco \u00e8 stato tra i primi 5 download pi\u00f9 popolari tramite il Microsoft Web Platform Installer, due posti sotto il suo principale rivale DotNetNuke.\nUmbraco \u00e8 usato da importanti aziende come Wired, Peugeot, Heinz e Vogue.\nVantaggi rispetto ad altri CMS.\nAlcuni dei vantaggi di Umbraco, rispetto ad altri diffusi CMS open source come Wordpress o Joomla, sono:"}
{"id": "3341685", "revid": "1305772", "url": "https://it.wikipedia.org/wiki?curid=3341685", "title": "Kawachi", "text": ""}
{"id": "3341686", "revid": "834", "url": "https://it.wikipedia.org/wiki?curid=3341686", "title": "Kazusa (provincia)", "text": ""}
{"id": "3341688", "revid": "599013", "url": "https://it.wikipedia.org/wiki?curid=3341688", "title": "Lorraine Open 1982 - Singolare", "text": "Il singolare del torneo di tennis Lorraine Open 1982, facente parte della categoria Grand Prix, ha avuto come vincitore Erick Iskersky che ha battuto in finale Steve Denton 6-4, 6-3."}
{"id": "3341690", "revid": "834", "url": "https://it.wikipedia.org/wiki?curid=3341690", "title": "Ken il guerriero - Il film (1986)", "text": ""}
{"id": "3341694", "revid": "88740", "url": "https://it.wikipedia.org/wiki?curid=3341694", "title": "Kern", "text": ""}
{"id": "3341697", "revid": "767487", "url": "https://it.wikipedia.org/wiki?curid=3341697", "title": "Hop (film)", "text": "Hop \u00e8 un film statunitense del 2011, diretto da Tim Hill e prodotto da Chris Meledandri e Michele Imperato Stabile.\nLa colonna sonora dal titolo \"I Want Candy\" \u00e8 cantata da Russell Brand, James Marsden, Chelsea Handler, Hugh Laurie, Kaley Cuoco, David Hasselhoff e Cody Simpson.\nTrama.\nC.P. \u00e8 l'unico figlio del Coniglio Pasquale e come tale un giorno dovr\u00e0 prendere il suo posto e consegnare le uova in tutto il mondo. C.P., per\u00f2, non vuole fare il Coniglio Pasquale. Il suo sogno, infatti, \u00e8 diventare un famoso batterista. Dopo un litigio con il padre, che non approva i suoi sogni ed esige che egli diventi il nuovo Coniglio Pasquale, C.P. scappa dall'isola di Pasqua, dove vive con il padre e l'intera fabbrica di uova, e raggiunge Hollywood per seguire il suo sogno.\nContemporaneamente a questo evento, Fred De Lepris viene cacciato di casa dal padre, che non approva la sua pigrizia. Sua sorella, per\u00f2, decide di aiutarlo e cos\u00ec gli fa avere un colloquio di lavoro in una societ\u00e0 di videogame e gli dice che per le prossime settimane potr\u00e0 stare a casa del capo di lei, dove la donna non pu\u00f2 andare perch\u00e9 ci abitano dei cani, da cui lei \u00e8 terrorizzata. Lungo il tragitto, Fred investe C.P. con la sua macchina, scoprendo che sa parlare. Dopo un iniziale panico, derivato proprio dal fatto che il coniglietto C.P. sa parlare con la lingua umana, Fred lo ospita in casa. Nel frattempo, il Coniglio Pasquale, scoperta la fuga del figlio, incarica i Berretti Rosa, un gruppo di conigliette ninja, di ritrovarlo e portarlo a casa.\nIl giorno dopo, Fred, prima di andare al colloquio, porta C.P. lontano per liberarsene. Tuttavia, proprio mentre sta per lasciarlo l\u00ec, C.P. gli rivela di essere il Coniglio Pasquale. Eccitato dalla cosa, soprattutto per il fatto che ha visto il padre di C.P. quando era piccolo, decide di tenerlo con s\u00e9. Insieme i due vanno al colloquio di Fred, ma complice l'incapacit\u00e0 di Fred di tenere C.P. fermo, il colloquio va in fumo e Fred non ottiene il lavoro. Tuttavia, C.P. incontra un gruppo di musicisti ciechi e dopo averci suonato insieme riceve da loro la notizia che David Hasselhoff, detto Hoff, un famoso attore e regista, sta cercando persone per il suo show e cos\u00ec decide di iscriversi al concorso per diventare famoso.\nNonostante sia irritato per non aver avuto il lavoro, Fred accompagna C.P. da Hoff, il quale rimane piacevolmente colpito dalla bravura del coniglietto e lo prende nel suo show. Nel frattempo, alla fabbrica, Carlos, uno spregevole sottoposto pulcino del Coniglio Pasquale, trama insieme a tutti i suoi simili per spodestare il suo capo e prendere il controllo della fabbrica.\nQuella sera, Fred e C.P. si recano alla recita della sorellina di Fred. Durante la recita, C.P. si fa vedere, ma fortunatamente Fred riesce a far crede ai presenti che egli sia solo un pupazzo e che lui studi da ventriloquo. Con una canzone improvvisata i due riescono a ottenere il plauso dei presenti, eccetto del Coniglio Pasquale, che ancora una volta \u00e8 deluso dal figlio. Prima di lasciare il teatro con C.P., Fred rivela al padre di stare per fare qualcosa di grande. Tornato a casa con C.P., Fred gli rivela il suo piano: egli vuole diventare il nuovo Coniglio Pasquale. Dopo averci pensato per un'intera notte, C.P. alla fine decide di appoggiarlo e nei giorni seguenti lo allena per farlo diventare un perfetto Coniglio Pasquale, ottenendo ottimi risultati.\nIl giorno dello show di Hoff, per\u00f2, C.P. si accorge della presenza dei Berretti Rosa e decide di inscenare la sua morte per non essere pi\u00f9 inseguito, facendo credere ai Berretti Rosa che Fred lo abbia arrostito per mangiarlo. Subito dopo, si reca da Hoff. Purtroppo, i Berretti Rosa cascano nel trucco e catturano Fred, portandolo sull'isola di Pasqua, dove viene giudicato colpevole di fronte al Coniglio Pasquale, il padre di C.P., che risulta distrutto drammaticamente dal dolore per l'apparente morte del figlio unico. Approfittando della sua momentanea debolezza, il perfido pulcino Carlos riesce a prendere il potere del controllo della fabbrica e intrappola Fred e il Coniglio Pasquale su una vasca piena di olio bollente.\nC.P., nel frattempo, capisce che ha sbagliato a lasciare Fred e corre a casa da lui. Quando arriva capisce che i Berretti Rosa l'hanno preso e cos\u00ec torna sull'isola di Pasqua, dove assiste incredulo alla rivoluzione di Carlos. Dopo un iniziale smarrimento, e dopo essere riuscito a scappare agli scagnozzi di Carlos, che l'avevano imprigionato, C.P. raggiunge lo stesso Carlos, che nel frattempo si \u00e8 trasformato in una specie di ibrido met\u00e0 pulcino e met\u00e0 coniglio. Con un astuto e coraggioso stratagemma, il coniglietto riesce a sconfiggere Carlos e torna dal padre e dall'amico Fred, i quali nel frattempo sono riusciti a liberarsi. Dopo aver fatto pace con il padre, C.P. decide di diventare il nuovo Coniglio Pasquale, ma ad una condizione: Fred dovr\u00e0 diventare suo socio. Con estremo entusiasmo il padre accetta, e infatti Fred diventa il primo Coniglietto Pasquale umano.\nNel finale, dopo una ricca colazione, Fred mostra alla sua famiglia il suo nuovo lavoro, riuscendo finalmente ad ottenere la stima del padre. Subito dopo, lui e C.P. partono per consegnare le uova in giro per il mondo.\nPromozione.\nIl 20 novembre 2010, fu pubblicato il primo poster ritraente il coniglio protagonista su un uovo di cioccolato. Tre giorni dopo fu pubblicato il primo trailer che mostra il coniglio suonare la batteria.\nIl 10 febbraio 2011 \u00e8 uscito un nuovo trailer, in cui si vede per la prima volta il protagonista umano del film.\nDistribuzione.\nIl film \u00e8 uscito nelle sale cinematografiche statunitensi, cos\u00ec come in quelle italiane, il 1\u00ba aprile 2011.\nVideogiochi.\n\u00c8 stata ideata anche una versione \"Doodle Jump\" per iPhone, iPod touch e iPad intitolata \"\". Il gioco consiste nel far saltare C.P. sulle piattaforme e a non farlo cadere (evitando vari ostacoli).\nAccoglienza.\nIncassi.\nNegli Stati Uniti il film ha incassato 11.4 milioni di dollari nella serata di debutto, chiudendo il fine settimana a quota 37.5 milioni.\nSolo nei territori del Nord America il film incass\u00f3 108.1 milioni di dollari, mentre, in Italia, 1.1 milioni di cui 450.000 nel primo fine settimana di programmazione; globalmente l'incasso si aggira sui 184 milioni di dollari a fronte di un budget di 63 milioni.\nCritica.\nIl film \u00e8 stato accolto in modo piuttosto negativo da parte della critica americana. Sul sito aggregatore di recensioni Rotten Tomatoes detiene un indice di gradimento del 24% basato su 139 recensioni professionali, con un voto medio di 4,30/10; il consenso critico del sito lo definisce \u00absplendidamente animato\u00bb ma \u00abprivo di immaginazione\u00bb."}
{"id": "3341698", "revid": "1305772", "url": "https://it.wikipedia.org/wiki?curid=3341698", "title": "Kevin Sullivan", "text": ""}
{"id": "3341699", "revid": "1543377", "url": "https://it.wikipedia.org/wiki?curid=3341699", "title": "Ettore De Ruggiero", "text": "Biografia.\nNato da Emilia Nudi e da Celestino De Ruggiero, una coppia cattolica benestante, fece studi umanistici rivelando precoci interessi riguardo alla storia, al diritto e all'economia, come mostrano i due saggi, scritti quando era ancora studente di lettere nell'Universit\u00e0 di Napoli, la \"Monografia sul disboscamento\" e \"Dell'economia silvana e della legge forestale nelle provincie meridionali d'Italia\".\nNotato dal De Sanctis, dopo la laurea conseguita nel 1861 gli fu concessa una borsa di studio per un soggiorno a Berlino, dove studi\u00f2 filologia e storia antica sotto la guida di August Boeckh e Theodor Mommsen. Tornato a Napoli nel 1866, vi pubblic\u00f2 nel 1867 \"La dittatura a Roma nel periodo di transizione dalla monarchia alla repubblica\" e nel 1868 \"Il diritto di cittadinanza romana\", anno nel quale, con l'appoggio dei professori Giulio Minervini e Luigi Settembrini, ottenne le cattedre di antichit\u00e0 greche e romane e di archeologia, iniziando i suoi corsi con la prolusione \"L'antichit\u00e0 classica e la cultura moderna\".\nSegu\u00ecrono nel 1872 le pubblicazioni dello studio \"La Gens in Roma avanti la formazione del Comune\", de \"La numismatica e le discipline classiche\" e del \"Sommario delle lezioni di archeologia\". Nello stesso anno ottenne la cattedra di antichit\u00e0 greche e romane dell'Universit\u00e0 di Roma e, nel 1874, l'incarico di epigrafia nella Scuola archeologica, anno nel quale con \"Lo Stato ed i monumenti dell'antichit\u00e0 in Italia\", egli poneva il problema dell'organizzazione dei beni archeologici raccolti nei musei. Gli furono subito affidate le direzioni del Museo Kircheriano, pubblicandone il catalogo nel 1878, e del Museo nazionale delle Terme di Roma.\nSulla \u00abNuova Antologia\u00bb furono pubblicati a puntate, dal 1874 al 1875, i suoi \"Studi sul diritto pubblico romano da Niebuhr a Mommsen\", dove sulla scia del Mommsen, unendo filologia e diritto, inizi\u00f2 una serie di ricerche sul diritto romano, proseguite con \"Il diritto di cittadinanza romana\", del 1877, con \"L'arbitrato pubblico in relazione con il privato presso i Romani\", del 1893, e con \"Le colonie dei Romani\", del 1897. Nel 1886 si fece promotore del \"Dizionario epigrafico di antichit\u00e0 romane\", enciclopedia delle fonti epigrafiche, numismatiche e papirologiche sugli esempi tedeschi della \"Real Encyklopedie\" e del \"Corpus Inscriptionum Latinarum\", al quale collaborarono studiosi italiani e stranieri, ma del quale, stante la vastit\u00e0 dell'opera, pot\u00e9 curare solo i tre volumi, con tre tomi, dalla lettera A alla lettera H.\nI suoi ultimi scritti consistono nella guida \"Il Foro romano\" del 1913, ne \"Lo Stato e la citt\u00e0 capitale nel mondo romano\", del 1918, e ne \"Lo Stato e le opere pubbliche in Roma antica\" del 1925. De Ruggiero lasci\u00f2 l'insegnamento nel 1919 e gli succedette Giuseppe Cardinali. Negli ultimi anni fu afflitto dalla cecit\u00e0, e mor\u00ec a Roma il 7 agosto 1926, assistito dalla seconda moglie Antonia Bianchi. Dalla prima moglie, Eloisa Lavoignat, aveva avuto quattro figli, uno dei quali, Roberto, fu un apprezzato giurista e docente di diritto romano nell'Universit\u00e0 di Napoli. Ettore De Ruggiero fu anche lo zio del noto storico della filosofia Guido De Ruggiero."}
{"id": "3341701", "revid": "113534070", "url": "https://it.wikipedia.org/wiki?curid=3341701", "title": "Louisa Matth\u00edasd\u00f3ttir", "text": "Biografia.\nNata in Islanda, studi\u00f2 arte dapprima in Danimarca, perfezionandosi poi a Parigi con Marcel Gromaire. Le sue prime opere, datate alla fine degli anni trenta, la rendono una delle figure centrali dell'avanguardia islandese.\nNel 1942 si trasfer\u00ec a New York, dove studi\u00f2 presso Hans Hofmann con, tra gli altri, Robert De Niro sr. e Jane Freilicher. Nel 1944 spos\u00f2 il pittore Leland Bell, e fino alla morte di questi, nel 1991, i due si ispirarono l'uno all'altro.\nLa prima esposizione personale della Matth\u00edasd\u00f3ttir fu a New York nel 1948; a partire dagli anni cinquanta introdusse elementi espressionisti nei suoi dipinti, mentre dagli anni sessanta i colori accesi che contraddistinguono le sue opere. Nel 1996 fu insignita del premio culturale della \"The American-Scandinavian Foundation\"; nel 1996 entr\u00f2 a far parte della American Academy of Arts and Letters. Mor\u00ec a Delhi, nello Stato di New York, pochi giorni dopo il suo ottantatreesimo compleanno."}
{"id": "3341704", "revid": "287204", "url": "https://it.wikipedia.org/wiki?curid=3341704", "title": "Louisa Matthiasdottir", "text": ""}
{"id": "3341709", "revid": "51032", "url": "https://it.wikipedia.org/wiki?curid=3341709", "title": "Controcarri", "text": ""}
{"id": "3341713", "revid": "339392", "url": "https://it.wikipedia.org/wiki?curid=3341713", "title": "Die Cs\u00e1rd\u00e1sf\u00fcrstin", "text": ""}
{"id": "3341726", "revid": "132266", "url": "https://it.wikipedia.org/wiki?curid=3341726", "title": "Vigili (storia romana)", "text": ""}
{"id": "3341729", "revid": "827882", "url": "https://it.wikipedia.org/wiki?curid=3341729", "title": "Khaleeji (valuta)", "text": ""}
{"id": "3341733", "revid": "478814", "url": "https://it.wikipedia.org/wiki?curid=3341733", "title": "Khorat", "text": ""}
{"id": "3341739", "revid": "839081", "url": "https://it.wikipedia.org/wiki?curid=3341739", "title": "Vagabond Heart", "text": "Vagabond Heart \u00e8 il sedicesimo album di Rod Stewart, pubblicato nel 1991 dalla Warner Bros.\nContiene un brano, \"It Takes Two\", cantato in duetto con Tina Turner."}
{"id": "3341740", "revid": "666668", "url": "https://it.wikipedia.org/wiki?curid=3341740", "title": "Gran Premio motociclistico di Francia 1970", "text": "Il Gran Premio motociclistico di Francia fu il secondo appuntamento del motomondiale 1970.\nSi svolse il 17 maggio 1970 presso il Circuito Bugatti di Le Mans. Corsero tutte le categorie, meno la 350, sebbene essa fosse stata inizialmente prevista dalla FIM.\nIn 500 Giacomo Agostini ottenne la sua consueta vittoria, lasciando il secondo, il neozelandese Ginger Molloy, a quasi un minuto.\nIn 250 Rodney Gould approfitt\u00f2 del ritiro di Kel Carruthers (autore anche del giro pi\u00f9 veloce) per vincere il suo primo GP.\nIn 125 seconda vittoria in carriera per Dieter Braun dopo quella di Abbazia l'anno precedente; il favorito \u00c1ngel Nieto, infatti, fu costretto al ritiro. Lo spagnolo si rifece nella gara della 50.\nNei sidecar, vittoria per Klaus Enders, davanti al vincitore del precedente GP Georg Auerbacher."}
{"id": "3341746", "revid": "295403", "url": "https://it.wikipedia.org/wiki?curid=3341746", "title": "Major League Soccer 2011", "text": "La Major League Soccer 2011 \u00e8 stata la sedicesima edizione del campionato di calcio nordamericano, iniziata il 15 marzo 2011 e conclusa il 20 novembre 2011.\nIl numero di partecipanti \u00e8 aumentato da 16 a 18, grazie all'ammissione di Portland Timbers e Vancouver Whitecaps. Per equilibrare le due conference i texani dell'Houston Dynamo sono passati dalla Western alla Eastern. Il Kansas City Wizards ha cambiato nome in Sporting Kansas City.\nFormula.\nLe squadre sono divise in due \"conference\", la \u201cWestern Conference\u201d e la \u201cEastern Conference\u201d, in base alla loro posizione geografica. Lo svolgimento del torneo avviene in due fasi. La prima fase \u00e8 la stagione regolare, in cui ogni squadra incontra le altre due volte, una in casa e una in trasferta, per un totale di 34 partite, 17 in casa e 17 fuori. Infatti per il secondo anno di fila la MLS ha adottato un calendario simmetrico di tipo europeo. Vengono assegnati tre punti per ogni vittoria e un punto per ogni pareggio.\nRispetto alla stagione precedente aumenta il numero di squadre che ha accesso ai play-off per il titolo: le prime tre squadre di ogni conference si qualificano direttamente, mentre la quarta e la quinta disputano uno spareggio in partita secca. Vengono disputati incontri di andata e ritorno nei quarti, mentre le semifinali e la finale sono in gara unica: le semifinali in casa della squadra meglio piazzata, la finale su un campo individuato nel corso della stagione.\nSimilmente alle altre grandi leghe americane di sport professionistici, non \u00e8 prevista alcuna retrocessione n\u00e9 promozione.\nSi qualificano alla CONCACAF Champions League la vincitrice della MLS Cup, la vincitrice del Supporters' Shield (cio\u00e8 la squadra con pi\u00f9 punti al termine della stagione regolare) e l'altra finalista dei play-off. A queste si aggiunge la vincitrice della coppa nazionale, la Lamar Hunt U.S. Open Cup. Se una squadra occupa pi\u00f9 di una di queste posizioni si scorre la classifica della stagione regolare fino alla prima non qualificata. Stesso procedimento se una posizione utile \u00e8 occupata da una squadra canadese, visto che queste ultime si qualificano alla Champions League tramite il Canadian Championship.\nClassifiche Regular Season.\nClassifica generale.\nLegenda:\nIn caso di arrivo a pari punti:\nRisultati.\nLeggendo per riga si avranno i risultati casalinghi della squadra indicata in prima colonna, mentre leggendo per colonna si avranno i risultati in trasferta della squadra in prima riga.\nPlay-off.\nSemifinali di Conference.\nAndata\nRitorno"}
{"id": "3341751", "revid": "287204", "url": "https://it.wikipedia.org/wiki?curid=3341751", "title": "Moses Cleaveland", "text": "Biografia.\nMoses Cleaveland nasce nel Connecticut nel 1754. Laureatosi in legge all'universit\u00e0 di Yale inizia ad esercitare l'avvocatura, finch\u00e9 nel 1779 viene messo a capo di un gruppo di esploratori e minatori con il compito di accompagnarli nel loro viaggio verso l'ovest. La carriera militare gli \u00e8 congeniale e viene promosso brigadier generale nel 1796. Nel maggio di quell'anno sovrintende ad uno scambio di terre fra lo stato natale e quello che sarebbe poi diventato l'Ohio, riuscendo anche a raggiungere un accordo con gli indiani affinch\u00e9 i bianchi possano stabilire insediamenti nelle loro terre.\nLa spedizione, composta da non pi\u00f9 di 100 uomini, parte dallo stato di New York nel giugno del 1796. Il viaggio dura circa un mese e, dopo aver superato una controversia con i nativi, i pionieri giungono nell'area che intendevano colonizzare. Cleaveland decide di fermarsi in una localit\u00e0 sul lago Erie dove sfocia il fiume Cuyahoga. La spedizione decide di dare all'insediamento il nome di Cleaveland, in onore dell'uomo che li aveva guidati. Il nome verr\u00e0 poi leggermente cambiato in Cleveland.\nMoses Cleaveland muore nel 1806 all'et\u00e0 di soli 52 anni nella citt\u00e0 che porta il suo nome."}
{"id": "3341755", "revid": "395232", "url": "https://it.wikipedia.org/wiki?curid=3341755", "title": "Stazione di Carnate", "text": ""}
{"id": "3341759", "revid": "132266", "url": "https://it.wikipedia.org/wiki?curid=3341759", "title": "Guardia ai Fuochi", "text": ""}
{"id": "3341771", "revid": "114312031", "url": "https://it.wikipedia.org/wiki?curid=3341771", "title": "Gli invasori", "text": ""}
{"id": "3341778", "revid": "729019", "url": "https://it.wikipedia.org/wiki?curid=3341778", "title": "Polmonite da ipersensibilit\u00e0", "text": "Il termine polmonite da ipersensibilit\u00e0 racchiude uno spettro di malattie polmonari, conosciute anche con il nome di alveolite allergica, soprattutto interstiziali e immunomediate, causate da un'intensa e prolungata esposizione a polveri organiche e ai relativi antigeni inalate nell'ambiente di lavoro.\nI soggetti affetti mostrano un'anomala sensibilit\u00e0 o un'aumentata reattivit\u00e0 all'antigene che interessa soprattutto gli \"alveoli\", al contrario di quanto avviene nell'asma. Per tale motivio, la polmonite da ipersensibilit\u00e0 \u00e8 anche chiamata alveolite allergica estrinseca.\n\u00c8 importante riconoscere precocemente queste malattie nel loro decorso in quanto l'allontanamento dall'agente ambientale pu\u00f2 prevenire la progressione verso gravi malattie polmonari croniche fibrotiche.\nEziologia.\nPi\u00f9 frequentemente, l'ipersensibilit\u00e0 pu\u00f2 essere dovuta all'inalazione di polveri organiche contenenti antigeni come spore di batteri termofili, funghi, proteine animali o prodotti batterici; sono descritte numerose sindromi a seconda dell'esposizione professionale dell'individuo.\nPatogenesi.\nIl \"polmone del contadino\" deriva dall'esposizione a polveri generate dal fieno raccolto umido e tiepido che permette una rapida proliferazione di actinomiceti termofili. Il \"polmone dell'allevatore di piccioni\" \u00e8 provocato da proteine del siero, delle secrezioni o delle penne degli uccelli. Il \"polmone da umidificatore\" \u00e8 causato da batteri termofili presenti nell'acqua riscaldata dei serbatoi. Numerosi indizi suggeriscono che la polmonite da ipersensibilit\u00e0 di una malattia immunomediata:\nRiassumendo, la polmonite da ipersensibilit\u00e0 rappresenta una risposta immunomediata a un antigene estrinseco che stimola sia una reazione da immunocomplessi e sia una reazione da ipersensibilit\u00e0 ritardata.\nAnatomia patologica.\nLe modificazioni istologiche nelle forme subacute e croniche interessano soprattutto i bronchioli e comprendono una polmonite interstiziale, nei due terzi dei pazienti granulomi non caseificanti e fibrosi interstiziale e bronchiolite obliterante nelle fasi avanzate. In oltre la met\u00e0 dei pazienti si osserva un infiltrato intra-alveolare.\nClinica.\nLe manifestazioni cliniche sono varie; gli attacchi acuti, che seguono all'inalazione di polveri contenenti l'antigene in pazienti sensibilizzati, consistono in episodi ricorrenti di febbre, dispnea, tosse e leucocitosi. Infiltrati diffusi e nodulari sono visibili alla radiografia del torace e i test di funzionalit\u00e0 polmonare mostrano una patologia restrittiva acuta. I sintomi di solito appaiono dopo 4 - 6 ore l'esposizione, che se \u00e8 prolungata porta alla cronicizzazione della malattia senza riacutizzazione all'esposizione all'antigene."}
{"id": "3341779", "revid": "448172", "url": "https://it.wikipedia.org/wiki?curid=3341779", "title": "Tempio di Zeus Olimpico", "text": ""}
{"id": "3341781", "revid": "1719883", "url": "https://it.wikipedia.org/wiki?curid=3341781", "title": "Pastorella (genere musicale)", "text": "La pastorella (diminutivo di \"pastorale\") (in ceco: pastorela) \u00e8 un genere di composizione sacra per il Natale, diffuso nell'Europa centrale tra la seconda met\u00e0 del XVII secolo e il XX secolo in ambito cattolico. Costituita da uno o pi\u00f9 movimenti, \u00e8 usualmente musicata per coro o solisti e per una piccola orchestra, ma \u00e8 possibile, anche se meno frequentemente, trovarla meramente strumentale. Tipicamente mediante la pastorella si rappresentava eventi legati al periodo natalizio, ad esempio l'annunciazione di mezzanotte, l'apparizione degli angeli, risveglio e il dialoghi dei pastori e la loro offerta dei doni al bambin Ges\u00f9, oppure il tema dei Re Magi o del Kindelwiegen (in ceco, \"kol\u00e9b\u00e1n\u00ed\").\nLa prima menzione di una composizione come \"pastorella\" risale al 1669 in una lettera destinata al principe vescovo di Olomouc, Karl Liechtenstein-Castelcorn; in realt\u00e0 potrebbe trattarsi dell'offertorio, \"Venito, ocyus venito\" composto da Johann Heinrich Schmelzer, con il quale egli stese le basi per alcune successive sonate a tre pastorali attribuite allo stesso Schmelzer e una pastorella anonima composta a \u0141owicz nel 1699, \"Parvule pupule\". Tra le prime pastorelle vi sono quelle composte da Gottfried Finger, Jan Dismas Zelenka (attestate a Dresda) e Johann Joseph Fux. Altre\nDagli inizi del XVIII secolo le pastorelle sia in latino che in vernacolare si diffusero rapidamente entro l'Austria, le terre ceche, la Baviera, la Polonia e in altri territori dell'Europa centrale.\nLa pastorella nelle terre ceche.\nProbabilmente i territori in cui ebbe maggior successo il genere della pastorella furono le terre ceche.\nLa tradizione della pastorella rimase in auge in Boemia e in Moravia durante il XIX e XX secolo. Bed\u0159ich Smetana riprese la linea melodica di una nota pastorella nella sua opera \"Hubi\u010dka\". Gli stessi storici cechi ottocenteschi enfatizzarono il ruolo che questo genere musicale ebbe durante il XVII e XVIII secolo come mezzo per salvaguardare la nazionalit\u00e0 ceca e alimentare, attraverso la lingua e la musica, il risorgimento nazionale ceco durante il XIX secolo.\nNumerose pastorelle sono giunte sino a noi, principalmente in manoscritti prodotti tra la seconda met\u00e0 del XVIII secolo e il XIX secolo, periodo di massima espressione di questo genere musicale. Gra parte di questi lavori musicali seguono lo stile delle composizioni sacre di compositori come Franti\u0161ek Xaver Brixi.\nI pi\u00f9 noti compositori cechi di pastorelle furono:"}
{"id": "3341782", "revid": "7", "url": "https://it.wikipedia.org/wiki?curid=3341782", "title": "Atletismo", "text": ""}
{"id": "3341786", "revid": "729019", "url": "https://it.wikipedia.org/wiki?curid=3341786", "title": "Cessna 340", "text": "Il Cessna 340 \u00e8 un aeroplano bimotore sviluppato e prodotto da Cessna Aircraft.Il Cessna 335 \u00e8 la versione non pressurizzata del Cessna 340.\nSviluppo.\nIl Cessna 340/335 fu sviluppato soprattutto per migliorare il comfort di bordo del precedente modello Cessna 310, che aveva riscosso un buon successo commerciale.\n340.\nLo sviluppo vero e proprio del 340 inizi\u00f2 nel 1969; il primo 340 entr\u00f2 in servizio nel 1971, cio\u00e8 con un anno di ritardo rispetto al programma in quanto un anno prima il prototipo era precipitato durante un test di volo.\nI primi modelli erano dotati di due Continental TSIO-520-K, motori che sprigionavano 285 cavalli (214\u00a0kW). A partire dal 1976 i modelli furono equipaggiati con due Continental TSIO-520-NB, pi\u00f9 potenti della versione precedente e in grado di sprigionare 310 cavalli (233\u00a0kW).\n335.\nVersione non pressurizzata e pi\u00f9 economica del 340 equipaggiato con un motore Continental O-520 da 300 cavalli (225\u00a0kW). Non ebbe molto successo, ne furono costruiti solo 64 esemplari e la produzione termin\u00f2 nel 1980."}
{"id": "3341800", "revid": "767487", "url": "https://it.wikipedia.org/wiki?curid=3341800", "title": "Qualificazioni al campionato europeo di pallanuoto maschile 1993", "text": "Le qualificazioni al campionato europeo di pallanuoto maschile 1993 hanno visto la partecipazione di 24 nazionali.\nLe partecipanti erano divise in quattro giorni da sei, disputati in gara unica, al termine dei quali le prime due di ciascun raggruppamento pi\u00f9 le due migliori seconde si sono qualificate per la fase finale del campionato. In seguito l'Ucraina, terza migliore seconda, \u00e8 stata ripescata per la squalifica della Jugoslavia."}
{"id": "3341805", "revid": "592396", "url": "https://it.wikipedia.org/wiki?curid=3341805", "title": "Polmoniti da ipersensibilit\u00e0", "text": ""}
{"id": "3341806", "revid": "1442080", "url": "https://it.wikipedia.org/wiki?curid=3341806", "title": "Milan Indoor 1982 - Singolare", "text": "Il singolare del torneo di tennis Milan Indoor 1982, facente parte della categoria Grand Prix, ha avuto come vincitore Guillermo Vilas che ha battuto in finale Jimmy Connors 6-3, 6-3."}
{"id": "3341809", "revid": "592396", "url": "https://it.wikipedia.org/wiki?curid=3341809", "title": "Alveolite allergica", "text": ""}
{"id": "3341829", "revid": "486946", "url": "https://it.wikipedia.org/wiki?curid=3341829", "title": "Coppa Italia di rugby a 15", "text": ""}
{"id": "3341861", "revid": "1573940", "url": "https://it.wikipedia.org/wiki?curid=3341861", "title": "Pastor roseus", "text": "Lo storno roseo (Pastor roseus ()) \u00e8 un uccello passeriforme della famiglia degli Sturnidi. \u00c8 l'unica specie del genere Pastor.\nDistribuzione e habitat.\nL'areale di nidificazione di questo uccello si estende dalle propaggini pi\u00f9 orientali dell'Europa attraverso tutta la regione meridionale dell'Asia temperata. \u00c8 un migratore eccellente e sverna in India e Asia tropicale. Durante l'inverno, in India, diviene spesso pi\u00f9 numeroso degli storni e delle maine locali.\nVive nelle steppe e nelle distese agricole. Negli anni in cui cavallette e altri insetti sono molto abbondanti, alcuni esemplari di questa specie si allontanano dal loro consueto areale, spingendosi fino alla Francia e al Regno Unito.\nDescrizione.\nLo storno roseo \u00e8 lungo 22\u00a0cm, ha un'apertura alare di 36\u00a0cm e pesa 75 g. Gli esemplari adulti presentano testa, collo, ali e coda di color nero con riflessi metallici, specie in primavera. Sul capo \u00e8 situata una cresta di piume nere. Il resto del corpo \u00e8 di color rosa brillante molto caratteristico. Fra ottobre e gennaio il piumaggio \u00e8 di toni pi\u00f9 spenti, e la femmina in generale \u00e8 meno lucida del maschio.\nGli esemplari giovani sono di colore brunastro a strisce o a macchie castane, pochissimo vistoso. Sono privi quasi interamente della cresta di piume.\nBiologia.\nLo storno roseo cova spesso in colonie composte anche da migliaia di coppie. Non si riproduce in un periodo preciso dell'anno, ma si regola ogni volta in rapporto al tempo e al luogo, facendo attenzione soprattutto alle migrazioni di cavallette che si verificano a intervalli regolari. \u00c8 evidente che, in conseguenza della rapida comparsa e della altrettanto rapida sparizione del suo alimento fondamentale, pu\u00f2 covare una sola volta l'anno. Servendosi di rami ed erba costruisce con molta fretta un nido assai irregolare tra cumuli di pietre, e in cavit\u00e0 del terreno e dei muri; qui la femmina cova per soli 11-12 giorni le proprie uova (5 o 6). I piccoli lasciano il nido dopo appena 14-19 giorni. Questo uccello si ciba, oltre che di cavallette, anche di frutti (ad esempio uva), che vengono divorati con lo stesso piacere dimostrato dallo storno comune. I giovani vengono invece nutriti soprattutto con locuste migratrici, e quando questi insetti compaiono in gran numero, immediatamente si levano in volo sulla steppa le imponenti schiere di storni rosei, in cerca di prede."}
{"id": "3341877", "revid": "599013", "url": "https://it.wikipedia.org/wiki?curid=3341877", "title": "Bob Mitchell", "text": "Statistiche.\n\"Statistiche aggiornate.\""}
{"id": "3341880", "revid": "212348", "url": "https://it.wikipedia.org/wiki?curid=3341880", "title": "A Spanner in the Works", "text": "A Spanner in the Works \u00e8 il diciassettesimo album di Rod Stewart, pubblicato nel 1995 dalla Warner Bros."}
{"id": "3341882", "revid": "486946", "url": "https://it.wikipedia.org/wiki?curid=3341882", "title": "Astana-W\u00fcrth", "text": ""}
{"id": "3341892", "revid": "287204", "url": "https://it.wikipedia.org/wiki?curid=3341892", "title": "Cornel Zuger", "text": ""}
{"id": "3341893", "revid": "104458", "url": "https://it.wikipedia.org/wiki?curid=3341893", "title": "Cornel Zueger", "text": ""}
{"id": "3341895", "revid": "88740", "url": "https://it.wikipedia.org/wiki?curid=3341895", "title": "Bruschi", "text": ""}
{"id": "3341898", "revid": "767487", "url": "https://it.wikipedia.org/wiki?curid=3341898", "title": "Somewhere to Elsewhere", "text": "Somewhere to Elsewhere \u00e8 il quattordicesimo album in studio (il ventesimo complessivamente) dei Kansas, pubblicato nel 2000."}
{"id": "3341901", "revid": "628767", "url": "https://it.wikipedia.org/wiki?curid=3341901", "title": "Parkent", "text": "Parkent (in russo \u041f\u0430\u0440\u043a\u0435\u043d\u0442) \u00e8 il capoluogo del distretto di Parkent, nella regione di Tashkent, in Uzbekistan. Si trova circa 30 km a est di Tashkent."}
{"id": "3341904", "revid": "1305772", "url": "https://it.wikipedia.org/wiki?curid=3341904", "title": "Frankfurt Grand Prix 1982 - Singolare", "text": "Il singolare del torneo di tennis Frankfurt Grand Prix 1982, facente parte della categoria Grand Prix, ha avuto come vincitore Ivan Lendl che ha battuto in finale Peter McNamara 6-2, 6-2."}
{"id": "3341918", "revid": "108469053", "url": "https://it.wikipedia.org/wiki?curid=3341918", "title": "Chirsova", "text": "Chirsova (in gagauzo \"Ba\u015fk\u00fc\u00fc\", in russo \"\u041a\u0438\u0440\u0441\u043e\u0432\u043e\") \u00e8 un comune della Moldavia situato nella Gagauzia di 6.861 abitanti al censimento del 2004.\nSociet\u00e0.\nEvoluzione demografica.\nIn base ai dati del censimento, la popolazione \u00e8 cos\u00ec divisa dal punto di vista etnico:"}
{"id": "3341921", "revid": "124180154", "url": "https://it.wikipedia.org/wiki?curid=3341921", "title": "Joe Grifasi", "text": "Biografia.\nJoe nasce a Buffalo da Patricia Gaglione e Joseph J. Grifasi. Si diploma alla Bishop Fallon High School, una ex scuola cattolica a Buffalo. Gioca a football e recita in molte rappresentazioni scolastiche. Frequenta per poco tempo il Canisius College, sempre a Buffalo, prima di entrare a far parte dell'esercito statunitense continuando a studiare alla scuola di recitazione di Yale. L\u00ec conosce la sua futura moglie, la sassofonista Jane Ira Bloom.\nNel 1977 debutta nel film \"Secret Service\"."}
{"id": "3341923", "revid": "628767", "url": "https://it.wikipedia.org/wiki?curid=3341923", "title": "Piskent", "text": "Piskent (in russo \u041f\u0441\u043a\u0435\u043d\u0442, \"Pskent\") \u00e8 il capoluogo del distretto di Piskent, nella regione di Tashkent, in Uzbekistan. La citt\u00e0 ha una popolazione di 30.830 (calcolati per il 2010). Si trova circa 50 km a sud di Tashkent."}
{"id": "3341925", "revid": "131358", "url": "https://it.wikipedia.org/wiki?curid=3341925", "title": "Pablo Aguilar (calciatore)", "text": ""}
{"id": "3341926", "revid": "110157", "url": "https://it.wikipedia.org/wiki?curid=3341926", "title": "Cioc-Maidan", "text": "Cioc-Maidan (in gagauzo \"\u00c7okmeydan\", in russo \"\u0427\u043e\u043a-\u041c\u0430\u0439\u0434\u0430\u043d\") \u00e8 un comune della Moldavia situato nella Gagauzia di 3.926 abitanti al censimento del 2004.\nSociet\u00e0.\nEvoluzione demografica.\nIn base ai dati del censimento, la popolazione \u00e8 cos\u00ec divisa dal punto di vista etnico:"}
{"id": "3341930", "revid": "1442080", "url": "https://it.wikipedia.org/wiki?curid=3341930", "title": "ATP Nizza 1982 - Singolare", "text": "Il singolare del torneo di tennis ATP Nizza 1982, facente parte della categoria Grand Prix, ha avuto come vincitore Bal\u00e1zs Tar\u00f3czy che ha battuto in finale Yannick Noah 6-2, 3-6, 13-11."}
{"id": "3341933", "revid": "110157", "url": "https://it.wikipedia.org/wiki?curid=3341933", "title": "Ci\u0219michioi", "text": "Ci\u0219michioi (in gagauzo \"\u00c7e\u015fmek\u00f6y\", in russo \"\u0427\u0438\u0448\u043c\u0438\u043a\u0438\u043e\u0439\") \u00e8 un comune della Moldavia situato nella Gagauzia di 5.054 abitanti al censimento del 2004.\nSociet\u00e0.\nEvoluzione demografica.\nIn base ai dati del censimento, la popolazione \u00e8 cos\u00ec divisa dal punto di vista etnico:"}
{"id": "3341937", "revid": "121860810", "url": "https://it.wikipedia.org/wiki?curid=3341937", "title": "Down Colorful Hill", "text": "Down Colorful Hill \u00e8 l'album di debutto della band statunitense Red House Painters pubblicato nel 1992 dall'etichetta indipendente 4AD.\nTracce.\nMark Kozelek, che figura anche come produttore, \u00e8 l'autore di tutti i brani e di tutti i testi, caratterizzati da un'atmosfera cupa e intimista."}
{"id": "3341941", "revid": "1442080", "url": "https://it.wikipedia.org/wiki?curid=3341941", "title": "Monte Carlo Open 1982 - Singolare", "text": "Il singolare del torneo di tennis Monte Carlo Open 1982, facente parte della categoria Grand Prix, ha avuto come vincitore Guillermo Vilas che ha battuto in finale Ivan Lendl 6-1, 7-6, 6-3."}
{"id": "3341945", "revid": "287204", "url": "https://it.wikipedia.org/wiki?curid=3341945", "title": "Rising from a Burning Desease", "text": "Rising from a Burning Desease \u00e8 il terzo album del gruppo hardcore Green Arrows. Venne pubblicato nel 2011 dalla Black Shirts Records.\nRistampa 2018.\nNel 2018 l'album viene ripubblicato dalla Rebel Records con una veste grafica completamente rinnovata e con la presenza di 3 bonus track.\nI pezzi aggiuntivi sono delle versioni inedite di 3 brani contenuti in The Earth, ma registrati con una formazione differente da quella dell'edizione definitiva, e pi\u00f9 congrua a quella di The Sky, ovvero con ancora la presenza di Master One alla giradischi e campionature e di un chitarrista lead a coprire la partenza dalla band di B.J..\nBonus track list:\nRistampa in vinile.\nNel 2019, Black Shirts Records rilascia una versione in LP (vinile) dell'album che sanc\u00ec l'inizio della collaborazione tra la band e l'etichetta.\nLa produzione prevede la track list originale e la veste grafica della ristampa del 2018. "}
{"id": "3341946", "revid": "110157", "url": "https://it.wikipedia.org/wiki?curid=3341946", "title": "Congaz", "text": "Congaz (in gagauzo \"Kongaz\", in russo \"\u041a\u043e\u043d\u0433\u0430\u0437\") \u00e8 un comune della Moldavia situato nella Gagauzia di 12.327 abitanti al censimento del 2004.\nSociet\u00e0.\nEvoluzione demografica.\nIn base ai dati del censimento, la popolazione \u00e8 cos\u00ec divisa dal punto di vista etnico:"}
{"id": "3341951", "revid": "729019", "url": "https://it.wikipedia.org/wiki?curid=3341951", "title": "Linea principale Muroran", "text": "La \u00e8 una delle principali linee ferroviarie nella prefettura di Hokkaid\u014d, gestita da JR Hokkaid\u014d.\nLa linea collega le stazioni di Oshamanbe, Oshamanbe e Iwamizawa, Iwamizawa con un percorso alternativo a quello della linea principale Hakodate, alla quale \u00e8 collegata ad entrambi i termini. Una diramazione collega la stazione di Higashi-Muroran, nell'omonima citt\u00e0 con la pi\u00f9 centrale stazione di Muroran.\nTracciato.\nLa linea principale Muroran si origina dalla linea principale Hakodate ad Oshamanbe; da qui sino alla citt\u00e0 di Tomakomai la linea segue la costa dell'oceano Pacifico attraversando tutti i principali centri della sottoprefettura di Iburi, quali Date, Muroran e Noboribetsu. La linea alterna sezioni a doppio binario con tratti a binario unico; in questa prima parte del suo percorso la linea \u00e8 quasi totalmente a doppio binario, eccezion fatta per i segmenti fra T\u014dya e Usu e fra Nagawa e Mareppu, che sono invece a binario unico. Il segmento fra le stazioni di Shiraoi e Numanohata, di 27,8 km, \u00e8 il pi\u00f9 lungo rettilineo ferroviario in Giappone.\nDa Tomakomai si dipartono, rispettivamente dalle stazioni di Tomakomai e Numanohata, la linea principale Hidaka verso l'omonima sottoprefettura e la linea Chitose verso Sapporo.\nFra Numanohata e il riallacciamento con la linea principale Hakodate ad Iwamizawa la linea passa attraverso le zone rurali della sottoprefettura di Sorachi, incrociando la linea Sekish\u014d ad Oiwake. Questo secondo tratto \u00e8 a doppio binario fino a Mikawa; da Mikawa fino al capolinea \u00e8 invece a binario unico.\nLa linea presenta una diramazione, a doppio binario, che dalla stazione di Higashi-Muroran porta verso la pi\u00f9 centrale stazione di Muroran.\nStoria.\nNel 1892 la \"Hokkaid\u014d Tank\u014d Tetsud\u014d\", una compagnia mineraria e ferroviaria, apr\u00ec il segmento fra la stazione di Higashi-Muroran (allora chiamata semplicemente Stazione di Muroran) e Iwamizawa. La linea fu ampliata fino a quella che oggi \u00e8 la stazione di Muroran nel 1897.\nIl restante segmento fra Oshamanbe e Higashi-Muroran fu costruito dalle col nome di per agevolare il traffico fra Sapporo e il sud dell'isola, che fino ad allora erano costretti ad affrontare la montagnosa sezione centrale della linea principale Hakodate.\nLa linea Osawa fu completata nel 1928 e nel 1931 le due linee collegate assunsero la denominazione attuale.\nBench\u00e9 la linea fosse nata con una vocazione commerciale, dagli anni'60 \u00e8 percorsa principalmente da servizi passeggeri.\nTreni.\nFra Oshamanbe e Numanohata transitano tutti i treni da e per il sud dell'Hokkaid\u014d e per Honsh\u016b, che percorrono questa linea piuttosto che la linea principale Hakodate in quanto meno tortuosa. Questa sezione \u00e8 quindi percorsa dagli espressi Super Hokuto e Hokuto (treno) che collegano Sapporo e Hakodate, dal Suzuran, espresso che collega Sapporo e Muroran, e da vari treni notturni che collegano Sapporo con l'Honsh\u016b, l'Hokutosei, l'Hamanasu, il Twilight Express e il Cassiopeia.\nSu questa sezione \u00e8 inoltre presente servizio locale.\nFra Numanohata e Iwamizawa transitano esclusivamente treni locali; questa tratta, una volta molto trafficata, ha infatti gradualmente perso importanza a causa della chiusura delle miniere di carbone.\nStazioni.\nLe stazioni fra Numanohata e Iwamizawa non sono numerate."}
{"id": "3341960", "revid": "38380736", "url": "https://it.wikipedia.org/wiki?curid=3341960", "title": "Distretto di Nevel'", "text": ""}
{"id": "3341961", "revid": "1573940", "url": "https://it.wikipedia.org/wiki?curid=3341961", "title": "Chiesa di San Donato (Sassari)", "text": "La chiesa di San Donato \u00e8 un edificio di culto di Sassari, eretto nella seconda met\u00e0 del Duecento.\nDivenne sede di parrocchia nel 1278, quando sorse anche la chiesa di San Sisto nell'ambito dell'urbanizzazione della zona. Oggi si trova in via Lamarmora.\nDescrizione.\nI resti dell'originario edificio gotico si conservano nella facciata, con portale strombato ad arco acuto e con oculo oggi murato, e nel fianco, con archetti gotici trilobati lungo i terminali, due monofore e un portale\nLa chiesa venne ampliata nel corso del Seicento. Si presenta oggi a navata unica con paraste angolari e volta a botte lunettata. Sono presenti quattro cappelle per lato, che ospitano altari lignei seicenteschi e settecenteschi. La cappella della Santa Croce ospita inoltre un \"Crocefisso\" in legno seicentesco.\nGli arredi della sagrestia comprendono un mobile seicentesco, opera di un artigiano locale."}
{"id": "3341976", "revid": "110157", "url": "https://it.wikipedia.org/wiki?curid=3341976", "title": "Congazcicul de Sus", "text": "Congazcicul de Sus (in gagauzo \"Congazul-Mic\", in russo \"\u0412\u0435\u0440\u0445\u043d\u0438\u0439 \u041a\u043e\u043d\u0433\u0430\u0437\u0447\u0438\u043a\") \u00e8 un comune della Moldavia situato nella Gagauzia di 1.970 abitanti al censimento del 2004.\nSociet\u00e0.\nEvoluzione demografica.\nIn base ai dati del censimento, la popolazione \u00e8 cos\u00ec divisa dal punto di vista etnico:\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3341977", "revid": "1573940", "url": "https://it.wikipedia.org/wiki?curid=3341977", "title": "Santuario della Madonna dei Prati (Moscazzano)", "text": "Il santuario della Madonna dei Prati (in dialetto cremasco: \"sant\u00fcare dala Mad\u00f2na di Pr\u00e0cc\") \u00e8 un antico luogo di culto mariano situato a Moscazzano.\nCollocazione.\nIl santuario sorge a nord-est dell'abitato e tiene fede al nome trovandosi tuttora in aperta campagna. Lo si raggiunge tramite una piccola strada che parte dall'arteria comunale che conduce a Crema.\nLe origini.\nLe origini del culto non sono note: la tradizione racconta che sulle rive dell'Adda fu ritrovata una statua della Beata Vergine che venne collocata in un oratorio presso le cascine Colombare, ridenominato Madonna del Fango; secondo altre fonti la reliquia fu posta propria all'interno di un edificio posto nello stesso luogo dell'attuale santuario.\n\u00c8 certo, comunque, che nel 1483 nelle campagne a nord di Moscazzano sorgeva una chiesa dedicata alla Madonna dei Prati vetusta e cadente: il vescovo di Cremona autorizz\u00f2 i Padri Domenicani ad utilizzarne i mattoni per costruire un nuovo edificio (dedicato alla Madonna del Fango) purch\u00e9 su un pilastro fosse dipinta un'immagine dedicata alla Madonna dei Prati in demolizione. Col tempo l'intitolazione della vecchia chiesa ha prevalso ed oggi con questo nome \u00e8 noto il santuario.\nCaratteristiche.\nLa facciata intonacata \u00e8 piuttosto semplice: il portale con timpano circolare \u00e8 sormontato da una bifora e affiancato da semplici finestre rettangolari. Il timpano della facciata \u00e8 triangolare e termina con un alto pinnacolo apicale.\nFoto della fine del XX secolo, quando la facciata non era intonacata, ci mostrano segni di una costruzione primitiva pi\u00f9 bassa dell'attuale, forse quella della precedente chiesa e quindi si potrebbe ipotizzare che parte della facciata sia anteriore al gi\u00e0 citato anno 1483.\nLa chiesa ha un andamento est-ovest, con l'altare rivolto ad oriente; sul lato settentrionale \u00e8 posto un piccolo edificio porticato che un tempo fungeva da abitazione di un eremita che provvedeva all'accoglienza dei fedeli e alla manutenzione dell'edificio.\nIl campanile \u00e8 sul lato posteriore sinistro, inglobato dall'edificio dell'eremita: \u00e8 a base quadrata con lesene angolari e bifore in corrispondenza della cella campanaria. Sopra si eleva la cuspide in forma conica a base circolare.\nL'interno \u00e8 ad aula unica: sull'altare \u00e8 posto l'affresco della Madonna col Bambino, un'opera di Eugenio Giuseppe Conti. Al presbiterio si trova anche un'immagine molto antica, certamente quattrocentesca e forse risalente alla precedente chiesa, essa stessa raffigurante una Madonna col Bambino."}
{"id": "3341979", "revid": "530184", "url": "https://it.wikipedia.org/wiki?curid=3341979", "title": "Furry Vengeance", "text": ""}
{"id": "3341980", "revid": "729019", "url": "https://it.wikipedia.org/wiki?curid=3341980", "title": "Schweizerische Nordostbahn", "text": "La Schweizerische Nordostbahn (acronimo NOB), in italiano \"Ferrovia svizzera del nord-est\", \u00e8 stata una compagnia ferroviaria della Svizzera fondata a Zurigo nel 1853 e confluita nel 1903 nelle Ferrovie Federali Svizzere (FFS/SBB/CFF).\nStoria.\nLa \"Schweizerische Nordostbahn\" ebbe origine nel 1853 dalla fusione della precedente compagnia \"Schweizerische Nordbahn\", (SNB) con le \"Bodensee- und Rheinfallbahnen\" (Ferrovie del lago di Costanza e delle cascate del Reno) dietro iniziativa dello zurighese Alfred Escher.\nLa compagnia ferroviaria divenne in tal modo l'operatore diretto del collegamento Zurigo-Lago di Costanza via Romanshorn. In seguito a ci\u00f2 entr\u00f2 in concorrenza diretta con le Ferrovie Svizzere Unite (Vereinigte Schweizerbahnen - VSB) con la sede principale in San Gallo.\nIl pittoresco villaggio di Romanshorn si svilupp\u00f2, grazie alla \"NOB\", divenendo il pi\u00f9 importante nodo di trasporto della Svizzera orientale. Nel 1855 la \"NOB\" intraprese l'attivit\u00e0 di navigazione lacustre sul Lago di Costanza e, nel 1869, di traghettamento ferroviario tra Romanshorn e Friedrichshafen, in Germania con conseguente potenziamento delle stazioni e del porto.\nNel 1858 venne completata la linea da Baden, via Brugg, per Aarau con cui venne connessa alla rete della \"Schweizerische Centralbahn\", (SCB) collegando infine anche Zurigo e Basilea. Tra 1870\u20131875 la NOB, in compartecipazione con SCB, costru\u00ec la B\u00f6zbergbahn, con il suo tunnel di 2.526\u00a0m ed anche, nel 1882, l'accesso alla Ferrovia del Gottardo da Brugg a Immensee, (Aargauische S\u00fcdbahn).\nSuccessivamente vennero assorbite altre societ\u00e0 concorrenti; in tal modo le linee, Zurigo - Affoltern - Luzern, e Singen - Zofingen si trovarono in diretta concorrenza con le ferrovie nazionali (\"Schweizerische Nationalbahn\", BNS) ma tali progetti si rivelarono disastrosi economicamente. Dopo la morte di Alfred Escher, la direzione della compagnia venne presa da Adolf Guyer-Zeller. Segu\u00ec un periodo difficile, con scioperi massicci del personale che chiedeva migliori condizioni retributive e di lavoro, che culmin\u00f2 con la statalizzazione delle ferrovie; il 1\u00ba gennaio 1902 la compagnia \"Schweizerische Nordostbahn\", con la sua rete di 853\u00a0km di binari e la flotta lacustre del Lago di Costanza, entr\u00f2 a far parte delle nuove Ferrovie Federali Svizzere (FFS)."}
{"id": "3341985", "revid": "110157", "url": "https://it.wikipedia.org/wiki?curid=3341985", "title": "Copceac (Gagauzia)", "text": "Copceac (in gagauzo \"K\u0131p\u00e7ak\", in russo \"\u041a\u043e\u043f\u0447\u0430\u043a\") \u00e8 un comune della Moldavia situato nella Gagauzia di 9.551 abitanti al censimento del 2004.\nSociet\u00e0.\nEvoluzione demografica.\nIn base ai dati del censimento, la popolazione \u00e8 cos\u00ec divisa dal punto di vista etnico:"}
{"id": "3341986", "revid": "1305772", "url": "https://it.wikipedia.org/wiki?curid=3341986", "title": "Nurafshon", "text": "Nurafshon (in uzbeko Nurafshon; in russo \u041d\u0443\u0440\u0430\u0444\u0448\u043e\u043d) \u00e8 il capoluogo del distretto di Orta Chirchik, nella regione di Tashkent, in Uzbekistan. Il suo nome significa letteralmente \"montagna della gioia\". La citt\u00e0 ha una popolazione di 22.111 (calcolati per il 2010). Si trova circa 30 km a sud di Tashkent e a 20 km da Ohangaron.\nL'economia della citt\u00e0 si basa principalmente sull'industria tessile, soprattutto cotone, e nella zona ci sono miniere di fluorite.\nDue ossari del periodo zoroastriano (VI secolo), qui rinvenuti, sono stati portati al museo di Samarcanda."}
{"id": "3341988", "revid": "110157", "url": "https://it.wikipedia.org/wiki?curid=3341988", "title": "Nevel'skij rajon (Oblast' di Pskov)", "text": "Il Nevel'skij rajon () \u00e8 un rajon dell'Oblast' di Pskov, nella Russia europea; il capoluogo \u00e8 Nevel'. Istituito nel 1927, ricopre una superficie di 2.689,9 chilometri quadrati e nel 2010 ospitava una popolazione di circa 26.500 abitanti."}
{"id": "3341991", "revid": "110157", "url": "https://it.wikipedia.org/wiki?curid=3341991", "title": "Cotovscoe", "text": "Cotovscoe (in gagauzo \"K\u0131rlannar\", in russo \"\u041a\u043e\u0442\u043e\u0432\u0441\u043a\u043e\u0435\") \u00e8 un comune della Moldavia situato nella Gagauzia di 989 abitanti al censimento del 2004.\nSociet\u00e0.\nEvoluzione demografica.\nIn base ai dati del censimento, la popolazione \u00e8 cos\u00ec divisa dal punto di vista etnico:"}
{"id": "3342001", "revid": "767487", "url": "https://it.wikipedia.org/wiki?curid=3342001", "title": "Il truffacuori", "text": "Il truffacuori (\"L'Arnac\u0153ur\") \u00e8 un film del 2010 diretto da Pascal Chaumeil.\nTrama.\nAlex \u00e8 uno \"sfasciacoppie\" professionista. Insieme a sua sorella e al cognato, gestisce una piccola societ\u00e0 specializzata nel salvataggio di donne sfortunate in amore. Spesso su richiesta delle famiglie, egli interviene seducendo la donna in questione affinch\u00e9 apra gli occhi e la incita a lasciare il fidanzato giudicato inadeguato. Per questo utilizza il suo charme e la sua tecnica ben rodata, oltre a dei metodi di spionaggio sofisticati per seguire la vita delle sue prede e scoprire le loro debolezze.\nUn giorno gli viene proposto il caso di Juliette, una ricca ereditiera che ha trovato l'amore della sua vita nel bell'inglese Jonathan. All'inizio si rifiuta, dato che lui lavora solo a casi di coppie non felici ma, a causa del rosso in bilancio, Alex \u00e8 costretto ad accettare il lavoro. Ha solo dieci giorni prima che il matrimonio abbia luogo.\nRiconoscimenti.\nIl film ha ricevuto 5 nomination ai Premi C\u00e9sar 2011, Romain Duris \u00e8 stato candidato ai Satellite Awards 2010 e Fran\u00e7ois Damiens \u00e8 stato nominato come miglior attore non protagonista ai Premi Magritte 2011. City of Lights, City of Angels (Los Angeles) 2010 : Premio speciale (Premio del Pubblico)"}
{"id": "3342011", "revid": "1305772", "url": "https://it.wikipedia.org/wiki?curid=3342011", "title": "Livraghi", "text": ""}
{"id": "3342012", "revid": "628767", "url": "https://it.wikipedia.org/wiki?curid=3342012", "title": "Chinaz", "text": "Chinaz (in uzbeko Chinoz; in russo \u0427\u0438\u043d\u0430\u0437) \u00e8 il capoluogo del distretto di Chinaz, nella regione di Tashkent, in Uzbekistan. La citt\u00e0 ha una popolazione di 27.165 (calcolati per il 2010). Si trova circa 50 km a sud-ovest di Tashkent e a 10 km da Sirdaryo."}
{"id": "3342022", "revid": "1305772", "url": "https://it.wikipedia.org/wiki?curid=3342022", "title": "Cioburciu", "text": ""}
{"id": "3342032", "revid": "1305772", "url": "https://it.wikipedia.org/wiki?curid=3342032", "title": "Frunz\u0103", "text": ""}
{"id": "3342036", "revid": "452415", "url": "https://it.wikipedia.org/wiki?curid=3342036", "title": "Jan van Bunnik", "text": ""}
{"id": "3342038", "revid": "473173", "url": "https://it.wikipedia.org/wiki?curid=3342038", "title": "Biologico", "text": ""}
{"id": "3342040", "revid": "729019", "url": "https://it.wikipedia.org/wiki?curid=3342040", "title": "Fearless Fosdick", "text": "Fearless Fosdick \u00e8 personaggio immaginario protagonista di una omonima striscia a fumetti creata dal cartoonist statunitense Al Capp nel 1948 e parodia di Dick Tracy, celebre personaggio creato da Chester Gould. Le storie del personaggio vengono pubblicate all'interno di in un\u2019altra serie del creatore, Li'l Abner, presentate come una delle letture preferite dal protagonista di quest'altra serie. Distribuita da United Feature Syndicate, in Italia \u00e8 stata pubblicata dalla rivista Linus. Altri personaggi della serie sono il Capo, Prudence Pimpleton, Mrs. Flintnose, Sebastian e Lester Gooch."}
{"id": "3342043", "revid": "287204", "url": "https://it.wikipedia.org/wiki?curid=3342043", "title": "Tomasz Sokolowski", "text": "Biografia.\n\u00c8 il figlio di Kazimierz Soko\u0142owski, ex calciatore polacco trasferitosi in Norvegia nel 1991.\nCarriera.\nClub.\nLyn Oslo.\nSokolowski ha iniziato la carriera con la maglia del Lyn, debuttando nell'Eliteserien il 4 maggio 2003, quando ha sostituito Jan-Derek S\u00f8rensen contro il Molde, in una partita che si \u00e8 conclusa 2-2 (\u00e8 stata proprio di Sokolowski la rete del pareggio). Il 7 novembre 2004 \u00e8 stato titolare nella finale dell'edizione stagionale del Norgesmesterskapet, in cui il suo Lyn \u00e8 uscito sconfitto dal Brann per 4-1.\nViking.\nNel 2009 \u00e8 passato al Viking, esordendo il 15 marzo dello stesso anno: \u00e8 subentrato infatti a Birkir Bjarnason nel successo per 3-0 sull'Odd Grenland. Il 5 luglio ha segnato la prima rete per il nuovo club, siglando il gol del definitivo 4-2 con cui il Viking s'\u00e8 imposto sul Lillestr\u00f8m.\nBrann.\nIl 25 novembre 2011 \u00e8 stato reso noto il suo trasferimento al Brann, a partire dal 1\u00ba gennaio successivo. \u00c8 arrivato a parametro zero e si \u00e8 legato al nuovo club con un contratto dalla durata triennale. Ha esordito in squadra il 25 marzo 2012, schierato titolare nella sconfitta per 3-1 maturata sul campo del Rosenborg. Il 7 luglio seguente \u00e8 arrivata la prima rete in campionato, nella sconfitta per 2-1 in casa dell'H\u00f8nefoss.\nStab\u00e6k.\nIl 28 marzo 2014, \u00e8 passato in prestito allo Stab\u00e6k, fino al 15 luglio. Ha debuttato con questa casacca il 30 marzo, subentrando a Fredrik Brustad nella sconfitta interna per 0-3 contro il V\u00e5lerenga. Rientrato al Brann, ha rescisso il contratto che lo legava al club lo stesso 15 luglio. Sempre nello stesso giorno, quindi, \u00e8 tornato allo Stab\u00e6k a cui si \u00e8 legato con un accordo valido fino al termine della stagione. Si \u00e8 svincolato cos\u00ec al termine del campionato 2014.\nAsker.\nIl 5 gennaio 2016, dopo un anno di inattivit\u00e0, ha firmato un contratto biennale con l'Asker, formazione militante nella 2. divisjon. Il 30 aprile ha giocato la prima partita in squadra, subentrando ad Axel \u00d8vreb\u00f8 Harstad nel successo interno per 1-0 sul Fram Larvik. L'11 giugno ha trovato la prima rete, nel 4-1 inflitto al Vindbjart. Ha totalizzato 15 presenze e 3 reti tra campionato e coppa, nel corso di questa stagione, che l'Asker ha chiuso al 5\u00ba posto nel proprio girone.\nNazionale.\nIl centrocampista avrebbe potuto giocare sia per la che per la . Sokolowski ha scelto la seconda opzione: ha giocato 23 partite per la , con 3 reti all'attivo. Ha debuttato il 28 aprile 2004, quando ha sostituito Lars Iver Strand nel successo per 1-0 sulla Russia. Il 15 gennaio 2005 segn\u00f2 la prima rete, nel successo per 0-1 sull'Ucraina.\nIl 29 gennaio 2006 ha esordito per la Nazionale maggiore, nell'amichevole contro gli che si \u00e8 conclusa con una sconfitta per 5-0.\nStatistiche.\nPresenze e reti nei club.\n\"Statistiche aggiornate al 26 ottobre 2017.\""}
{"id": "3342057", "revid": "110157", "url": "https://it.wikipedia.org/wiki?curid=3342057", "title": "Coca-Cola HBC", "text": "La Coca-Cola Hellenic Bottling Company S.A. (\"Coca-Cola \u0395\u03bb\u03bb\u03b7\u03bd\u03b9\u03ba\u03ae \u0395\u03c4\u03b1\u03b9\u03c1\u03b5\u03af\u03b1 \u0395\u03bc\u03c6\u03b9\u03b1\u03bb\u03ce\u03c3\u03b5\u03c9\u03c2 A.E.\") \u00e8 una societ\u00e0 svizzera che opera nel settore alimentare.\n\u00c8 quotata sia alla Borsa di Londra che alla Borsa di Atene ed \u00e8 presente con i propri stabilimenti in 28 paesi. Produce bibite carbonate e non, acqua, succhi, sport &amp; energy drinks e preparati per bevande istantanee.\nIn particolare \u00e8 la licenziataria di The Coca-Cola Company per la fabbricazione di prodotti finiti, in lattine e bottiglie, per quanto riguarda il mercato d'Italia, Armenia, Austria, Bielorussia, Bosnia ed Erzegovina, Bulgaria, Croazia, Repubblica Ceca, Estonia, Grecia, Ungheria, Lettonia, Lituania, Macedonia, Moldavia, Nigeria, Irlanda del Nord, Polonia, Irlanda, Romania, Russia, Serbia, Montenegro, Slovacchia, Slovenia, Svizzera e Ucraina. Nello specifico The Coca-Cola Company fornisce lo sciroppo concentrato a Coca-Cola HBC, la quale poi provveder\u00e0 a combinarlo con acqua depurata e dolcificanti, per poi procedere alla fase dell'imbottigliamento. Dopodich\u00e9 sempre Coca-Cola HBC si occuper\u00e0 della distribuzione e della fornitura del prodotto finale a negozi al dettaglio, distributori automatici, ristoranti e distributori di cibo di servizio.\nStoria.\nLa societ\u00e0 nasce nell'agosto del 2000 a seguito della fusione tra \"Hellenic Bottling Company S.A.\" (HBC) e \"Coca-Cola Beverages PLC\".\nHellenic Bottling Company nasce ad Atene nel 1969 ed ottiene la concessione di TCCC per l'imbottigliamento delle sue bevande in Grecia. Nel 1981 viene rilevata da Kar-Tess Holding S.A. che d\u00e0 il via al processo di espansione delle attivit\u00e0 di HBC.\nNel 1991 si quota alla Borsa di Atene. Nell'agosto 2000 Coca-Cola Beverages PLC entra nel suo azionariato con una quota del 23%.\nCoca-Cola Beverages, invece, nasce nel luglio 1998, come spin-off delle attivit\u00e0 europee della societ\u00e0 australiana Coca-Cola Amatil Limited.\nLa fusione tra le due entit\u00e0 comporter\u00e0 un ulteriore allargamento del mercato fornito dal nuovo soggetto grazie ad una serie di acquisizioni di societ\u00e0 operanti prevalentemente in Europa.\nNel 2012, vista la grave crisi economica, che annovera la Grecia tra i paesi pi\u00f9 colpiti, la societ\u00e0 decide di cambiare sede legale e di trasferirsi in Svizzera, precisamente a Zugo.\nItalia.\nCoca-Cola HBC opera dal 1995 in Italia attraverso Coca-Cola HBC Italia S.r.l. (gi\u00e0 Coca-Cola Bevande Italia S.p.A.) proprietaria degli stabilimenti di produzione ed imbottigliamento di Nogara, Oricola, Marcianise, Rionero in Vulture. \u00c8 proprietaria di Fonti del Vulture S.r.l. ed ha incorporato la societ\u00e0 SoCIB S.p.A.. Si occupa anche della distribuzione dei prodotti di Ilko Coffee International, joint venture tra The Coca-Cola Company e Illycaff\u00e8 S.p.A.."}
{"id": "3342064", "revid": "123807330", "url": "https://it.wikipedia.org/wiki?curid=3342064", "title": "Paul Walden", "text": "Biografia.\nFu docente al politecnico di Riga, all'universit\u00e0 di Rostock e all'universit\u00e0 di Tubinga; \u00e8 ricordato per il suo lavoro nel campo della stereochimica, elettrochimica e della storia della chimica.\nDiede il suo nome all'inversione da lui scoperta e cre\u00f2 il primo etilammonio nitrato liquido-ionico.\nNel 1947 scrisse \"Storia della chimica organica\"."}
{"id": "3342065", "revid": "827882", "url": "https://it.wikipedia.org/wiki?curid=3342065", "title": "Il grande libro dei misteri irrisolti", "text": "Il grande libro dei misteri irrisolti \u00e8 un libro di Colin e Damon Wilson. Questo libro tratta i pi\u00f9 grandi misteri irrisolti dell'umanit\u00e0, esponendo tutte le ipotesi proposte per la spiegazione di questi fenomeni e raccontando brevemente la loro storia. \u00c8 un libro di 672 pagine. Nato dall'unione di due saggi: \"An Enciclopedia of Unsolved Mysteries\" e \"Unsolved Mysteries Past and Present\"."}
{"id": "3342082", "revid": "599013", "url": "https://it.wikipedia.org/wiki?curid=3342082", "title": "Houston Open 1982 - Singolare", "text": "Il singolare del torneo di tennis Houston Open 1982, facente parte della categoria World Championship Tennis, ha avuto come vincitore Ivan Lendl che ha battuto in finale Jos\u00e9 Luis Clerc che si \u00e8 ritirato sul punteggio di 3-6 7-6 6-0 1-4."}
{"id": "3342109", "revid": "1543377", "url": "https://it.wikipedia.org/wiki?curid=3342109", "title": "Los Angeles Open 1982 - Singolare", "text": "Il singolare del torneo di tennis Los Angeles Open 1982, facente parte della categoria Grand Prix, ha avuto come vincitore Jimmy Connors che ha battuto in finale Mel Purcell 6-2, 6-1."}
{"id": "3342121", "revid": "339392", "url": "https://it.wikipedia.org/wiki?curid=3342121", "title": "Cinquantunesimo stato", "text": ""}
{"id": "3342122", "revid": "1305772", "url": "https://it.wikipedia.org/wiki?curid=3342122", "title": "Nevel'skij rajon", "text": "Nevel'skij rajon"}
{"id": "3342129", "revid": "599013", "url": "https://it.wikipedia.org/wiki?curid=3342129", "title": "Gene Miller", "text": "Statistiche.\n\"Statistiche aggiornate.\""}
{"id": "3342137", "revid": "486946", "url": "https://it.wikipedia.org/wiki?curid=3342137", "title": "Saline di Trapani", "text": ""}
{"id": "3342146", "revid": "2212434", "url": "https://it.wikipedia.org/wiki?curid=3342146", "title": "Adolfo Bogoncelli", "text": "Biografia.\nBogoncelli nasce a Treviso nel 1915, si trasferisce a Milano nel 1934. Nel capoluogo lombardo conosce quasi casualmente la squadra del Dopolavoro Borletti, perch\u00e9 si reca a seguirne le sfide contro la squadra Giuliana della Ginnastica Triestina, nella quale militano alcuni suoi amici. Completati gli studi liceali si trasferisce a Modena, per conseguire la laurea in chimica e farmacia (poi cambia idea, studiando economia).\nTornato a Milano, Bogoncelli decide di fondare la \"Triestina Milano\" nel 1945, riuscendo a far trasferire da Trieste otto atleti, con la promessa del pagamento delle spese universitarie e di alloggio. Finanziato dal Partito d'Azione, riesce ad iscrivere la Triestina al campionato; dopo solo un anno per\u00f2 i fondi finiscono e la squadra viene smantellata, trasferendosi a Como. Ma nel 1947 Bogoncelli acquisisce la Borletti, societ\u00e0 ormai in crisi, rilevandone il titolo sportivo, i giocatori ed i titoli vinti. Nasce cos\u00ec l'attuale Olimpia Milano.\nBogoncelli trasferisce la squadra dall'impianto di via Washington a quello della palestra \"Forza e Coraggio\" di via Gallura; riesce ad ottenere il primo contratto di sponsorizzazione nella storia della pallacanestro italiana, avendo garantiti dall'industriale Borletti 300.000 lire per il primo anno, 600.000 per il secondo. \nBogoncelli riesce ad acquistare i migliori talenti italiani: Sergio Stefanini, Agostino Miliani, Giuseppe Sforza, Ricky Pagani, Romeo Romanutti, oltre a Cesare Rubini. Il suo obiettivo \u00e8 quello di curare fortemente il vivaio della squadra, in modo da offrire un adeguato ricambio tecnico; Bogoncelli capisce anche che con un ottimo vivaio, il bilancio della societ\u00e0 pu\u00f2 essere sempre mantenuto in attivo. Nel 1956 stipula la sponsorizzazione con la Simmenthal, con cui resta legato per 17 anni.\nBogoncelli fu sempre un precursore. Merito suo \u00e8 l'ingaggio di uno dei primi stranieri nella storia del campionato italiano: il greco Mim\u012bs Stefanid\u012bs nel 1955; \u00e8 sua l'idea di sostituire le divise da gioco, dalle vecchie t-shirt alle nuove canotte; sempre merito suo \u00e8 l'idea di far indossare le \"scarpette rosse\" ai giocatori; \u00e8 il presidente della prima squadra italiana a vincere la Coppa dei Campioni (nel 1966). Bogoncelli fu anche uno dei fondatori della Lega Basket.\nNel giugno 1980 cedette la societ\u00e0 al gruppo Gabetti.\nMuore nel 1989, all'et\u00e0 di 73 anni, a causa di una malattia incurabile.\nLa pallacanestro italiana riconosce i suoi grandi meriti nella storia dello sport italiano, iscrivendolo nel 2009 nell'Italia Basket Hall of Fame, massimo riconoscimento conferito dalla Federazione Italiana Pallacanestro."}
{"id": "3342158", "revid": "287204", "url": "https://it.wikipedia.org/wiki?curid=3342158", "title": "Ramose (visir)", "text": "N5:Z1-ms\nR ms (\"Nato da Ra\")"}
{"id": "3342160", "revid": "253269", "url": "https://it.wikipedia.org/wiki?curid=3342160", "title": "Jole Fierro", "text": "Biografia.\nCaratterista nel cinema a partire dagli anni cinquanta, ha interpretato prevalentemente ruoli in film di genere poliziottesco, storici, drammatici o della commedia all'italiana.\nInterprete radiofonica e televisiva da una lunga relazione con Arnoldo Fo\u00e0, nacque la figlia Annalisa."}
{"id": "3342163", "revid": "984922", "url": "https://it.wikipedia.org/wiki?curid=3342163", "title": "Suzette Charles", "text": " Inizialmente si era classificata al secondo posto durante il concorso, ma dopo che la vincitrice Vanessa L. Williams fu squalificata, la corona pass\u00f2 a lei.\nSuzette Charles, che prima del concorso aveva gi\u00e0 lavorato come modella per la pubblicit\u00e0, dopo la vittoria del titolo di Miss America ha intrapreso la carriera di presentatrice televisiva, attrice e cantante. Ha infatti partecipato alla serie televisiva della CBS \"Frank's Place\", nel film \"Beyond the Dream\" ed \u00e8 apparsa sul palcoscenico al fianco di Stevie Wonder, Alan King, Joel Grey e Lou Rawls.\nAd agosto 1993 ha pubblicato il singolo \"Free To Love Again\", prodotto da Mike Stock e Pete Waterman."}
{"id": "3342170", "revid": "113080542", "url": "https://it.wikipedia.org/wiki?curid=3342170", "title": "Pavle Jovanovic", "text": "Biografia.\nViene ricordato come vincitore di una medaglia di bronzo nella sua disciplina, vittoria avvenuta ai campionati mondiali del 2004 (edizione tenutasi a K\u00f6nigssee, Germania) insieme ai suoi connazionali Todd Hays, Bill Schuffenhauer e Steve Mesler\nNell'edizione l'oro e l'argento andarono alla nazionali tedesche.\nIl 9 maggio 2020, l'ex compagno di squadra americano Steve Mesler ha annunciato che Jovanovic \u00e8 morto per suicidio."}
{"id": "3342171", "revid": "119186914", "url": "https://it.wikipedia.org/wiki?curid=3342171", "title": "Ferrovie Svizzere Unite", "text": "La Ferrovie Svizzere Unite (, acronimo VSB) era una societ\u00e0 ferroviaria della Svizzera fondata nel 1857 e incorporata nelle Ferrovie federali svizzere (FFS) nel 1902.\nStoria.\nLa societ\u00e0 venne creata a San Gallo il 1\u00ba maggio del 1857 per incorporazione di alcune ferrovie minori: la Glatthalbahn, che gestiva il percorso Wallisellen\u2013Uster, la rete S\u00fcdostbahn costituita dalle linee Rorschach-Sargans-Coira, Ziegelbr\u00fccke-Sargans, Rapperswil-Ziegelbr\u00fccke e Weesen-Glarona e la St.Gallisch-Appenzellischen Eisenbahngesellschaft con le sue linee Winterthur-Wil-San Gallo e San Gallo-Rorschach.\nLa societ\u00e0 VSB operava in competizione con le linee Schweizerische Nordostbahn (NOB), Winterthur/Wallisellen per San Gallo e il Lago di Costanza e tra Uster e Glarona.\nLa ferrovia della valle del Reno tra Rorschach e Coira fu una linea regionale. La rete includeva anche la \"Toggenburgerbahn\" da Wil a Ebnat-Kappel e la \"Walenseebahn\".\nIl 1\u00ba luglio 1902 la VSB con la sua rete di 269\u00a0km venne nazionalizzata entrando a far parte delle FFS."}
{"id": "3342177", "revid": "767487", "url": "https://it.wikipedia.org/wiki?curid=3342177", "title": "Maye Brandt", "text": " Ha inoltre rappresentato il Venezuela a Miss Universo 1980 il 7 luglio 1980 a Seul, in Corea.. La Brandt \u00e8 morta nel 1982 all'et\u00e0 di ventidue anni, in seguito ad un colpo di pistola da lei stessa esploso."}
{"id": "3342179", "revid": "602037", "url": "https://it.wikipedia.org/wiki?curid=3342179", "title": "Antonio Buono", "text": "Presidente di sezione della Corte di Cassazione.\nBiografia.\nHa lavorato nel ferrarese come Pretore e Sostituto Procuratore, a Rovigo (Pretore e Giudice), a Ferrara (Presidente della Corte d'Assise), a Forl\u00ec ( Presidente del Tribunale). Molte sue sentenze sono apparse su riviste giuridiche.\nNel 1944 a Copparo, dove era Pretore e Direttore delle carceri, aiuta la detenuta politica, socialista, Alda Costa ad incontrare un compagno di partito a cui passare una lista di nomi per ricostruire le file del partito socialista. In questo periodo si rifiuta di applicare le direttive della Questura che imponevano non venissero aperte le celle dei detenuti politici durante i bombardamenti. In luglio riesce a sfuggire alle camicie nere che cercavano di catturarlo.\nPer il suo comportamento L'ANPI gli dar\u00e0 il riconoscimento di patriota. L'episodio \u00e8 ricordato nella biografia di Alda Costa scritta da Autunno Rav\u00e0.\nNell'ottobre 1945 \u00e8 Pubblico Ministero nel processo contro Carlo De Sanctis. Il De Sanctis dal 23 febbraio 1943 era stato a Ferrara come capo dell'ufficio politico della Questura ed era capo della banda fascista che dal luglio 1944 aveva compiuto sevizie, maltrattamenti e assassini in accordo con le SS. L'episodio pi\u00f9 noto \u00e8 l'eccidio avvenuto nei pressi del Caff\u00e8 del Doro dove sette antifascisti vennero trucidati il 17 novembre 1944. Per il De Sanctis e altre 4 persone, Domenico Apollonio, Luigi D'Ercole, Giulio Valli, e Mario Balugani il P.M. Buono chiese e ottenne la condanna a morte, il 4 ottobre 1945 dalla Corte d'Assise Straordinaria di Ferrara. La Cassazione il 12 febbraio 1946 annull\u00f2 la sentenza e la pena fu ridotta in seguito all'amnistia. \nSostituto procuratore a Ferrara negli anni 44-46, ha indagato sui numerosi episodi criminali, che nel dopoguerra hanno insanguinato la citt\u00e0 estense e provincia, compiuti da bande di ex-partigiani e infiltrati fascisti. Tra queste, la strage nel carcere cittadino dell'8 giugno 1945 dove vennero uccisi 17 detenuti fascisti in attesa di giudizio e il capo guardia, mentre altri 9 vennero feriti.\nSulla figura del magistrato, sul suo intenso lavoro istruttorio e sui memoriali da lui lasciati, si ispira il romanzo storico di Alessandro Carlini \u201cGli Sciacalli\u201d, pubblicato il 21.01.21 per i tipi Newton Compton editori.\nAmante dello sport e grande tifoso del ha fatto parte della C.A.F. (Commissione di Appello Federale) della F.I.G.C.\nNegli anni sessanta fu uno dei fondatori di Magistratura Indipendente. Ha diretto per anni il giornale dell'associazione.\nDal 1972 al 1976 ha fatto parte del Consiglio Superiore della Magistratura come componente eletto dai giudici. Del CSM \u00e8 stato Direttore dell'Ufficio Stampa.\nNel 1981 viene coinvolto nella vicenda P2. Antonio Buono ha confermato l'adesione alla massoneria ma ha negato la sua appartenenza alla loggia, ma diversi documenti comporverebbero rapporti tra Buono e Gelli. Comunque la stessa Commissione Anselmi\nriporta un provvedimento decisionale del Consiglio Superiore della Magistratura del 5 aprile 1984 a proposito dei magistrati coinvolti in un'inchiesta su presunte corresponsioni di denaro a membri di magistratura Indipendente in cui si decide l'archiviazione dell'indagine iniziata nei confronti dei magistrati per \"l'assenza dei riscontri probatori in ordine ai fatti riportati\"..\nNel dettaglio, nella relazione di maggioranza della commissione Parlamentare, si legge:\nParallelamente alla carriera di magistrato Antonio Buono inizia quella di giornalista che risale al 1946. Collabora a diverse testate fra le quali \"Il sole 24 ore\", \"Il Giorno\", \"Gente\", \"il Giornale nuovo\" (che dal 1983 viene rinominato \"il Giornale\"). Su quest'ultimo quotidiano dal 12 dicembre 1974 al maggio 1981 sono stati pubblicati oltre 500 editoriali.\nNel 1985 pubblica il suo libro \"Vostro Onore senza onore\" che in prima stesura portava il titolo de \"Il piccolo giudice\".\nSi spegne a Bologna il 7 gennaio 1988."}
{"id": "3342182", "revid": "767487", "url": "https://it.wikipedia.org/wiki?curid=3342182", "title": "Fantasca, the Gypsy", "text": "Fantasca, the Gypsy \u00e8 un cortometraggio muto del 1912 diretto da George Melford. Distribuito in sala dalla General Film Company il 24 luglio 1912, il film era interpretato da Carlyle Blackwell e da Alice Joyce.\nTrama.\nJohn Neville, che sta preparando una grande festa, ingaggia degli artisti zingari per intrattenere i suoi ospiti. Conosce cos\u00ec Fantasca, la loro regina, che si innamora di lui. Ma lui la respinge. Gli zingari, che hanno gi\u00e0 cercato di rapire la figlia di Neville, fanno un secondo tentativo che ha successo. Fantasca decide di restituire la bambina al padre, ma viene ferita da un colpo sparato da uno della trib\u00f9. La donna, con le sue ultime forze, riesce a raggiungere la casa di Neville dove spirer\u00e0 tra le braccia dell'amato.\nProduzione.\nProdotto dalla Kalem Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale degli Stati Uniti il 24 luglio 1912."}
{"id": "3342187", "revid": "1543377", "url": "https://it.wikipedia.org/wiki?curid=3342187", "title": "Sosalt", "text": "Sosalt - Sale Marino di Trapani S.p.A. \u00e8 una azienda italiana che opera nel settore del sale alimentare da cucina, ed \u00e8 tra le principali aziende per la lavorazione e l'esportazione del sale marino.\nStoria.\nFondata nel 1922 con il nome di SIES (Societ\u00e0 Industriale Estrazione Sali) spa da un gruppo di imprenditori trapanesi per la coltivazione e la raccolta del sale nelle saline di Trapani. Oggi le saline controllate dal gruppo, lungo l'antica via del sale che corre tra Trapani e Marsala, raggiungono la superficie di circa 800 ettari per una produzione di 100\u00a0000 tonnellate di sale l'anno.\nNel 1989 \u00e8 stato avviato lo stabilimento industriale su 20\u00a0000\u00a0m\u00b2 di cui 4\u00a0000 coperti. Ha una capacit\u00e0 di produzione di 70\u00a0000 pacchi di sale al giorno. La produzione del sale marino avviene per \"distillazione frazionata\", per un contenuto di cloruro di sodio del 98%. L'azienda produce anche sale marino iodato.\nLa Sosalt \u00e8 uno dei maggiori produttori del Sale marino di Trapani IGP. La quota di maggioranza della societ\u00e0 \u00e8 nelle mani della famiglia D'Al\u00ec. Possiede anche le saline Ettore e Infersa nella laguna dello Stagnone.\nNel 2011 la Sosalt, in cordata con l'imprenditore Giovanni Semeraro di Lecce, ha costituito la \"Saline Italiane srl\" che ha rilevato la \"AtiSale Spa\", proprietaria delle saline di Margherita di Savoia, di Volterra e di Sant'Antioco, divenendo il primo gruppo produttore italiano e uno dei primi in Europa di sale marino.\nLa produzione.\nLa tecnica di estrazione del sale, adottata nelle saline trapanesi, si basa sull\u2019evaporazione spontanea dell\u2019acqua del mare. \nFin dai tempi pi\u00f9 remoti le campagne salifere sono state legate in maniera naturale al succedersi delle stagioni iniziando fra marzo-aprile per concludersi ad ottobre. Il semestre invernale rimane il periodo di riposo naturale delle vasche che si preparano per la produzione della stagione successiva.\nIl sale viene prodotto attraverso un processo selettivo di \u201cprecipitazione frazionata\u201d. Solo quando la salamoia raggiunge lo stato di soluzione satura, viene immessa nelle vasche di cristallizzazione, dove precipita il cloruro di sodio, creando spessori che possono raggiungere i 12- 15 centimetri. \nLa raccolta viene effettuata sia a mano sia in in modalit\u00e0 meccanizzata. Quest\u2019ultima modalit\u00e0 permette una raccolta efficiente conservando allo stesso tempo tutte le caratteristiche del sale marino.\nLa raccolta.\nLa raccolta a mano.\nLa raccolta a mano avviene secondo il sistema tradizionale che si tramanda da generazioni.\nI salinai entrano nelle vasche di cristallizzazione ed iniziano a rompere la crosta con l\u2019ausilio di pali frantumatori. Terminata questa frangitura manuale i salinai, utilizzando una speciale pala di ferro, procedono al modellamento di piccoli cumuli di sale, facendo assumere alle vasche un aspetto simile a quello di una \u201cscacchiera\u201d.\nSuccessivamente, il sale viene trasportato con carriole sugli argini della salina realizzando cumuli sempre pi\u00f9 grandi a forma di prisma. Ultimata la prima raccolta si procede ai preparativi per quella successiva di met\u00e0 Agosto e, condizioni climatiche permettendo per la terza raccolta di fine Settembre.\nNel cristallo si trovano intatti tutti i preziosi oligoelementi (Magnesio, Fluoro, Iodio e Potassio) che rendono ricco il cristallo di sale marino\nLa raccolta meccanizzata.\nLa raccolta meccanizzata si effettua con un\u2019apposita macchina che, grazie ad una lama, permette di raccogliere il nostro sale lasciandone una sottile crosta sul fondo della vasca.\nTramite nastri trasportatori il sale viene caricato sui vagoni di un trenino che permette di trasportare il sale appena raccolto direttamente nello stabilimento produttivo.\nIl prodotto, una volta lavato in controcorrente ed essiccato, \u00e8 pronto per essere confezionato nel nostro stabilimento."}
{"id": "3342191", "revid": "1543377", "url": "https://it.wikipedia.org/wiki?curid=3342191", "title": "Miranda (fotografia)", "text": "Miranda (esattamente \"The Miranda Camera Company\", chiamata inizialmente \"The Orion Camera Company\"), \u00e8 stata un'azienda giapponese, in attivit\u00e0 dal 1947 al 1978, produttrice di apparecchiature e macchine fotografiche, prevalentemente reflex a obiettivo singolo per il formato 35 millimetri."}
{"id": "3342199", "revid": "1566286", "url": "https://it.wikipedia.org/wiki?curid=3342199", "title": "Ralf Wolter", "text": "In Italia partecip\u00f2 al film commedia \"Operazione San Gennaro\" (1966), nel ruolo di Frankie, il tecnico americano specializzato in furti."}
{"id": "3342209", "revid": "1543377", "url": "https://it.wikipedia.org/wiki?curid=3342209", "title": "Rodolfo Halffter", "text": "Biografia.\nDi padre tedesco e madre catalana, fu proprio quest'ultima ad avvicinarlo alla musica insieme con suo fratello Ernesto di 5 anni pi\u00f9 piccolo di lui. I suoi studi sono stati per lo pi\u00f9 autodidatti (anche se \u00e8 da segnalare che, ancora una volta insieme al fratello, per un periodo ha studiato con Manuel de Falla). Intorno agli anni trenta diventa una figura centrale nella vita intellettuale in fermento a Madrid, prendendo parte al \"Grupo de los Ocho\" (generazione del '27), volto a combattere la musica accademia in favore ai nuovi traguardi raggiunti dalla \"nuova musica\" di compositori quali Claude Debussy, Arnold Sch\u00f6nberg, Maurice Ravel e B\u00e9la Bart\u00f3k. Proprio in questo periodo di grande attivit\u00e0, il compositore, che a differenza del fratello sosteneva il partito repubblicano, fu mandato in esilio nel 1939 in Messico a seguito della vittoria di Francisco Franco nella Guerra civile spagnola; in Spagna torner\u00e0 pi\u00f9 volte, ma non prima del 1963. Insegna al \"Conservatorio Nacional de M\u00fasica de M\u00e9xico\", lavorando con altri importanti compositori come Carlos Ch\u00e1vez; a partire dal 1953 inizia anche ad abbracciare il serialismo (da molti \u00e8 considerato il padre del serialismo messicano)."}
{"id": "3342210", "revid": "599013", "url": "https://it.wikipedia.org/wiki?curid=3342210", "title": "Miguel L\u00f3pez", "text": "Carriera.\nCresciuto nelle giovanili del Gimnasia La Plata, ha giocato nella terza divisione argentina con il Deportivo Coreano e il Defensores de Cambaceres. Dopo aver giocato in prima divisione con il Quilmes, viene ceduto in prestito al Los Angeles Galaxy."}
{"id": "3342212", "revid": "585241", "url": "https://it.wikipedia.org/wiki?curid=3342212", "title": "Monte Broncino", "text": "Il monte Broncino, \u00e8 un monte delle Prealpi Comasche alto 1.077\u00a0m s.l.m. Si affaccia sull'Alpe del Vicer\u00e9 e fa parte del gruppo del monte Bollettone. La cima si pu\u00f2 raggiungere a partire dall'Alpe del Vicer\u00e9, in circa 15-20 minuti, seguendo il sentiero che conduce alla vetta del monte Bollettone.\nDescrizione.\nIn vetta era presente una torre in muratura utilizzata in epoca medioevale per segnalazioni, oggi andata completamente distrutta: durante la giornata le segnalazioni avvenivano con bandiere colorate, mentre durante la notte utilizzando dei fal\u00f2. La torre comunicava con la torre di Montorfano, e quindi al Castel Baradello da un lato, mentre dall'altro lato fino al \"Campanone di Brianza\" ed alla Vallassina.\nStoria: la tragedia sul monte Broncino.\nI contadini di Albavilla utilizzavano i prati situati nelle parti pi\u00f9 alte del territorio per la fienagione, dato che i campi presenti nell'abitato venivano coltivati. Salivano dal paese nelle prime ore del mattino, e con la schiena curva sfalciavano il prato per tutta la giornata.\nIl 3 luglio 1914 Pietro Frigerio, guardaboschi di casa Perego, era salito con il figlio verso il monte Bollettone, accompagnato da Fiorino Croci, per la delimitazione delle varie \"partite\", che venivano poi affittate ai contadini. Il caldo torrido, lascia il posto ad un forte temporale, e i 3 si dirigono per cercare riparo verso i resti della torre alla sommit\u00e0 del monte Broncino. La temperatura scende in poco tempo di 15-20\u00a0\u00b0C, e i fulmini si abbattono ovunque. I resti della torre divengono bersaglio dei fulmini: Pietro Frigerio e il figlio vengono colpiti, folgorati all'istante, mentre il superstite riesce a scappare rifugiandosi all'Alpe del Vicer\u00e9 presso l'albergo La Salute. Pochi giorni dopo la Domenica del Corriere rievoca il tragico evento."}
{"id": "3342222", "revid": "1318658", "url": "https://it.wikipedia.org/wiki?curid=3342222", "title": "Hogna radiata", "text": "Hogna radiata \u00e8 un ragno appartenente alla famiglia Lycosidae.\nDistribuzione e habitat.\n\u00c8 un ragno molto comune in tutti i paesi del sud Europa, specialmente dei paesi mediterranei. In Italia \u00e8 presente e comune quasi ovunque.\nAbita ambienti di campagna e boschi montani, nonostante ci\u00f2 \u00e8 pi\u00f9 facile incontrarlo su terreni rocciosi e secchi. Sebbene sia comunemente definito come ragno errante, la femmina ha una tana fissa.\nAbitudini e pericolosit\u00e0.\nCome tutti i ragni appartenenti alla famiglia dei Lycosidae, \"Hogna radiata\" esce dalla tana durante la notte per cacciare: la sua dieta \u00e8 composta prevalentemente da altri artropodi, compresi ragni di minori dimensioni, che cattura grazie alla fine vista fornitagli dai grossi occhi che contraddistinguono i ragni lupo.\nSolitamente non \u00e8 aggressivo e preferisce la fuga; bisogna comunque prestare attenzione al morso (doloroso a causa dell'azione meccanica dei cheliceri) delle femmine che abbiano un ovisacco.\nIn passato si attribuiva a questa specie e a \"Lycosa tarantula\" la pericolosit\u00e0 legata a episodi di tarantismo.\nDescrizione.\nEssendo un ragno errante il corpo \u00e8 massiccio, le zampe ben sviluppate. La colorazione e il pattern opistosomico sono simili a quelli del cugino \"Lycosa tarantula\", sebbene quest'ultimo abbia disegni pi\u00f9 definiti. Il prosoma presenta due bande scure solcate da linee radiali (in passato, a causa di questa caratteristica e della notevole somiglianza con le specie del genere \"Lycosa\", era noto come \"Lycosa radiata\"). La colorazione e i disegni, tuttavia, variano nel tempo e possono cambiare da esemplare a esemplare: questo li rende poco indicativi per il riconoscimento della specie. Le dimensioni si aggirano intorno ai 20\u00a0mm per le femmine, poco meno per gli esemplari maschi; il leg-span si aggira intorno ai 7\u20138\u00a0cm negli esemplari adulti."}
{"id": "3342224", "revid": "1057320", "url": "https://it.wikipedia.org/wiki?curid=3342224", "title": "Cris Judd", "text": "Biografia.\nCris Judd \u00e8 nato il 15 agosto 1969 ad Abilene nello Stato del Texas da una famiglia di discendenza mista, suo padre era un militare di origine portoghesi e sua madre era filippina. Ha trascorso i suoi primi anni nelle basi dell'Aeronautica militare degli Stati Uniti ad Angeles nelle Filippine e nelle Hawaii. La famiglia in seguito si trasfer\u00ec in Florida dove Cris frequent\u00f2 la Niceville High School. Da adolescente ha avuto un forte interesse per lo sport e ha trascorso molto tempo surfando e giocando a golf; ha anche considerato di diventare un giocatore professionista per un po' prima di abbandonare l'idea. Dopo la scuola, si \u00e8 iscritto all'Okaloosa-Walton Community College di Niceville, in Florida.\nCarriera.\nAll'et\u00e0 di 21 anni Judd si interess\u00f2 alla danza. Nel giro di un anno, inizi\u00f2 a ballare e coreografare professionalmente al \"Walt Disney World\" in Florida e poco dopo venne scelto come uno dei ballerini \"Chippendales\". Nel 1995 \u00e8 stato ingaggiato per ballare con Michael Jackson per gli \"MTV Video Music Awards 1995\", che lo ha portato a ballare con Jackson anche nel successivo tour mondiale del cantante del 1996/'97, l\"'HIStory World Tour\". Nel 1997 si esibisce durante la performance della canzone candidata all'Oscar \"That Thing You Do\" alla 69\u00aa edizione degli \"Academy Awards.\" Nel 1999 ha ballato ai \"Billboard Music Awards\" durante un'esibizione di C\u00e9line Dion e agli \"MTV Video Music Awards 1999\" con gli N'SYNC. Nel 2000 si esibisce agli \"American Music Awards\" durante una performance di Enrique Iglesias e Brian McKnight.\nHa inoltre coreografato il tour del 2000 per Jordan Knight, il tour del 2001 per Perry Ferrell e quello dei Jane's Addiction, nonch\u00e9 il video musicale \"Ain\u2019t It Funny\" e \"I'm Real\" per Jennifer Lopez. Ha anche coreografato i video musicali \"Love Don't Cost a Thing\" e \"Ain't It Funny-Remix\" con Ja Rule ed \u00e8 stato il direttore creativo e coreografo dello speciale concerto della NBC di Jennifer Lopez, \"Let's Get Loud\". Produsse inoltre l'album \"\".\nNel 2003 ha coreografato le sequenze di danza per il film \"Un ciclone in casa\" con Steve Martin e Queen Latifah, dove appare anche in un ammeo, e ha coreografato Nicole Kidman durante la sua performance nel film \"La macchia umana\".\nNel 2009 Judd si \u00e8 esibito in un tributo al compianto Michael Jackson agli \"MTV Video Music Awards 2009\" partecipando alla performance di \"Scream\" insieme alla sorella di Michael, Janet Jackson e ad altri famosi coreografi che hanno lavorato sia con Michael che con Janet Jackson.\nHa anche composto la canzone, \"Alive\" (la sua prima traccia), che \u00e8 stata selezionata come canzone del film, \"Enough\". Ha inoltre lavorato come produttore musicale e coreografo per il \"Fantasy at the Luxor Resort\" di Las Vegas.\nJudd \u00e8 anche apparso in alcuni video musicali tra i quali: \"Michael Jackson's Ghosts\", \"My Way\" per Usher e \"Tango\" per Julio Iglesias.\nVita privata.\nConobbe Jennifer Lopez quando lavorava come ballerino, fu il secondo marito della cantante con un matrimonio avvenuto il 29 settembre 2001. Dopo un periodo di difficolt\u00e0 divorziarono ufficialmente nel gennaio 2003. Spos\u00f2 in seguito Kelly A. Wolfe nel novembre 2009. La coppia ha avuto una figlia, Vivienne Lee Judd, il 19 settembre 2013."}
{"id": "3342226", "revid": "767487", "url": "https://it.wikipedia.org/wiki?curid=3342226", "title": "The Roommate - Il terrore ti dorme accanto", "text": "The Roommate - Il terrore ti dorme accanto (\"The Roommate\") \u00e8 un film del 2011 diretto da Christian E. Christiansen.\nTra gli interpreti principali del film figurano Minka Kelly, Leighton Meester, Danneel Harris, Cam Gigandet e Alyson Michalka.\nTrama.\nAlla matricola Sara Matthews viene assegnata come compagna di stanza Rebecca, una ragazza all'apparenza gentile e simpatica, con cui stringe amicizia. Le cose iniziano per\u00f2 a peggiorare quando Rebecca comincia a dimostrarsi ossessionata ed iperprotettiva nei confronti dell'amica, arrivando perfino a minacciare ed uccidere le persone a lei vicine. Dopo essersi resa conto dello stato mentale di Rebecca, affetta da schizofrenia, Sara decide di evitarla e si trasferisce con il suo nuovo ragazzo lontana dal dormitorio. Rebecca trova comunque il modo di avvicinarla, seducendo ed imprigionando una sua cara amica, Irene. Dopo una lotta furiosa, Sara pugnala Rebecca, mettendo fine a tutto.\nProduzione.\nCon un budget di 16 milioni di dollari, il film \u00e8 stato girato interamente a Los Angeles, California, presso la Loyola Marymount University.\nDistribuzione.\nIl film \u00e8 stato distribuito nelle sale cinematografiche statunitensi il 4 febbraio 2011 a cura della Screen Gems.\nIn Italia il film \u00e8 uscito il 22 luglio 2011 direttamente per il mercato DVD su distribuzione Sony Pictures.\nAccoglienza.\nIncassi.\nNel primo fine settimana di programmazione il film ha incassato 15,6 milioni, posizionandosi al primo posto nella classifica dei film pi\u00f9 visti in America, battendo il film prodotto da James Cameron \"Sanctum 3D\"."}
{"id": "3342228", "revid": "51032", "url": "https://it.wikipedia.org/wiki?curid=3342228", "title": "Asparagi selvatici", "text": ""}
{"id": "3342229", "revid": "22475", "url": "https://it.wikipedia.org/wiki?curid=3342229", "title": "Sergio Ferrari (calciatore 1943)", "text": "Carriera.\nDurante la sua carriera ha vestito le maglie di Lecco, Roma, Verona, , Novara e ."}
{"id": "3342242", "revid": "287204", "url": "https://it.wikipedia.org/wiki?curid=3342242", "title": "Comitato nazionale per l'ordine e la sicurezza pubblica", "text": "Il Comitato nazionale per l'ordine e la sicurezza pubblica \u00e8 un organo ausiliario esterno di consulenza del Ministero dell'interno in materia di sicurezza e ordine pubblico.\n\u00c8 stato istituito nell'aprile 1981.\nFunzioni.\nIn base all'articolo 19 della legge n. 121 del 1 aprile 1981 il Comitato deve esprimersi attraverso un parere obbligatorio ma non vincolante:\nComposizione.\nIl ministro pu\u00f2 inoltre chiamare a partecipare alle riunioni del Comitato il Comandante Generale del Corpo delle capitanerie di porto - Guardia Costiera, dirigenti generali del Ministero dell'interno, altri rappresentanti dell'amministrazione dello Stato e delle forze armate, dirigenti generali del ministero; pu\u00f2 invitare alle stesse riunioni componenti dell'Ordine giudiziario, d'intesa con il procuratore competente."}
{"id": "3342244", "revid": "1185701", "url": "https://it.wikipedia.org/wiki?curid=3342244", "title": "Michael Young (bobbista)", "text": "Biografia.\nViene ricordato come vincitore di una medaglia d'oro nella sua disciplina, vittoria ottenuta ai campionati mondiali del 1965 (edizione tenutasi a St. Moritz, Svizzera) insieme ai suoi connazionali Vic Emery, Gerald Presley e Peter Kirby\nNella stessa edizione vinse anche un'altra medaglia, un bronzo nel bob a due."}
{"id": "3342245", "revid": "1452073", "url": "https://it.wikipedia.org/wiki?curid=3342245", "title": "Arcana Heart 2", "text": " \u00e8 un picchiaduro a incontri in 2D sviluppato dalla Examu, pubblicato per Arcade il 21 marzo 2008. Si tratta del sequel di \"Arcana Heart\", ed \u00e8 il primo titolo della serie ad essere sviluppato e pubblicato dalla Examu, dopo che i diritti del franchise erano stati ceduti all'azienda dalla Yuki Enterprise. Il gioco \u00e8 stato presentato in anteprima in occasione dell'expo AOU2008. Il gioco presente sei nuovi personaggi, ognuno dei quali con una propria unica Arcana e nuove tecniche di combattimento.\nNe \u00e8 stata poi pubblicata una versione aggiornata, Suggoi! Arcana Heart 2."}
{"id": "3342255", "revid": "599013", "url": "https://it.wikipedia.org/wiki?curid=3342255", "title": "Mama Africa (Akon)", "text": "Mama Africa \u00e8 un brano musicale del cantante senegalese Akon, pubblicato come quarto singolo estratto dall'album \"Konvicted\" e pubblicato il 15 maggio 2007. Il singolo \u00e8 arrivato alla quarantasettesima posizione della Official Singles Chart. Il remix ufficiale del brano figura la partecipazione del rapper 50 Cent."}
{"id": "3342257", "revid": "112225926", "url": "https://it.wikipedia.org/wiki?curid=3342257", "title": "Amadea Durakovi\u0107", "text": "Gioca nel ruolo di schiacciatrice nel Racing Club de Cannes.\nCarriera.\nLa carriera di Amadea Durakovi\u0107 inizia nel 2007, tra le file dell'Odbojka\u0161ki Klub Po\u0161tar 064. Nelle due stagioni col club di Belgrado, si aggiudica altrettante volte il campionato serbo e la coppa nazionale. Nella stagione 2009-10 va a giocare nel Racing Club de Cannes, con cui vince il campionato francese e la Coppa di Francia, ripetendosi anche nelle due annate successive."}
{"id": "3342260", "revid": "767487", "url": "https://it.wikipedia.org/wiki?curid=3342260", "title": "K\u016bs\u014d no kikaitachi no naka no hakai no hatsumei", "text": " \u00e8 un cortometraggio d'animazione giapponese del 2002, scritto e diretto da Hideaki Anno. Il cortometraggio \u00e8 un'esclusiva del Museo Ghibli, dove viene proiettato giornalmente."}
{"id": "3342263", "revid": "205250", "url": "https://it.wikipedia.org/wiki?curid=3342263", "title": "H\u00e9ctor D\u00edaz", "text": "Biografia.\nHector Diaz inizia la sua carriera nel 1992 con l'opera di teatro \"Pater Dixit\", poi continua con \"Contratiempo\", nello stesso anno, un cortometraggio.\nIl suo debutto in televisione arriva nel 1994 con \"Monta\u00f1a rusa\", poi con \"Sol negro\" (2002), \"Casados con Hijos\" (2005), \"Nin\u00ed\" (2009), nel ruolo di Orazio e nella telenovela \"Para vestir santos - A proposito di single\". Dal 1999 ha ricevuto premi come: Teatro del mundo, Clarin e molti altri. Nel 2007 ha preso parte a due episodi di \"Lalola\".\nIn Italia \u00e8 riconosciuto per aver partecipato a \"Nin\u00ed\" ed alle pubblicit\u00e0 \"Limonc\u00e8\" e \"Febreze\", nel 2006 e 2007.\nDoppiatori italiani.\nNelle versioni in italiano dei suoi film, H\u00e9ctor D\u00edaz \u00e8 stato doppiato da:"}
{"id": "3342265", "revid": "287204", "url": "https://it.wikipedia.org/wiki?curid=3342265", "title": "Ivo Ulisse Camerini", "text": "Biografia.\nFiglio di contadini della montagna cortonese, nel 1968, come studente operaio, si trasferisce a Roma dove si laurea in Lettere nel 1973 all'Universit\u00e0 La Sapienza e dove fu allievo, tra gli altri, di Walter Binni, Renzo De Felice, Ruggero Moscati e Natalino Sapegno. Nel 1987 \u00e8 segretario regionale della Federscuola-Cisl dell'Umbria e nel 1989 diviene membro della Segreteria regionale della Cisl dell'Umbria. Dal 1997 al 2009 \u00e8 presidente del Distretto scolastico 32 (Valdichiana, Arezzo). Dal 1997 \u00e8 membro del Consiglio generale della Cisl di Arezzo.\nNel 1975 \u00e8 tra i rifondatori del giornale \"L'Etruria\" della cui redazione fa tuttora parte. Nel 1984 fu tra i fondatori del periodico \"Cortona Oggi\". Nel 1988 \u00e8 stato tra i fondatori dei periodici sindacali \"Note Flaei Umbria\" e \"L'altra Umbria\", dei quali \u00e8 tuttora direttore.\nNel 1979, su incarico del Segretario generale della Cisl Pierre Carniti, fonda l'Archivio Storico Nazionale della Cisl di cui \u00e8 stato direttore fino al dicembre 2016. Dal marzo 2011 al dicembre 2016 \u00e8 stato anche responsabile della Biblioteca Centrale della Cisl. Nel gennaio 2017 va in pensione e da allora si diletta a fare \"il giornalista di strada\" per il quotidiano online www.letruria.it e per il quindicinale cartaceo L'Etruria di Cortona, di cui \u00e8 vicedirettore."}
{"id": "3342283", "revid": "88740", "url": "https://it.wikipedia.org/wiki?curid=3342283", "title": "Azzone (disambigua)", "text": ""}
{"id": "3342287", "revid": "18323", "url": "https://it.wikipedia.org/wiki?curid=3342287", "title": "Ralph Wolter", "text": ""}
{"id": "3342289", "revid": "767487", "url": "https://it.wikipedia.org/wiki?curid=3342289", "title": "Sorry, Blame It on Me", "text": "Sorry, Blame It on Me \u00e8 un brano musicale del cantante senegalese Akon, pubblicato come quinto singolo estratto dall'album \"Konvicted\" e pubblicato il 17 luglio 2007. Il singolo \u00e8 arrivato alla settima posizione della Billboard Hot 100, dove ha ottenuto il disco di platino ed alla seconda della classifica neozelandese"}
{"id": "3342294", "revid": "729019", "url": "https://it.wikipedia.org/wiki?curid=3342294", "title": "Villa Farinacci", "text": "Villa Farinacci \u00e8 una villa rustica sita all'interno del Parco d'Aguzzano, nella zona Casal de' Pazzi di Roma.\nOriginariamente villa privata, \u00e8 di propriet\u00e0 dell'ente Roma Capitale, formalmente in attesa di essere adibita a centro di informazione ambientale e biblioteca, ma di fatto chiusa al pubblico nonostante la fine dei lavori dichiarata nel 2010.\nStoria.\nVilla privata.\nLa villa fu fatta edificare nel 1940 dal gerarca fascista Roberto Farinacci, dal quale prende il nome, per farne un deposito di cereali ed un'abitazione per il suo terreno di Aguzzano. Il progetto fu affidato a Lorenzo Chiaraviglio che utilizz\u00f2 elementi tradizionali dell'edilizia rurale romana, tra cui il travertino.\nSecondo il documentario \"Mussolini: soldi, sesso e segreti\" per il ciclo della Rai \"La grande storia\", Farinacci si costru\u00ec la villa distraendo un finanziamento del ministero dei lavori pubblici.\nIl progetto fu approvato dalla Commissione edilizia nell'ottobre 1940 come casa rurale di un proprietario fondiario ma, strada facendo, la realizzazione fece s\u00ec che l'edificio divenisse pi\u00f9 di rappresentanza che casa di un fondo agricolo in stile dell'epoca (stile rurale influenzato dal Razionalismo fascista), divenendo una residenza rurale tra i due avvenimenti bellici, con elementi caratteristici, la torre, il patio, i portici ed i pavimenti in marmo.\nPassaggio al Comune di Roma.\nSul finire degli anni sessanta fu destinata a ristorante. Nel 1975 il comune di Roma espropri\u00f2 in proprio favore la villa agli eredi Farinacci.\nNel giugno 1994 i locali della villa divennero un centro sociale che pare prendere il nome dalla caratteristica architettonica dell'edificio stesso: \"La Torre\". La villa fu occupata dopo otto anni di abbandono.\nTra il 1995 ed il 1997 il centro sociale abusivo fu pi\u00f9 volte sgomberato dalle forze dell'ordine e nuovamente occupato. Nel 1996 la struttura fu vincolata come \"patrimonio artistico e storico\" e nel maggio 1997 il centro occup\u00f2 una nuova sede.\nIl 15 febbraio ed il 29 settembre 1996 la villa fu interessata da incendi di natura dolosa.\nRestauro.\nNel maggio 2018 la propriet\u00e0 \u00e8 passata al Municipio IV, e il 18 luglio successivo l'amministrazione comunale, con una cerimonia ufficiale, ha riaperto al pubblico la struttura.\nDescrizione.\nI locali al pianterreno erano utilizzati come rimessa, ufficio e deposito di cereali, mentre al primo piano erano siti i locali di abitazione come le camere da letto ed il soggiorno. La torre, che si sviluppa in vari piani, ospitava il granaio ed i serbatoi dell'acqua.\nAttorno alla villa si sviluppa un parco di circa 4500 m\u00b2. La superficie del fabbricato \u00e8 di circa 830 m\u00b2, la sua cubatura circa 3000 m\u00b3.\nCollegamenti.\n Fermate autobus (Linee ATAC e Roma TPL)"}
{"id": "3342295", "revid": "516508", "url": "https://it.wikipedia.org/wiki?curid=3342295", "title": "Vo\u01f0ska Republike Srpske", "text": ""}
{"id": "3342302", "revid": "767487", "url": "https://it.wikipedia.org/wiki?curid=3342302", "title": "I Can't Wait (Akon)", "text": "I Can't Wait \u00e8 un brano musicale del cantante senegalese Akon, pubblicato come sesto singolo estratto dall'album \"Konvicted\" e pubblicato il 31 marzo 2008. Il singolo figura al collaborazione del rapper T-Pain, anche produttore del brano."}
{"id": "3342307", "revid": "729019", "url": "https://it.wikipedia.org/wiki?curid=3342307", "title": "Jalil Zandi", "text": "Si conoscono pochissimi dettagli sulla sua vita. Arruolatosi nell'aeronautica militare dell'Iran quando ancora il paese era governato dallo sci\u00e0, rimase in servizio anche dopo gli eventi della rivoluzione iraniana del 1979, nonostante l'ostilit\u00e0 di cui erano oggetto i militari; trascorse almeno due periodi in prigione, di cui uno sotto la minaccia di pena di morte impartita dal governo rivoluzionario.\nDescritto come \"sfacciato\" e spesso in feroce polemica con il suo superiore colonnello Abbas Baba'ie (importante esponente dell'aeronautica), si afferm\u00f2 ben presto come esperto pilota di jet Grumman F-14 Tomcat; con il grado di maggiore partecip\u00f2 alla guerra contro l'Iraq a partire dal settembre del 1980. Durante il conflitto, con il suo F-14 abbatt\u00e9 11 aerei iracheni: il totale comprende 4 MiG-23, 2 Su-22, 2 MiG-21 e 3 Mirage F1. Questi successi fanno di Zandi il miglior asso dell'aeronautica militare iraniana e dell'intero conflitto, oltre che il miglior asso di F-14 di sempre. Nel febbraio del 1988 l'F-14 di Zandi venne abbattuto da un Mirage F1 iracheno, ma il pilota riusc\u00ec ad eiettarsi con successo.\nRimase in servizio anche dopo il conflitto, divenendo il responsabile della pianificazione e dell'organizzazione dell'aeronautica militare con il grado di tenente generale. Si ritir\u00f2 dal servizio nel 1999. Mor\u00ec a Teheran il 1\u00ba aprile 2001 a causa di un incidente stradale che cost\u00f2 la vita anche alla moglie Zahra Mohebshahedin: sepolto nel cimitero Behesht-e-Zahra, lascia i tre figli Vahid, Amir e Nader."}
{"id": "3342309", "revid": "298229", "url": "https://it.wikipedia.org/wiki?curid=3342309", "title": "Maryna Marchenko", "text": "Gioca indifferentemente nel ruolo di schiacciatrice e opposto nella \u017denskij volejbol'nyj klub Dinamo Moskva.\nCarriera.\nLa carriera di Maryna Marchenko inizia nel 2003, tra le file del Krug Volejbol'nyj Klub, con cui gioca per cinque stagioni, vincendo quattro volte il campionato ucraino e altrettante volte la Coppa d'Ucraina. Nel 2007 debutta anche nella nazionale ucraina, ma senza grandi risultati. Nel mese di marzo del 2008 viene ingaggiata dal Racing Club de Cannes, cui disputa la parte finale della stagione 2008-09, vincendo subito il campionato francese e la Coppa di Francia, ripetendosi anche nelle stagioni successive.\nNella stagione 2011-12 si trasferisce in Russia, ingaggiata dall'Omi\u010dka Omsk; nella stagione successiva invece \u00e8 alla \u017denskij volejbol'nyj klub Dinamo Moskva."}
{"id": "3342311", "revid": "218520", "url": "https://it.wikipedia.org/wiki?curid=3342311", "title": "Trattato costituzionale europeo", "text": ""}
{"id": "3342313", "revid": "1281965", "url": "https://it.wikipedia.org/wiki?curid=3342313", "title": "Villa del Gombo", "text": "Villa del Gombo \u00e8 situata a Pisa, nella tenuta di San Rossore.\nSorta come residenza del Presidente della Repubblica Italiana, su un precedente edificio utilizzato dai sovrani di Casa Savoia, oggi \u00e8 gestita dalla Regione Toscana e ospita convegni ed eventi culturali all'interno del Parco naturale di Migliarino, San Rossore, Massaciuccoli.\nStoria.\nVerso la fine degli anni cinquanta del Novecento la tenuta di San Rossore fu annessa ai beni del Capo dello Stato; nell'occasione, il presidente Giovanni Gronchi decret\u00f2 la realizzazione di una villa presidenziale all'interno del parco.\nLa villa, che avrebbe dovuto rappresentare un simbolo di rinascita per il territorio dopo le devastazioni della seconda guerra mondiale, sostituiva un preesistente casino di caccia, ridotto ormai alla fatiscente condizione di rudere. Il villino antico era stato acquistato nel 1866 dalla Casa reale di Savoia, e vi avevano soggiornato spesso Vittorio Emanuele II e Vittorio Emanuele III\nIl nuovo edificio fu progettato dagli architetti romani Amedeo Luccichenti e Vincenzo Monaco: l'area prescelta, nella tenuta del Gombo, fu interessata da un pi\u00f9 ampio progetto di risanamento ambientale e paesaggistico, che port\u00f2 all'impianto di 350.000 piante e alla realizzazione di un prato artificiale di circa 2 ettari.\nNegli anni sessanta furono realizzate, nel tratto costiero adiacente, 5 scogliere parallele alla costa per difendere il tratto di spiaggia su cui si affaccia la villa. Queste determinarono una leggera espansione della spiaggia ma incentivarono l'erosione dei tratti posti sottoflutto ovvero quelli limitrofi il tratto protetto. Quando alla met\u00e0 degli anni ottanta le 4 scogliere meridionali furono potenziate, l'accumulo a tergo fu fortissimo con la formazione di 4 tomboli, ma si aggrav\u00f2 notevolmente lo stato delle spiagge poste sottoflutto.\nDescrizione.\nLa villa, che si estende su circa 640\u00a0m\u00b2, \u00e8 sollevata da terra mediante quattro supporti d'acciaio: la compatta volumetria \u00e8 alleggerita da ampie superfici vetrate che delimitano, al centro della pianta, una cortile di forma quadrata.\nNegli ambienti esposti a nord e a est sono situate le camere e gli ambienti privati, mentre a sud e a ovest, raggiungibili mediante un'ampia rampa, si trovano gli ambienti di rappresentanza.\nParticolarmente curata risulta l'impiantistica, anticipatrice di certi principi della bioarchitettura (come ad esempio la regolazione termica basata sull'esposizione solare)."}
