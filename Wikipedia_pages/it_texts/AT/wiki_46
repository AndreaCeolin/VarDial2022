{"id": "3207513", "revid": "110157", "url": "https://it.wikipedia.org/wiki?curid=3207513", "title": "Chiesa di Santa Lucia (Mistretta)", "text": "La chiesa di Santa Lucia \u00e8 la chiesa madre di Mistretta.\nStoria.\nEpoca normanna.\nLe prime notizie del tempio cristiano, verosimilmente edificato su preesistente luogo di culto o edificio pagano, risalgono al 1170, anno in cui il vescovo Bosone de Gorram la don\u00f2 con tutti i suoi arredi e patrimoni ad un canonico della sua cattedrale. Della struttura normanna orientata ad est, e del suo arredo, non \u00e8 rimasto nulla.\nEpoca aragonese.\nNel 1490 fu ricostruita nelle forme attuali con l'orientamento abside - prospetto ribaltato.\nEpoca spagnola.\nNel 1521, fu edificata la possente torre campanaria. Nel 1552, in piena epoca rinascimentale l'edificio \u00e8 stato arricchito con il portale di Giorgio Brigno, l'anc\u00f3na dei fratelli Vincenzo e Antonino Gagini mentre col fiorire del barocco siciliano nel XVII secolo, \u00e8 realizzato il ricchissimo portale principale e quello meridionale, entrambi opere in pietra arenaria di scalpellini locali. Pi\u00f9 contemporanea \u00e8 la commissione e realizzazione di opere d'arte figurative e decorative per mezzo di manodopera locale abile in manufatti in pietra e legno, botteghe palermitane specializzate in marmi e argenti, maestranze dei centri vicini esperte in tele, stucchi ed affreschi.\nNel 1630 fu ampliata con l'innalzamento dell'abside e del transetto, la costruzione del tiburio ottagonale rivestito di maioliche verdi cristalline e le due cappelle mariane simmetriche: \"Cappella della Madonna dei Miracoli\" e \"Cappella di Santa Maria Odigitria\". Nella nuova zona presbiteriale ad ovest, il coro e le due absidiole laterali: \"Cappella del Santissimo Sacramento\" e \"Cappella di Santa Lucia\".\nQuesti lavori sono realizzati a ridosso del sisma del 25 agosto 1613 o \"terremoto di Naso\". Sono molti altri gli eventi sismici che nelle devastazioni su scala regionale, hanno provocato danni contenuti all'integrit\u00e0 complessiva del monumento come il terremoto del Val di Noto del 1693 e il terremoto della Calabria meridionale del 1783.\nEpoca borbonica.\nAd ulteriori lavori di ampliamento e abbellimento segu\u00ec la nuova dedicazione nel 1775 e l'erezione a parrocchia nel 1790.\nNegli ultimi anni, soprattutto dopo il \"terremoto di Capizzi e Mistretta\" del 31 ottobre 1967, la chiesa \u00e8 stata sottoposta a radicali opere di restauro che hanno portato alla luce parte degli sfarzi che il tempo aveva celato.\nIl 31 ottobre 2016 la chiesa madre \u00e8 stata elevata a santuario della Madonna dei Miracoli.\nFacciata.\nL'impianto a croce latina con tre navate scandite da arcate su robuste colonne, facciata compresa fra due possenti torri delle quali una sola \u00e8 compiuta e datata 1521.\nIngresso prospetto anteriore: portale in stile barocco siciliano delimitato da due colonne che sorreggono un doppio timpano ad arco spezzato sovrapposto con la statua intermedia di \"Santa Lucia\", sulle cimase sono collocate le raffigurazioni allegoriche della \"Speranza\" e della \"Carit\u00e0\". Nei pennacchi sono inseriti due medaglioni: a sinistra \u00e8 raffigurato \"Re Davide\" con la cetra, simbolo di sapienza e di giustizia, a destra \u00e8 raffigurato \"Ferdinando II d'Aragona\" il Cattolico, raffigurato con il braccio sinistro piegato sulla spalla destra mentre stringe con la mano lo scettro col giglio dei re aragonesi, simbolo del trionfo della fede e della purezza nel comando. Sulle paraste\nControfacciata: gli ambienti e manufatti corrispondono all'antica zona absidale fino al XVII secolo.\nTransetto.\nPresbiterio: cantoria di Paolo La Cristina, coro ligneo composto da 71 stalli, realizzato dalle botteghe dei Li Volsi ante 1598, Ramfardi 1671, All\u00f2 1685 - 1710, Giovanni Biffarella e Antonino Azzolina da Mistretta 1712 - 1726, Ciro Bagnasco 1803, leggio centrale opera di Angelo Messina e Carmelo Barone 1809. Al centro del coro la lapide con figura del sacerdote Giacomo Scaduto del XVI secolo.\nAltare maggiore: opera di marmoraio palermitano Angelo Gabriele, con parti a rilievo e medaglione attribuito a Ignazio Marabitti, balaustra di Domenico Battaglia.\nOrgano.\nOrgano a canne di Onofrio La Gala e Giuseppe Lugaro.\nConfraternita delle Anime Purganti.\nIl sodalizio fondato nel XVII secolo e trasferitosi nella vicina chiesa con lo stesso titolo."}
{"id": "3207516", "revid": "73831", "url": "https://it.wikipedia.org/wiki?curid=3207516", "title": "Georges Buckley De Maritens", "text": ""}
{"id": "3207520", "revid": "290275", "url": "https://it.wikipedia.org/wiki?curid=3207520", "title": "Ranella", "text": ""}
{"id": "3207522", "revid": "92723", "url": "https://it.wikipedia.org/wiki?curid=3207522", "title": "Isole del Mar Nero", "text": "Sono di seguito elencate tutte le isole del Mar Nero divise per nazione di appartenenza.\nDa notare il numero esiguo in rapporto alla superficie del bacino, tra l'altro le isole sono tutte di dimensioni modeste."}
{"id": "3207524", "revid": "448172", "url": "https://it.wikipedia.org/wiki?curid=3207524", "title": "Tiglat-pileser I", "text": ""}
{"id": "3207527", "revid": "767487", "url": "https://it.wikipedia.org/wiki?curid=3207527", "title": "The Man from Home (film 1922)", "text": "The Man from Home \u00e8 un film muto del 1922 diretto da George Fitzmaurice.\nIl film - girato nel Lazio e a Roma - fu prodotto dalla sezione britannica della Famous Players (Lasky British Producers) e distribuito dalla Paramount Pictures. Usc\u00ec nelle sale il 30 aprile 1922.\nNel cast, anche Alfred Hitchcock, accreditato come scenografo e designer dei titoli.\nTrama.\nIn Italia, il principe Kinsillo vuole sposare una ricca ereditiera per rimpinguare la sua fortuna che sta diminuendo in maniera allarmante. Mette gli occhi su Genevieve Granger-Simpson, una graziosa ragazza dell'Indiana orfana dei genitori. Dalla natia Kokomo arriva il tutore di Genevieve, Daniel Forbes Pike, per avere un colloquio con il futuro marito della sua pupilla. Nel corso del suo viaggio in Italia, Pike incontra il re che viaggia in incognito.\nQualche tempo dopo, l'amante del re, Faustina Ribi\u00e8re, viene uccisa da Kinsillo. La colpa dell'omicidio viene gettata su Ribi\u00e8re, il marito tradito di Faustina che Pike cerca di difendere dalle false accuse. Il padre di Kinsillo, allora, per proteggere il figlio, tenta di ricattare l'americano. Ma Pike non cede. Davanti al re, porta le sue prove che inchiodano il principe assassino. Genevieve, che fino a quel momento era tutta presa dalle attenzione con cui la circondava Kinsillo, resta ammagliata dalle doti del tutore e accetta lui come fidanzato. I due, finalmente, possono tornarsene insieme a Kokomo, Indiana.\nProduzione.\nIl film fu prodotto dalla Famous Players-Lasky Corporation. Venne girato in Italia, a Roma, Napoli, Sorrento e Capri tra l'ottobre e il novembre 1921.\nSoggetto.\nLa sceneggiatura di Ouida Berg\u00e8re si basa sul lavoro teatrale \"The Man from Home\" di Booth Tarkington e Harry Leon Wilson, presentato a Broadway in prima il 17 agosto 1908. La commedia riscosse un grande successo e rest\u00f2 in scena per 496 spettacoli, chiudendo l'anno seguente, il 6 novembre 1909. La commedia, sempre con il titolo \"The Man from Home\", aveva gi\u00e0 avuto nel 1914 una prima versione cinematografica diretta da Cecil B. De Mille e interpretata da Charles Richman.\nDistribuzione.\nIl copyright del film, richiesto dalla Famous Players-Lasky Corp., fu registrato il 9 maggio 1922 con il numero LP17872.\nVenne distribuito dalla Paramount Pictures e, negli Stati Uniti, dalla Famous Players-Lasky Corporation. Nelle sale statunitensi, usc\u00ec il 30 aprile 1922. In Germania, prese il titolo di \"Die Luftschl\u00f6sser der Dollarprinzessin\".\nCopia completa della pellicola viene conservata negli archivi del Filmmuseum di Amsterdam."}
{"id": "3207534", "revid": "264902", "url": "https://it.wikipedia.org/wiki?curid=3207534", "title": "Salmanassar I", "text": "Secondo i suoi annali scoperti ad Assur, egli conquist\u00f2 nel suo primo anno di regno otto nazioni che sorgevano a nord dell'Assiria, distruggendo la fortezza di Arinnu, di cui port\u00f2 la polvere che restava di essa ad Assur. Nel secondo anno di regno sconfisse Shattuara II, re dei Mitanni, assieme agli alleati ittiti e aramei ed annesse il regno dei Mitanni a quello assiro. Al controllo mediato prefer\u00ec il controllo diretto, nominando dapprima un funzionario assiro il quale subentro alla dinastia locale (il \"sukkallu rab\u00fb\", col titolo di \"re di Khanigalbat\"), poi la suddivisione del territorio in una serie di distretti retti da governatori (\"\u0161aknu\"). Si vant\u00f2 poi di aver privato di un occhio 14.400 nemici e di aver introdotto per primo la deportazione al posto dello sterminio.\nConquist\u00f2 tutta la regione che si estendeva tra i bacini settentrionali del Tigri e dell'Eufrate e costru\u00ec dei palazzi a Ninive e ad Assur, dove restaur\u00f2 anche il tempio del dio. Edific\u00f2 tenuamente il sito di Kalkhu (odierna Nimrud), dove successivamente Assurnasirpal II vi costru\u00ec la sua capitale. Alla sua morte gli successe Tukulti-Ninurta I."}
{"id": "3207536", "revid": "34862", "url": "https://it.wikipedia.org/wiki?curid=3207536", "title": "Campionati europei di baseball 2010", "text": ""}
{"id": "3207545", "revid": "1543377", "url": "https://it.wikipedia.org/wiki?curid=3207545", "title": "Styx II", "text": "Styx II \u00e8 il secondo album del gruppo musicale Styx, pubblicato nel maggio del 1973 per l'etichetta discografica Wooden Nickel Records.\nL'album raggiunse la ventesima posizione (l'8 marzo 1975) della classifica statunitense Billboard 200.\nI brani presenti nell'album e pubblicati come singoli: \"You Need Love\" e \"Lady\", si classificarono rispettivamente all'ottantottesimo ed al sesto posto della classifica Billboard Hot 100.\nFormazione.\nNote aggiuntive"}
{"id": "3207551", "revid": "1442080", "url": "https://it.wikipedia.org/wiki?curid=3207551", "title": "Legg Mason Tennis Classic 1996 - Singolare", "text": "Il singolare del Legg Mason Tennis Classic 1996 \u00e8 stato un torneo di tennis facente parte dell'ATP Tour.\nAndre Agassi era il detentore del titolo, ma ha perso nel 3\u00ba turno contro Patrick Rafter.\nMichael Chang ha battuto in finale 6\u20132, 6\u20134 Wayne Ferreira.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "3207553", "revid": "1543377", "url": "https://it.wikipedia.org/wiki?curid=3207553", "title": "Up from the Skies", "text": "Up from the Skies \u00e8 un brano musicale scritto e registrato da Jimi Hendrix e pubblicato dal suo gruppo The Jimi Hendrix Experience come singolo estratto dal loro secondo LP \"\".\nIl brano.\nIl brano narra nel dettaglio le impressioni di un extraterrestre che ritornato dopo lungo tempo sul pianeta Terra, constata amaramente il danno arrecato al pianeta fatto dagli umani che lo abitano. La canzone fu l'unico singolo estratto da \"Axis: Bold as Love\", e fu pubblicato solamente in Francia e negli Stati Uniti, raggiungendo appena la posizione numero 82 della classifica di \"Billboard\" riservata ai singoli.\nRegistrazione.\n\"Up from the Skies\" venne registrata il 29 ottobre 1967, nell'ultima sessione di lavoro per l'album agli Olympic Sound Studios di Londra.\nAccoglienza.\nAnche se non riscosse il successo dei precedenti singoli del gruppo, \"Up from the Skies\" fu generalmente ben accolta dalla critica. Sulla rivista \"Rolling Stone\", il critico Parke Puterbaugh descrisse la canzone come il brano ideale per l'apertura del disco, suggerendo che \"Up from the Skies\" (\"Su dai cieli\") fosse la missione di \"Axis: Bold As Love\", portare cio\u00e8 l'ascoltatore in un'altra dimensione attraverso una musica che facesse salire la mente oltre i confini dello spazio e del tempo. Il recensore Cub Koda, di allmusic, riassume la canzone definendola \"rock spaziale\".\nCover.\n\"Up from the Skies\" \u00e8 stata fatta oggetto di cover da parte di numerosi artisti, principalmente in album tributo dedicati al chitarrista di Seattle. Tra gli artisti che hanno reinterpretato il brano ricordiamo Sting, Gil Evans, Ellen McIlwaine, Joan Jett and The Blackhearts, Rickie Lee Jones e The Hamsters."}
{"id": "3207560", "revid": "838137", "url": "https://it.wikipedia.org/wiki?curid=3207560", "title": "Legg Mason Tennis Classic 1996 - Doppio", "text": "Il doppio del Legg Mason Tennis Classic 1996 \u00e8 stato un torneo di tennis facente parte dell'ATP Tour.\nOlivier Dela\u00eetre e Jeff Tarango erano i detentori del titolo, ma quest'anno non hanno partecipato.\nGrant Connell e Scott Davis hanno battuto in finale 7\u20136, 3\u20136, 6\u20133 Doug Flach e Chris Woodruff.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "3207565", "revid": "124093012", "url": "https://it.wikipedia.org/wiki?curid=3207565", "title": "The Serpent Is Rising", "text": "The Serpent Is Rising \u00e8 il terzo album del gruppo musicale Styx, pubblicato nell'ottobre del 1973 per l'etichetta discografica Wooden Nickel Records.\nL'album raggiunse la centonovantaduesima posizione (9 febbraio 1974) nella classifica statunitense Billboard 200.\nTracce.\n\"Heads\"\n\"Tails\"\nFormazione.\nMusicista aggiunto\nNote aggiuntive"}
{"id": "3207566", "revid": "1442080", "url": "https://it.wikipedia.org/wiki?curid=3207566", "title": "Austrian Open 1996 - Singolare", "text": "Il singolare dell'Austrian Open 1996 \u00e8 stato un torneo di tennis facente parte dell'ATP Tour.\nAlbert Costa era il detentore del titolo, ma quest'anno non ha partecipato.\nAlberto Berasategui ha battuto in finale 6\u20132, 6\u20134, 6\u20134 \u00c0lex Corretja.\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "3207569", "revid": "271907", "url": "https://it.wikipedia.org/wiki?curid=3207569", "title": "Brigata Stella Rossa", "text": ""}
{"id": "3207572", "revid": "838137", "url": "https://it.wikipedia.org/wiki?curid=3207572", "title": "Austrian Open 1996 - Doppio", "text": "Il doppio dell'Austrian Open 1996 \u00e8 stato un torneo di tennis facente parte dell'ATP Tour 1996.\nFrancisco Montana e Greg Van Emburgh erano i detentori del titolo, ma hanno partecipato con partner differenti, Montana con Donald Johnson e Van Emburgh con Shelby Cannon.\nJohnson e Montana hanno perso nel 2\u00ba turno contro Jeff Belloli e Vojt\u011bch Fl\u00e9gl.\nCannon e Van Emburgh hanno perso nei quarti di finale contro Libor Pimek e Byron Talbot.\nPimek e Talbot hanno battuto in finale 7\u20136, 6\u20133 David Adams e Menno Oosting.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "3207573", "revid": "247222", "url": "https://it.wikipedia.org/wiki?curid=3207573", "title": "Man of Miracles", "text": "Man of Miracles \u00e8 il quarto album del gruppo musicale Styx, pubblicato nel novembre del 1974 per l'etichetta discografica Wooden Nickel Records.\nL'album raggiunse la centocinquantaquattresima posizione (il 30 novembre 1974) della classifica statunitense Billboard 200.\nFormazione.\nNote aggiuntive"}
{"id": "3207574", "revid": "1318658", "url": "https://it.wikipedia.org/wiki?curid=3207574", "title": "KChart", "text": "KChart \u00e8' un software libero, la cui ultima versione stabile stand alone \u00e8 la 1.6.3 del 7 giugno 2007. Fa parte della parte del pacchetto \"KOffice\" 2.0.0. distribuito nel Maggio 2009, una suite office integrata al desktop environment KDE, ridenominata \"Calligra Suite\" da dicembre 2010. \u00c8 gi\u00e0 stato portato sulle librerie \"Qt 4\" al fine di renderlo multipiattaforma.\nI lavori su KChart sono iniziati nel 2004. La prima versione distribuita nell'Aprile 2004 era parte di KOffice 1.5.\nDalla versione 2.0 non \u00e8 pi\u00f9 disponibile come programma a s\u00e9 stante, ma solo come integrazione all'interno degli altri componenti di KOffice.\nFunzioni.\nL'applicazione \u00e8 relativamente semplice rispetto ad altre applicazioni come OpenOffice.org in fase di rappresentazione per piccoli Dataset (insiemi di dati), utilizzando solo i 5-6 pi\u00f9 comuni tipi di grafico (istogramma, diagramma circolare, diagramma lineare, ecc.).\u00c8 uno strumento software per visualizzare dati numerici ed offre un'integrazione molto flessibile come componente di KOffice.\nPoteva essere usato come applicazione a s\u00e9 stante come un semplice editor di dati. Ora la sua funzione principale \u00e8 quella di disegnare diagrammi e grafici per KWord, (ora Calligra Words), KSpread, ecc. all'interno di KOffice. KSpread, ora Calligra Tables, pu\u00f2 essere considerato una potente sorgente di dati per KChart."}
{"id": "3207575", "revid": "1442080", "url": "https://it.wikipedia.org/wiki?curid=3207575", "title": "Dutch Open 1996 - Singolare", "text": "Il singolare del Dutch Open 1996 \u00e8 stato un torneo di tennis facente parte dell'ATP Tour 1996.\nMarcelo R\u00edos era il detentore del titolo, ma ha perso nel 2\u00ba turno contro Adrian Voinea.\nFrancisco Clavet ha battuto in finale 7\u20135, 6\u20131, 6\u20131 Younes El Aynaoui."}
{"id": "3207578", "revid": "838137", "url": "https://it.wikipedia.org/wiki?curid=3207578", "title": "Dutch Open 1996 - Doppio", "text": "Il doppio del Dutch Open 1996 \u00e8 stato un torneo di tennis facente parte dell'ATP Tour 1996.\nMarcelo R\u00edos e Sjeng Schalken erano i detentori del titolo, ma hanno partecipato con partner differenti, R\u00edos con Jordi Burillo e Schalken con John-Laffnie de Jager.\nde Jager e Schalken hanno perso nel 1\u00ba turno contro Brett Hansen-Dent e T. J. Middleton.\nBurillo e R\u00edos hanno perso nei quarti di finale contro David Rikl e Pavel V\u00edzner.\nDonald Johnson e Francisco Montana hanno battuto in finale 6\u20134, 3\u20136, 6\u20132 Rikard Bergh e Jack Waite."}
{"id": "3207584", "revid": "1442080", "url": "https://it.wikipedia.org/wiki?curid=3207584", "title": "Countrywide Classic 1996 - Singolare", "text": "Il singolare del Countrywide Classic 1996 \u00e8 stato un torneo di tennis facente parte dell'ATP Tour.\nMichael Stich era il detentore del titolo, ma ha perso nel 1\u00ba turno contro Scott Draper.\nMichael Chang ha battuto in finale 6\u20134, 6\u20133 Richard Krajicek."}
{"id": "3207585", "revid": "124093047", "url": "https://it.wikipedia.org/wiki?curid=3207585", "title": "Equinox (Styx)", "text": "Equinox \u00e8 il quinto album del gruppo musicale Styx, pubblicato nel dicembre del 1975 per l'etichetta discografica A&amp;M Records.\nL'album raggiunse la cinquantottesima posizione della Chart statunitense Billboard 200, mentre il brano presente nell'album: \"Lorelei\" and\u00f2 al ventisettesimo posto della Chart Billboard Hot 100, riservato ai singoli.\nFormazione.\nNote aggiuntive"}
{"id": "3207587", "revid": "1318658", "url": "https://it.wikipedia.org/wiki?curid=3207587", "title": "Indice biotico esteso", "text": "L'Indice biotico esteso (IBE) \u00e8 una misura utilizzata in Italia per verificare la qualit\u00e0 di ecosistemi in acque correnti, sulla base di cambiamenti nelle comunit\u00e0 di macroinvertebrati. L'IBE rileva lo stato di qualit\u00e0 di un tratto di corso d'acqua integrando lo studio dei fattori di inquinamento o delle alterazioni fisiche dell'alveo, e pu\u00f2 essere usato per individuare scarichi abusivi, per verificare le capacit\u00e0 auto-depurative dell'acqua e per valutare l'impatto di opere che modificano la morfologia dell'alveo.\nMetodologia.\nIl metodo deriva dal Trent Biotic Index del 1964, aggiornato come Extended Biotic Index, che \u00e8 stato poi riadattato da Ghetti e Bonazzi per un'applicazione ai corsi d'acqua italiani. \nIl metodo si basa sul concetto di un confronto tra la composizione di una comunit\u00e0 \"attesa\" rispetto ad un determinato ecosistema e la composizione della comunit\u00e0 \"presente\" nel tratto. Viene utilizzata una tabella a doppia entrata con due tipi di indicatori:\nInfatti molte comunit\u00e0 di macroinvertebrati risentono di inquinamento termico, dei solidi sospesi, della presenza di tensioattivi, del deficit di ossigeno e della presenza di sostanze organiche eccessive. \nIl protocollo di applicazione prevede tre fasi:\nNormativa.\nNel complesso dei monitoraggi della qualit\u00e0 delle acque, questo deve considerarsi un metodo complementare al controllo dei parametri chimico-fisico e microbiologici detti macrodescrittori.\nTali valori si raccolgono in un ulteriore indice, LIM, o Livello di Inquinamento da Macrodescrittori (come previsto vecchio D.lvo 152/99), che incrociato con l'indice numerico dell'IBE fornisce il SECA (per esteso: \"Stato ecologico dei corsi d'acqua\").\nAd oggi a seguito del cambiamento normativo, visto il nuovo D.lvo 152/2006 che recepisce la direttiva europea sulle acque WFD 2000/60, pur restando importante per monitoraggio della qualit\u00e0 delle acque, e richiesto per la valutazione di impatto su un corso d'acqua dove si intende andare realizzare un'opera di presa e valutarne il deflusso minimo vitale (DMV), \u00e8 stato sostituito in Italia con il metodo di campionamento per fiumi guadabili adeguato alla Direttiva 2000/60/EC messo a punto dal CNR-IRSA."}
{"id": "3207589", "revid": "838137", "url": "https://it.wikipedia.org/wiki?curid=3207589", "title": "Countrywide Classic 1996 - Doppio", "text": "Il doppio del Countrywide Classic 1996 \u00e8 stato un torneo di tennis facente parte dell'ATP Tour.\nBrent Haygarth e Kent Kinnear erano i detentori del titolo, ma hanno partecipato con partner differenti, Haygarth con Lan Bale e Kinnear con Dave Randall.\nBale e Haygarth hanno perso nel 1\u00ba turno contro Kelly Jones e Matt Lucena.\nKinnear e Randall hanno perso nei quarti di finale contro Marius Barnard e Piet Norval.\nBarnard e Norval hanno battuto in finale 7\u20135, 6\u20132 Jonas Bj\u00f6rkman e Nicklas Kulti."}
{"id": "3207591", "revid": "767487", "url": "https://it.wikipedia.org/wiki?curid=3207591", "title": "The Heart of a Hero", "text": "The Heart of a Hero \u00e8 un film muto del 1916 diretto da \u00c9mile Chautard e interpretato da Robert Warwick, Gail Kane, Alec B. Francis, George MacQuarrie. La sceneggiatura di Frances Marion si basa sul romanzo \"Nathan Hale\" di Clyde Fitch, pubblicato a New York il 2 gennaio 1899.\nIl direttore della fotografia Lucien Tainguy era stato nel 1902, insieme a Michaut, responsabile della fotografia del \"Viaggio nella Luna\" di Georges M\u00e9li\u00e8s.\nTrama.\nQuando scoppia la rivoluzione americana, Nathan Hale si unisce alla milizia dei volontari e ne scala presto i ranghi. Nonostante la fidanzata Alice lo supplichi, Nathan si offre per una pericolosa missione di spionaggio presso le truppe britanniche. Guy Fitzroy, un lealista innamorato anche lui di Alice, vede l'occasione di disfarsi del rivale, vendendolo ai britannici. Usa per questo l'inconsapevole ragazza, portandola in una taverna dove Nathan si trova mescolato insieme ai militari nemici. Quando Alice, una giovane nota per le sue simpatie rivoluzionarie, lo abbraccia, quello \u00e8 il segno che Nathan sta combattendo per gli americani. L'uomo viene arrestato e immediatamente impiccato. Prima di morire, per\u00f2, riesce a passare un messaggio importante ad Alice che va a riferirlo all'alto comando americano.\nProduzione.\nIl film fu prodotto dalla Peerless Productions di Jules Brulatour e dalla World Film di Lewis J. Selznick. Venne girato ai Peerless studios di Fort Lee, nel New Jersey.\nDistribuzione.\nIl copyright del film, richiesto dalla World Film Corp., fu registrato il 16 ottobre 1916 con il numero LU9348.\nDistribuito dalla World Film, il film - presentato da William A. Brady - usc\u00ec nelle sale cinematografiche statunitensi il 6 novembre 1916. Copie della pellicola sono conservate negli archivi dell'EmGee Film Library e in collezioni private.\nCopia completa della pellicola si trova conservata negli archivi del George Eastman House di Rochester e in quelli della Library of Congress di Washington.\nUna versione di 71 minuti \u00e8 stata distribuita in DVD (NTSC) dalla Grapevine nel 2009 oltre che dalla Facets e dalla Nostalgia Family Video."}
{"id": "3207594", "revid": "1442080", "url": "https://it.wikipedia.org/wiki?curid=3207594", "title": "Internazionali di Tennis di San Marino 1996 - Singolare", "text": "Il singolare degli Internazionali di Tennis di San Marino 1996 \u00e8 stato un torneo di tennis facente parte dell'ATP Tour.\nThomas Muster era il detentore del titolo, ma quest'anno non ha partecipato.\nAlbert Costa ha battuto in finale 7\u20136 (9\u20137), 6\u20133 F\u00e9lix Mantilla."}
{"id": "3207597", "revid": "838137", "url": "https://it.wikipedia.org/wiki?curid=3207597", "title": "Internazionali di Tennis di San Marino 1996 - Doppio", "text": "Il doppio degli Internazionali di Tennis di San Marino 1996 \u00e8 stato un torneo di tennis facente parte dell'ATP Tour.\nJordi Arrese e Andrew Kratzmann erano i detentori del titolo, ma quest'anno non hanno partecipato.\nPablo Albano e Lucas Arnold hanno battuto in finale 6\u20131, 6\u20133 Mariano Hood e Sebasti\u00e1n Prieto."}
{"id": "3207598", "revid": "1833487", "url": "https://it.wikipedia.org/wiki?curid=3207598", "title": "Villaggio Racise", "text": "Villaggio Racise \u00e8 un villaggio turistico montano della Sila Piccola. Il villaggio \u00e8 una frazione del comune di Taverna paese della Provincia di Catanzaro.\nStoria.\nVillaggio Racise fa parte del comprensorio turistico montano della Sila Piccola, comprendente anche Villaggio Mancuso, Buturo e Tirivolo.\nA differenza di Villaggio Mancuso, Villaggio Racise non si trova all'interno del Parco Nazionale della Sila, ma nell'immediato confine. Il Villaggio fu fondato come meta turistica per i catanzaresi amanti della montagna, ospitando numerose strutture ricettive di tipo alberghiero.\nNatura.\nSorta presso il Lago del Passante, il villaggio \u00e8 completamente immerso nella tipica vegetazione silana. Posto nella fascia climatica del Pino laricio, il pino caratteristico silano, a pochi chilometri di distanza dal villaggio si trova la Riserva naturale Coturelle Piccione."}
{"id": "3207600", "revid": "228587", "url": "https://it.wikipedia.org/wiki?curid=3207600", "title": "Olympia (Bryan Ferry)", "text": "Olympia \u00e8 il tredicesimo album di Bryan Ferry, pubblicato il 25 ottobre 2010.\nAll'album hanno collaborato diversi artisti e produttori, quali Dave Stewart, Brian Eno, i Groove Armada, Phil Manzanera e Andy Mackay dei Roxy Music, Scissor Sisters e altri. Sono incluse anche una cover di \"Song to the Siren\" di Tim Buckley e \"No Face, No Name, No Number\" dei Traffic.\nTra i musicisti che vi hanno partecipato sono da menzionare David Gilmour (nel brano \"Me oh my\"), Marcus Miller, Nile Rodgers, Jonny Greenwood dei Radiohead e Flea dei Red Hot Chili Peppers.\nLa modella in copertina \u00e8 Kate Moss."}
{"id": "3207602", "revid": "838137", "url": "https://it.wikipedia.org/wiki?curid=3207602", "title": "Cincinnati Open 1996 - Doppio", "text": "Il doppio del Cincinnati Open 1996 \u00e8 stato un torneo di tennis facente parte dell'ATP Tour.\nTodd Woodbridge e Mark Woodforde erano i detentori del titolo, ma hanno perso nei quarti di finale contro Ellis Ferreira e Jan Siemerink.\nMark Knowles e Daniel Nestor hanno battuto in finale 3\u20136, 6\u20133, 6\u20134 Sandon Stolle e Cyril Suk.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "3207604", "revid": "1543377", "url": "https://it.wikipedia.org/wiki?curid=3207604", "title": "Crystal Ball (Styx)", "text": "Crystal Ball \u00e8 il sesto album del gruppo musicale Styx, pubblicato nell'ottobre del 1976 per l'etichetta discografica A&amp;M Records. \u00c8 il primo disco con Tommy Shaw in formazione (in sostituzione del dimissionario John Curulewski).\nL'album raggiunse la sessantaseiesima posizione (27 novembre 1976) della Chart statunitense di Billboard 200, il brano \"Mademoiselle\" fu l'unico di tre singoli presenti nell'album (gli altri erano \"Crystal Ball\" e \"Jennifer\") a piazzarsi (al trentaseiesimo posto il 25 dicembre 1976) nella classifica Billboard Hot 100.\nFormazione.\nNote aggiuntive"}
{"id": "3207605", "revid": "1632387", "url": "https://it.wikipedia.org/wiki?curid=3207605", "title": "XIII (Trepalium)", "text": "XIII \u00e8 il terzo album del gruppo musicale technical death metal francese Trepalium, pubblicato nel 2009 dall'etichetta discografica Season of Mist."}
{"id": "3207607", "revid": "767487", "url": "https://it.wikipedia.org/wiki?curid=3207607", "title": "Il diavolo in convento", "text": "Il diavolo in convento \u00e8 un film del 1951 diretto da Nunzio Malasomma, liberamente tratto dalla novella \"Il miracolo\" di Mario Amendola.\nTrama.\nMarzo 1945: un bombardamento aereo distrugge un villaggio di pescatori. I senzatetto sono ospitati da frate Angelo nel convento di San Fruttuoso di Camogli: passano gli anni ma le case non vengono ricostruite e quando muore il priore, il convento viene venduto al ricco ingegner Milone, deciso a trasformarlo in un complesso per la villeggiatura. Per evitare che i senzatetto finiscano in strada, frate Angelo escogita ogni espediente possibile, anche un finto miracolo in attesa che San Fruttuoso ne compia uno vero.\nProduzione.\nRiprese.\nLe riprese si sono svolte presso l'Abbazia di San Fruttuoso di Camogli, il convento N.S. delle Grazie in frazione Valle di Gavi e negli stabilimenti I.C.E.T. di Milano."}
{"id": "3207611", "revid": "1442080", "url": "https://it.wikipedia.org/wiki?curid=3207611", "title": "Indianapolis Tennis Championships 1996 - Singolare", "text": "Il singolare dell'Indianapolis Tennis Championships 1996 \u00e8 stato un torneo di tennis facente parte dell'ATP Tour 1996.\nThomas Enqvist era il detentore del titolo, ma ha perso nei quarti di finale contro Todd Martin.\nPete Sampras ha battuto in finale 7\u20136 (7\u20133), 7\u20135 Goran Ivani\u0161evi\u0107.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "3207613", "revid": "1543377", "url": "https://it.wikipedia.org/wiki?curid=3207613", "title": "The Grand Illusion", "text": "The Grand Illusion \u00e8 il settimo album del gruppo musicale Styx, pubblicato nel luglio del 1977 per l'etichetta discografica A&amp;M Records.\nL'ellep\u00ec raggiunse la sesta posizione (25 febbraio 1978) della Chart statunitense Billboard 200, mentre i brani contenuti nell'album (e pubblicati come singoli): \"Fooling Yourself (The Angry Young Man)\" e \"Come Sail Away\" si piazzarono rispettivamente al ventinovesimo ed all'ottavo posto della Chart Billboard Hot 100.\nFormazione.\nNote aggiuntive"}
{"id": "3207615", "revid": "838137", "url": "https://it.wikipedia.org/wiki?curid=3207615", "title": "Indianapolis Tennis Championships 1996 - Doppio", "text": "Il doppio dell'Indianapolis Tennis Championships 1996 \u00e8 stato un torneo di tennis facente parte dell'ATP Tour.\nMark Knowles e Daniel Nestor erano i detentori del titolo, ma hanno perso nel 2\u00ba turno contro Joshua Eagle e Andrew Florent.\nJim Grabb e Richey Reneberg hanno battuto in finale 7\u20136, 4\u20136, 6\u20134 Petr Korda e Cyril Suk.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "3207619", "revid": "838137", "url": "https://it.wikipedia.org/wiki?curid=3207619", "title": "ATP Volvo International 1996 - Doppio", "text": "Il doppio dell'ATP Volvo International 1996 \u00e8 stato un torneo di tennis facente parte dell'ATP Tour.\nRick Leach e Scott Melville erano i detentori del titolo, ma quest'anno non hanno partecipato.\nByron Black e Grant Connell hanno battuto in finale 6\u20134, 6\u20134 Jonas Bj\u00f6rkman e Nicklas Kulti.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "3207622", "revid": "1543377", "url": "https://it.wikipedia.org/wiki?curid=3207622", "title": "Pieces of Eight", "text": "Pieces of Eight \u00e8 l'ottavo album del gruppo musicale Styx, pubblicato nel settembre del 1978 per l'etichetta discografica A&amp;M Records.\nL'album raggiunse la sesta posizione della Chart statunitense Billboard 200, i singoli tratti dall'album che si classificarono nella Chart statunitense di Billboard Hot 100 furono: \"Sing for the Day\" (al quarantunesimo posto), \"Blue Collar Man (Long Nights)\" (al ventunesimo posto) e \"Renegade\" (al sedicesimo posto).\nFormazione.\nNote aggiuntive"}
{"id": "3207624", "revid": "1442080", "url": "https://it.wikipedia.org/wiki?curid=3207624", "title": "Croatia Open Umag 1996 - Singolare", "text": "Il singolare del Croatia Open Umag 1996 \u00e8 stato un torneo di tennis facente parte dell'ATP Tour.\nThomas Muster era il detentore del titolo, ma quest'anno non ha partecipato.\nCarlos Moy\u00e1 ha battuto in finale 6\u20130, 7\u20136 (7\u20134) F\u00e9lix Mantilla."}
{"id": "3207625", "revid": "838137", "url": "https://it.wikipedia.org/wiki?curid=3207625", "title": "Croatia Open Umag 1996 - Doppio", "text": "Il doppio del Croatia Open Umag 1996 \u00e8 stato un torneo di tennis facente parte dell'ATP Tour.\nLuis Lobo e Javier S\u00e1nchez erano i detentori del titolo, ma solo Lobo ha partecipato in coppia con Pablo Albano.\nAlbano e Lobo hanno battuto in finale 6\u20134, 6\u20131 \u0122irts Dzelde e Udo Plamberger."}
{"id": "3207627", "revid": "1543377", "url": "https://it.wikipedia.org/wiki?curid=3207627", "title": "Cornerstone (Styx)", "text": "Cornerstone \u00e8 il nono album del gruppo musicale Styx, pubblicato nell'ottobre del 1979 per l'etichetta discografica A&amp;M Records.\nContiene il singolo di maggior successo del gruppo, \"Babe\", arrivato fino al primo posto della Billboard Hot 100, altri singoli contenuti nell'album ed entrati nella medesima Chart: \"Why Me\" (che si posizion\u00f2 al ventiseiesimo posto) e \"Borrowed Time\" (classificata al sessantaquattresimo posto).\nL'album raggiunse la seconda posizione della classifica Billboard 200.\nFormazione.\nMusicista aggiunto\nNote aggiuntive"}
{"id": "3207630", "revid": "287204", "url": "https://it.wikipedia.org/wiki?curid=3207630", "title": "Waldbaum's Hamlet Cup 1996 - Singolare", "text": "Il singolare del Waldbaum's Hamlet Cup 1996 \u00e8 stato un torneo di tennis facente parte dell'ATP Tour.\nEvgenij Kafel'nikov era il detentore del titolo, ma quest'anno non ha partecipato.\nAndrij Medvedev ha battuto in finale 7\u20135, 6\u20133 Martin Damm."}
{"id": "3207636", "revid": "838137", "url": "https://it.wikipedia.org/wiki?curid=3207636", "title": "Waldbaum's Hamlet Cup 1996 - Doppio", "text": "Il doppio del Waldbaum's Hamlet Cup 1996 \u00e8 stato un torneo di tennis facente parte dell'ATP Tour.\nCyril Suk e Daniel Vacek erano i detentori del titolo, ma quest'anno non hanno partecipato.\nLuke Jensen e Murphy Jensen hanno battuto in finale 6\u20133, 7\u20136 Hendrik Dreekmann e Aleksandr Volkov."}
{"id": "3207637", "revid": "281779", "url": "https://it.wikipedia.org/wiki?curid=3207637", "title": "Vettore posizione", "text": ""}
{"id": "3207651", "revid": "1305772", "url": "https://it.wikipedia.org/wiki?curid=3207651", "title": "Franco Fontana (partigiano)", "text": "Biografia.\nCresciuto a Lagaro, dopo lo scoppio della Seconda guerra mondiale si trasferisce con la famiglia nei pressi di Vado di Monzuno. Nel 1944, grazie al suo lavoro di fattorino per la ditta Stiem di Bologna, viene incaricato dai vertici della Brigata Stella Rossa, guidata da Mario Musolesi (\"il Lupo\") e di cui faceva parte il fratello maggiore Sergio, di fungere da collegamento tra il capoluogo e le formazioni operanti nella montagna.\nDopo una serie di missioni, la mattina del 29 settembre, con i Tedeschi che avevano appena avviato le operazioni di rastrellamento che avrebbero portato alla Strage di Marzabotto, salva il fratello e un altro partigiano gravemente feriti in uno scontro a fuoco. Fontana riesce a trasportare i due fino a un rifugio oltre il fiume Setta, guadato a fatica dopo molte ore di cammino, e sopravvive in tal modo agli eccidi compiuti dai Tedeschi fino al 5 ottobre.\nGiunte in paese le truppe Alleate (9 ottobre), con i genitori e gli altri civili superstiti viene trasferito a Firenze, Castiglion Fiorentino, Santa Maria degli Angeli e infine al campo profughi allestito a Cinecitt\u00e0.\nA Vado, dove rientra dopo la fine della guerra, Fontana ritrova il fratello Sergio; il 13 maggio torna a casa anche un altro fratello, Walter, che era stato deportato a Dachau dopo essere stato catturato dai Tedeschi sul fronte jugoslavo.\nLo stesso giorno, tuttavia, il camion alleato che conduceva a Vado il resto della famiglia Fontana ha un incidente stradale in cui muoiono il fratello minore Dario ed entrambi i genitori. Solo alcune settimane dopo il fratello Sergio si toglie la vita dopo essere rimasto gravemente mutilato da una mina.\nDa allora, Franco Fontana \u00e8 testimone instancabile delle atrocit\u00e0 della Seconda guerra mondiale e degli eccidi di Marzabotto, e oggi collabora con la Scuola di Pace di Monte Sole. La sua esperienza \u00e8 narrata nel volume \"La staffetta. Le guerre non finiscono mai\" (2007)."}
{"id": "3207652", "revid": "767487", "url": "https://it.wikipedia.org/wiki?curid=3207652", "title": "Paradise Theatre", "text": "Paradise Theatre \u00e8 il decimo album del gruppo musicale Styx, pubblicato nel gennaio del 1981 per l'etichetta discografica A&amp;M Records.\nL'album raggiunse la prima posizione (4 aprile 1981) della classifica statunitense Billboard 200, i brani contenuti nell'album e pubblicati come singoli entrati nella Chart Billboard Hot 100 furono: \"The Best of Times\" (terza in classifica), \"Too Much Time on My Hands\" (nono posto in classifica) e \"Nothing Ever Goes As Planned\" (cinquantaquattresima posizione in classifica).\n\"Paradise Theatre\" \u00e8 un concept album incentrato sulla storia di un fittizio teatro di Chicago dalla sua apertura alla chiusura (ed eventuale abbandono), usato come metafora dei tempi che cambiano.\nFormazione.\nMusicisti aggiunti\nSezione strumenti a fiato (\"Hangalator Horn Section\"):\nNote aggiuntive"}
{"id": "3207654", "revid": "838137", "url": "https://it.wikipedia.org/wiki?curid=3207654", "title": "Canada Open 1996 - Doppio maschile", "text": "Il doppio maschile del Canada Open 1996 \u00e8 stato un torneo di tennis facente parte dell'ATP Tour.\nEvgenij Kafel'nikov e Andrej Ol'chovskij erano i detentori del titolo, ma solo Ol'chovskij ha partecipato in coppia con Ken Flach.\nFlach e Ol'chovskij hanno perso nel 1\u00ba turno contro S\u00e9bastien Leblanc e Jocelyn Robichaud.\nPatrick Galbraith e Paul Haarhuis hanno battuto in finale 7\u20136, 6\u20133 Mark Knowles e Daniel Nestor.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "3207655", "revid": "767487", "url": "https://it.wikipedia.org/wiki?curid=3207655", "title": "Mario Trejo (calciatore)", "text": "Caratteristiche tecniche.\nGiocava come difensore centrale.\nCarriera.\nClub.\nCresciuto nel Club Am\u00e9rica della natia Citt\u00e0 del Messico, divenne una presenza stabile nella formazione titolare nel corso della stagione 1978-1979; con il passare degli anni, il difensore assomm\u00f2 pi\u00f9 di duecento presenze in massima divisione messicana e vinse svariati titoli, di cui quattro campionati e una supercoppa nazionale. Nel 1986, una volta terminato il Mondiale mesoamericano, Trejo si trasfer\u00ec al Tampico Madero, disputandovi cinque ulteriori stagioni; al termine dell'annata 1989-1990, chiuse la carriera.\nNazionale.\nDebutt\u00f2 in Nazionale il 28 febbraio 1980. Incluso nella lista dei convocati per , gioc\u00f2 nel ruolo di terzino sinistro (in quanto al centro della difesa vi erano F\u00e9lix Cruz e Quirarte) la partita d'esordio della propria Nazionale contro il ; lo stesso accadde nel secondo incontro con il . Nel prosieguo del torneo il suo posto venne poi preso da Amador. La sua ultima presenza internazionale risale al 1986."}
{"id": "3207657", "revid": "228587", "url": "https://it.wikipedia.org/wiki?curid=3207657", "title": "UMD", "text": ""}
{"id": "3207659", "revid": "287204", "url": "https://it.wikipedia.org/wiki?curid=3207659", "title": "US Open 1996 - Doppio misto", "text": "Meredith McGrath e Matt Lucena erano i detentori del titolo, ma solo Lucena ha partecipato in coppia con Kimberly Po.\nPo e Lucena hanno perso nel 1\u00ba turno contro Els Callens e Tom Kempers.\nLisa Raymond e Patrick Galbraith hanno battuto in finale 7\u20136 (8\u20136), 7\u20136 (7\u20134) Manon Bollegraf e Rick Leach."}
{"id": "3207660", "revid": "1149807", "url": "https://it.wikipedia.org/wiki?curid=3207660", "title": "Taiho shichauzo! (videogioco)", "text": ""}
{"id": "3207662", "revid": "1983214", "url": "https://it.wikipedia.org/wiki?curid=3207662", "title": "Kilroy Was Here (album)", "text": "Kilroy Was Here \u00e8 un concept album/rock opera del gruppo musicale Styx, pubblicato nel 1983 per l'etichetta discografica A&amp;M Records. \nIl titolo dell'album deriva da una serie di graffiti, apparsi in tutta Europa durante la seconda guerra mondiale recitanti \"Kilroy was here\". \u00c8 l'ultimo lavoro in studio registrato dalla formazione classica del gruppo.\nIl disco.\n\"Kilroy Was Here\" venne concepito dal cantante Dennis DeYoung come album e spettacolo teatrale di accompagnamento, che si apriva con un cortometraggio dallo stesso nome. Mentre il tour di supporto si rivel\u00f2 un disastro finanziario, il disco raggiunse il terzo posto della classifica Billboard 200 e vendette pi\u00f9 di un milione di copie negli Stati Uniti; tuttavia introdusse un nuovo sound maggiormente orientato all'utilizzo delle tastiere e dei sintetizzatori, che provoc\u00f2 diversi contrasti interni tra DeYoung e i chitarristi James Young e Tommy Shaw, culminati con lo scioglimento del gruppo nel 1984.\nL'intero album si presenta come una rock opera in cui ogni membro del gruppo interpreta uno specifico personaggio. La storia narra di un futuro in cui la musica rock viene dichiarata illegale da un governo fascista e dal movimento \"MMM\" (\"the Majority for Musical Morality\"). Il protagonista Robert Orin Charles Kilroy (DeYoung) \u00e8 un'ex rockstar che \u00e8 stata imprigionata dal leader degli MMM, il Dr. Everett Righteous (Young). Kilroy riesce a sfuggire utilizzando il travestimento di \"Mr. Roboto\", quando si rende conto che un giovane musicista, Jonathan Chance (Shaw), \u00e8 in missione per portare indietro la musica rock.\nVideo musicali.\nTre dei quattro videoclip realizzati per l'album - \"Mr. Roboto\", \"Don't Let It End\" e \"Heavy Metal Poisoning\" - vennero filmati in contemporanea e presentano scene provenienti dal cortometraggio omonimo. Un quarto video, \"Haven't We Been Here Before\", \u00e8 stato girato un paio di mesi dopo l'uscita dell'album e non presenta alcun riferimento alla storia narrata nell'album.\nFormazione.\nMusicisti aggiunti\n\"Hangalator Horn Section\"\nNote aggiuntive"}
{"id": "3207667", "revid": "1543377", "url": "https://it.wikipedia.org/wiki?curid=3207667", "title": "Edge of the Century", "text": "Edge of the Century \u00e8 il dodicesimo album del gruppo musicale Styx, pubblicato nell'ottobre del 1990 per l'etichetta discografica A&amp;M Records.\nL'album nella classifica statunitense di Billboard 200 raggiunse la sessantatreesima posizione (3 novembre 1990), mentre i singoli contenuti nell'album a piazzarsi nella classifica Billboard Hot 100 furono: \"Love Is the Ritual\" (ottantesima posizione), \"Show Me the Way\" (terza posizione) e \"Love at First Sight\" (venticinquesima posizione).\nFormazione.\nMusicisti aggiunti\nNote aggiuntive"}
{"id": "3207676", "revid": "1543377", "url": "https://it.wikipedia.org/wiki?curid=3207676", "title": "Fengshan", "text": "Fengshan (cinese tradizionale: \u9cf3\u5c71\u5e02; hanyu pinyin: F\u00e8ngsh\u0101n Sh\u00ec; tongyong pinyin: F\u00f2ngshan Sh\u00ech; pe\u030dh-\u014de-j\u012b: H\u014dng-soa\u207f-chh\u012b) \u00e8 una citt\u00e0 di Taiwan, situata nella meridionale Contea di Kaohsiung. Immediatamente ad est della citt\u00e0 di Kaohsiung, Fengshan \u00e8 la capitale di contea ed ospita la sede dell'Accademia Militare della Repubblica di Cina.\nStoria.\nDurante l'era del colonialismo olandese a Taiwan, l'attuale area di Fengshan era conosciuta con il nome di Pongsoya. Pongsoya era un gruppo di otto villaggi del popolo Makatao, oltre che una delle zone pi\u00f9 popolose dell'isola. Durante l'epoca della dinastia Qing, la Contea di Fengshan (\u9cf3\u5c71\u7e23) comprendeva tutta la zona a sud di Tainan (allora chiamata Citt\u00e0 di Prefettura) e ad ovest delle montagne. Nel 1875, la parte meridionale della Contea fu divisa dalla parte principale, e nominata Contea di Hengchun (\u6046\u6625\u7e23). Nel XX secolo, il governo coloniale giapponese inizi\u00f2 a costruire e sviluppare il porto di Kaohsiung, tanto che a lungo andare la sua importanza super\u00f2 quella della zona cittadina di Fengshan. Detto ci\u00f2, sebbene Fengshan sia ancora amministrativamente la capitale della contea, \u00e8 diventata di fatto una citt\u00e0 satellite di Kaohsiung.\nTre unit\u00e0 militari sono di stanza a Fengshan. Nel 1950 vi furono reistituite l'Accademia Militare Cinese e la Scuola Militare di Fanteria della Repubblica di Cina, emigrate dalla Cina continentale insieme al Kuomintang. Nel 1976, poi, fu fondata la Scuola Preparatoria alle Forze Armate Chung Cheng. Inizialmente le tre accademie militari erano la pi\u00f9 importante fonte di sussistenza economica della citt\u00e0, tuttavia la loro prominenza diminu\u00ec gradualmente a causa dello sviluppo dei trasporti, che rese Fengshan un importante punto di snodo tra le citt\u00e0 di Pingtung e Kaohsiung.\nSebbene ci siano diverse zone industriali ai margini e nelle periferie della citt\u00e0, Fengshan \u00e8 pi\u00f9 che altro un'area residenziale. Quando negli anni della dominazione giapponese ci fu il cambio di importanza economica da Fengshan a Kaohsiung, infatti, fu costruito un altissimo numero di appartamenti in prossimit\u00e0 della nuova zona del boom economico.Come la maggior parte delle citt\u00e0 dell'isola, inoltre, un importante fattore economico a Fengshan \u00e8 costituito dai tipici mercati notturni, che rimangono aperti solitamente fino alle 2:00 di mattina. Mentre alcuni mercati si tengono solo durante alcuni giorni della settimana, altri lavorano invece per tutto l'anno. Oltretutto, alcuni di essi sono temporanei, mentre altri sono edifici permanenti.\nAgglomerato urbano.\nLa citt\u00e0 \u00e8 parte dell'agglomerato urbano di Kaohsiung, che comprende 10 delle 18 municipalit\u00e0 che circondano l'area metropolitana cittadina.\nGeografia fisica.\nClima.\nFengshan si trova nella zona torrida, e sperimenta pertanto durante tutto l'anno un clima tropicale. La temperatura media \u00e8 di 23\u00b0 Celsius, mentre le precipitazioni medie annue si aggirano tra i 1.500 ed i 2.000 millimetri.\nComunicazioni.\nCavi di comunicazione sottomarina.\nFengshan \u00e8 uno dei due unici punti di approdo sottomarini dell'isola di Taiwan, insieme a Toucheng nella contea di Yilan. A Fengshan si connettono quattro cavi di comunicazione sottomarina, tra i quali C2C e SEA-ME-WE 3."}
{"id": "3207679", "revid": "124123", "url": "https://it.wikipedia.org/wiki?curid=3207679", "title": "Hamilton Revelle", "text": "Biografia.\nNato a Moorish Castle, Gibilterra, era figlio di Louisa M. Reade-Revell e di George Lloyd Engstr\u00f6m, un ufficiale della Royal Horse Artillery.\nNel 1891, ritorn\u00f2 in Inghilterra, dove sostitu\u00ec Harry Brodribb Irving nel ruolo di \"Orazio\" in una rappresentazione dell'\"Amleto\" di Shakespeare. Questa interpretazione gli valse la fama e divenne un \u00abidolo delle matin\u00e9e\u00bb. A partire dai primi anni del Novecento, fu interprete teatrale delle opere scritte da David Belasco come \"Du Barry\" e \"The Rose of Rancho\".\nEntr\u00f2 a far parte della compagnia teatrale di Olga Nethersole con la quale fece due tourn\u00e9e in America, nel 1899 e nel 1905. Suscit\u00f2 scalpore il suo arresto e quello della Nethersole avvenuto il 5 marzo 1900 a New York, dovuto al fatto che \"Sapho\", la commedia di cui erano i protagonisti, fu considerata per i tempi troppo trasgressiva per aver presentato in scena una donna dai costumi liberi che intratteneva rapporti con uomini che non erano il marito. La polizia chiuse il teatro che pot\u00e9 riaprire i battenti sostituendo \"Sapho\" con altre due commedie. Il processo, iniziato il 3 aprile, prosciolse i due attori e lo spettacolo incriminato pot\u00e9 riprendere le rappresentazioni.\nL'attore debutt\u00f2 nel cinema nel 1914 e lo fece in Italia, scritturato dall'\"Ambrosio Film\", presso la quale fu interprete di sei pellicole, tra cui \"Amleto\" e \"Il dottor Antonio\". Sempre in Italia, fu girato il film \"La du Barry \" di produzione statunitense, a cui prese parte lo stesso Revelle. \nDal 1917 lavor\u00f2 per il cinema statunitense, dove recit\u00f2 in dieci film.\nSi ritir\u00f2 a vita privata nel 1921, ma fece una breve apparizione in \"The Telephone Girl\" del 1927."}
{"id": "3207680", "revid": "115370653", "url": "https://it.wikipedia.org/wiki?curid=3207680", "title": "Wanuri Kahiu", "text": "Biografia.\nDopo aver frequentato un master in regia presso la UCLA University, il debutto professionale della cineasta \u00e8 stato il documentario \"The Spark that Unites\" (2006), making of del film \"Catch-A-Fire\", diretto da Phillip Noyce, con Derek Luke e Tim Robbins. Wanuri ha affinato successivamente le sue capacit\u00e0 come regista con il cortometraggio \"Ras Star\" (2006), basato sulle ambizioni musicali di una giovane artista rap, che si ritrova coinvolta in attivit\u00e0 illecite a Nairobi. Il film \u00e8 stato prodotto per la M-Net, il pi\u00f9 grande canale digitale satellitare in Africa.\nNel 2008, Wanuri ha realizzato \"From A Whisper\", il suo primo lungometraggio, sugli eventi degli attentati che hanno coinvolto le ambasciate statunitensi di Nairobi e Dar es Salaam nel 1998. Il film ha vinto il premio come Miglior film e Wanuri quello come Miglior regista all'Africa Movie Awards Oscar; il film ha inoltre vinto il Golden Dhow Award come miglior film africano allo Zanzibar International Film Festival e il premio per il miglior film al Kalasha, Kenya Film and TV Awards.\nPoco dopo aver completato un documentario sulla vita del Premio Nobel per la pace Wangari Maathai intitolato \"For Our Land\", nel 2009 ha realizzato il cortometraggio di fantascienza \"Pumzi\", parzialmente finanziato dal Goethe Institut e dal Fondo Changa Moto Fund in Kenya. \"Pumzi\", ambientato in un'Africa futuristica, dopo la terza guerra mondiale, \u00e8 stato selezionato al Festival di Cannes, al Sundance Film Festival e allo Zanzibar International Film Festival, e ha vinto l'Independent Film Award a Cannes .\nA settembre 2010, la regista \u00e8 stata insignita con il premio Citt\u00e0 di Venezia 2010, che ogni anno, in occasione della Mostra internazionale d'arte cinematografica, viene assegnato a un cineasta dell'Africa o di altri continenti del sud del mondo."}
{"id": "3207683", "revid": "729019", "url": "https://it.wikipedia.org/wiki?curid=3207683", "title": "Parco Spina Verde (Rimini)", "text": "Il parco Spina Verde \u00e8 un parco pubblico della citt\u00e0 di Rimini, sito in frazione Miramare.\nDescrizione.\n\u00c8 un parco non molto grande, trattandosi appunto di un parco di quartiere, e, come dice il nome stesso, ha una forma allungata; \u00e8 stato infatti progettato negli anni sessanta come \"corridoio\" (spina) verde che si allungasse all'interno dell'allora nascente \"lottizzazione Miramare\", compiuta su terreni un tempo agricoli, cos\u00ec da spezzare la continuit\u00e0 delle case e creare un parco pubblico per il nascente quartiere e per la frazione di Miramare stessa.\nUna parte maggiormente espansa \u00e8 presente al centro del parco, dove si concentrano anche i servizi pubblici (giochi per i bambini, aree picnic e fontanella). Recentemente, il parco ha subito un progetto di riqualificazione, con la creazione di una nuova strada all'interno dello stesso che arrivasse a collegare anche la parte sud, prima raggiungibile solo attraverso un sentiero fangoso. Sono stati, inoltre, piantati nuovi alberi e potenziato il verde."}
{"id": "3207684", "revid": "767487", "url": "https://it.wikipedia.org/wiki?curid=3207684", "title": "Biforcazione di Hopf", "text": "In matematica, in particolare nello studio dei sistemi dinamici e nella teoria delle biforcazioni, si parla di biforcazione di Hopf quando, al variare di un certo parametro di controllo formula_1, un punto di equilibrio modifica la sua stabilit\u00e0 in corrispondenza della formazione di un ciclo limite (attrattivo o repulsivo).\nDefinizione.\nLa caratterizzazione formale di questi punti \u00e8 destinata al teorema di Hopf sulle biforcazioni:\nSia\nun sistema di dimensione formula_3 e sia formula_4 un punto tale che\nAllora in formula_4 nasce una soluzione periodica (ciclo limite) con ampiezza iniziale nulla e periodo formula_11. Il punto formula_4 viene detto di biforcazione di Hopf.\nLa terza condizione chiede che gli autovalori formula_13 attraversino l'asse immaginario. Si chiede quindi che la derivata della parte reale degli autovalori rispetto al parametro non sia nulla, il che significherebbe che la parte reale rimarrebbe nulla anche per formula_14.\nUna biforcazione di Hopf pu\u00f2 essere \"supercritica\" oppure \"subcritica\". Nel primo caso, formula_15 esiste un attrattore stabile, nel secondo invece, i cicli si formano per formula_16 e sono formula_17-limite (quindi non attrattivi) e l'equilibrio \u00e8 instabile per formula_18."}
{"id": "3207685", "revid": "901470", "url": "https://it.wikipedia.org/wiki?curid=3207685", "title": "Nazionale di baseball dei Paesi Bassi", "text": "La nazionale di baseball olandese rappresenta i Paesi Bassi nelle competizioni internazionali, come i campionati europei di baseball o il campionato mondiale di baseball organizzato dalla International Baseball Federation. \u00c8 la principale nazionale europea come dimostra il 6\u00ba posto nel ranking mondiale e i 20 titoli europei in 32 edizioni totali. Tale dominio \u00e8 stato scalfito in certi periodi solo dall'Italia, capace di vincere dieci titoli europei. Attualmente i Paesi Bassi sono comunque campioni d'Europa.\nLa ragione per la quale uno stato cos\u00ec piccolo come i Paesi Bassi sia nel gotha di uno sport che in Europa, tutto sommato, non gode di grande seguito, sono da ricercarsi nelle dipendenze olandesi nei Caraibi, precisamente ad Aruba e nelle Antille Olandesi dove il baseball \u00e8 altamente diffuso. Come accade anche in altri sport, infatti, i giocatori di queste dipendenze sono selezionabili per la nazionale orange, ai quali si aggiungono alcuni statunitensi di origini olandesi e ovviamente un numero non trascurabile di olandesi nati e residenti in patria appassionati di tale sport."}
{"id": "3207698", "revid": "247222", "url": "https://it.wikipedia.org/wiki?curid=3207698", "title": "L'almanacco del Gene Gnocco", "text": "L'almanacco del Gene Gnocco \u00e8 stato un programma televisivo italiano di intrattenimento, in onda su Rai 3 la domenica in seconda serata fra il 2010 e il 2011, condotto da Gene Gnocchi.\nLa trasmissione aveva preso il posto di \"Glob - L'osceno del villaggio\" di Enrico Bertolino.\nIl programma.\nLa trasmissione segna il ritorno di Gene Gnocchi in Rai dopo aver condotto \"Art\u00f9\" nel 2008 su Rai 2; nella trasmissione \u00e8 presente anche Laura Forgia, che gi\u00e0 aveva lavorato con Gene Gnocchi in \"Art\u00f9\", ne \"L'almanacco del Gene Gnocco\" ricopre vari ruoli in vari spezzoni del programma. La trasmissione si basa su una rivisitazione in chiave satirica dell\"'Almanacco del giorno dopo\", storica trasmissione di Rai 1, e riprende in mano le storiche rubriche \"Il sole sorge\", \"Il Santo del giorno\" e \"Domani avvenne\", aggiungendone di nuove e inedite come \"Lo sciopero della settimana\", \"Purtroppo non \u00e8 mai accaduto\" e numerose altre ancora che si alternavano di settimana in settimana.\nTra le rubriche ricorrenti si distinguevano: \"Il reato di Dell'Utri della settimana\", in cui si menzionavano impensabili reati per mano del politico Marcello Dell'Utri; \"Le previsioni finanziarie della settimana\", una sorta di oroscopo in cui al posto dei segni zodiacali figuravano parole come \"Euro\", \"BOT e CCT\" o \"tasse\" a seconda della situazione finanziaria mondiale; \"Il caso della settimana\" in cui Gene Gnocchi riceveva dei \"casi umani\" a cui cercava di trovare una soluzione, come ad esempio quello di un alieno di Pandora che veniva discriminato dal suo pianeta e perfino dal proprio governatore, un certo \"Tsumi Tzan Shaia\" (riferimento al presidente del Veneto Luca Zaia), oppure un'improbabile unione omosessuale tra Batman e Robin contestata da Superman, o il rapporto di coppia tra Diabolik ed Eva Kant (quest'ultima interpretata da Laura Forgia); e \"La Volksmusik della settimana\", ovvero la classifica dei pezzi di volksmusik pi\u00f9 ballati della settimana.\nAll'interno del programma sono presenti anche ospiti in parte veri (es. Maddalena Corvaglia e Melita Toniolo) e in parte finti (recitati da attori). Tra i personaggi della trasmissione troviamo \"Joseph Zum Zum Party\" (esperto in federalismo), Adalgisa Vavassori (critica televisiva) e l'inviata Brenda Lodigiani."}
{"id": "3207699", "revid": "36256492", "url": "https://it.wikipedia.org/wiki?curid=3207699", "title": "Frazione Armata Rossa", "text": ""}
{"id": "3207701", "revid": "599013", "url": "https://it.wikipedia.org/wiki?curid=3207701", "title": "Carlos Eduardo Mu\u00f1oz", "text": "Caratteristiche tecniche.\nGiocava come centrocampista difensivo.\nCarriera.\nClub.\nInizi\u00f2 con l'Atl\u00e9tico Potosino, e nelle tre stagioni che disput\u00f2 in massima divisione messicana con tale maglia racimol\u00f2 ottantatr\u00e9 presenze. Trasferitosi, nel 1982, ai Tigres de la U.A.N.L., vi rimase fino al suo ritiro, avvenuto tredici anni pi\u00f9 tardi. Con la formazione di San Nicol\u00e1s de los Garza, nonostante la lunga militanza, non vinse alcun titolo nazionale.\nNazionale.\nDebutt\u00f2 in Nazionale il 25 ottobre 1983. Incluso nella lista dei convocati per , presenzi\u00f2 come titolare nel ruolo di centrocampista centrale nelle prime due partite della sua selezione contro e . Escluso dall'ultimo incontro del girone, torn\u00f2 nella formazione di partenza contro la , e concluse la sua esperienza nella competizione con l'ultimo atto del Messico, quello contro la . La sua ultima presenza internazionale risale al 1991."}
{"id": "3207706", "revid": "107309715", "url": "https://it.wikipedia.org/wiki?curid=3207706", "title": "Gastone Piccinini", "text": "Aveva il grado di 2\u00b0 capo radiotelegrafista della Marina; come radiotelegrafista partecip\u00f2 al movimento di liberazione. Per non essere catturato dai nazi-fascisti, si lanci\u00f2 dal quinto piano di un palazzo di via Pier Capponi 2 a Milano, insieme al compagno di lotta Sergio Tavernari: mentre l'amico mor\u00ec, Piccinini riusc\u00ec a sopravvivere, ma perse l'uso delle gambe; per questo atto di coraggio fu insignito della medaglia d'oro al valor militare. Nonostante ci\u00f2 nel dopoguerra divenne sia dirigente sportivo che dirigente ANPI.\nRicordo.\nA Piccinini sono stati intitolati: il centro remiero (canottaggio, canoa e kayak) che aveva contribuito a sviluppare nel Parco del Lido a Casalecchio di Reno; una piazza e un monumento a Rastignano, frazione di Pianoro, dove risiedeva; una via a Bologna, zona Lame, nel quartiere Navile."}
{"id": "3207712", "revid": "1305772", "url": "https://it.wikipedia.org/wiki?curid=3207712", "title": "Just a Dream (Nelly)", "text": "Just a Dream \u00e8 un brano musicale del rapper statunitense Nelly, estratto come singolo apripista dal suo sesto album di inediti, \"5.0\", pubblicato il 16 novembre 2010. \u00c8 scritto da Nelly, Rico Love e Frank Romano, e prodotto da Jim Jonsin. Il singolo \u00e8 stato distribuito il 16 agosto 2010 in Giappone e diversi Paesi europei insieme ad un altro brano del rapper, \"Tippin' In da Club\".\nHa riscontrato un notevole successo in diverse nazioni, in particolar modo in Australia, Stati Uniti e Nuova Zelanda.\nIl video del brano ha ottenuto la certificazione Vevo."}
{"id": "3207714", "revid": "767487", "url": "https://it.wikipedia.org/wiki?curid=3207714", "title": "Stuff (gruppo musicale)", "text": "Gli Stuff sono un gruppo musicale di genere jazz-funk proveniente da New York, attivo tra la seconda met\u00e0 degli anni '70 e i primi anni '80.\nLa band era formata da Gordon Edwards (basso), Richard Tee (tastiere) Eric Gale (chitarra), Cornell Dupree (chitarra) e Chris Parker (batteria), sostituito in seguito da Steve Gadd (batteria)."}
{"id": "3207721", "revid": "33689", "url": "https://it.wikipedia.org/wiki?curid=3207721", "title": "Maria Cristina d'Asburgo-Teschen (1858-1929)", "text": ""}
{"id": "3207723", "revid": "33689", "url": "https://it.wikipedia.org/wiki?curid=3207723", "title": "Paolino e Polla", "text": "Paolino e Polla (lat. \"De Paulino et Polla libellus\") \u00e8 una composizione poetica in latino del XIII secolo, in forma dialogica, composta in 570 distici elegiaci, singolare prodotto letterario tardo medievale dell'ambiente svevo del Regno di Sicilia.\nFu opera del letterato Riccardo da Venosa (\"Richardus Venusinus\"), giurista della corte Hohenstaufen, che ne fa espressa dedica all'imperatore Federico II di Svevia.\nRimasta a lungo in ombra, l'opera fu riscoperta a met\u00e0 dell'Ottocento, quando fu rinvenuta in copia manoscritta dallo studioso francese Edelestand du M\u00e9ril.\nComposta intorno o poco dopo il 1229, l'opera \u00e8 ascrivibile a un modello letterario che si \u00e8 voluto convenzionalmente denominare \"commedia elegiaca\", la cui breve stagione si consum\u00f2 a cavallo tra la met\u00e0 del XII secolo, nella temperie culturale del Rinascimento del XII secolo, e i primi decenni del XIII. Questo genere poetico and\u00f2 a collocarsi in uno spazio al confine tra la letteratura mediolatina e il teatro medievale in lingua volgare, e si espresse con uno sparuto ma importante gruppo di opere. Il genere letterario della commedia elegiaca ebbe la sua culla principalmente nella Francia centrale (approssimativamente la Valle della Loira, con Orl\u00e9ans quale centro principale di irradiazione) e (in parte minore) l'Inghilterra e la Germania. Opera di autore duecentesco, composta nel Regno di Sicilia, decentrato rispetto all'area originaria, \"Paolino e Polla\" rappresenta quindi un'eco tarda e periferica di quel genere letterario.\nCon le sue 1.140 righe e i suoi 570 distici elegiaci, \u00e8 la pi\u00f9 estesa tra le commedie elegiache conosciute. La sua mole pi\u00f9 ampia del consueto si deve anche alla frequenza di parti dialogate, insolitamente alta se comparata ad altri prodotti dello stesso filone: tali parti si presentano solitamente in forma di dispute, con brevi e serrati scambi sentenziosi vertenti su due diversi aspetti o punti di vista riguardanti una determinata questione.\nCon la sua \u00absciolta versificazione\u00bb in \u00abelegante\u00bb latino, essa \u00e8 un'importante testimonianza della letteratura fiorita nell'ambiente di corte del Regno di Sicilia in et\u00e0 federiciana e offre un interessante spaccato della vita del tempo. Il grecista Dario Del Corno ha accostato la comicit\u00e0 del giudice Riccardo da Venosa alla vena di un Woody Allen o di un Roberto Benigni. La rocambolesca e maldestra serie di peripezie, che conduce l'ignaro protagonista \"Fulcone\" a un passo dalla decapitazione, contempla episodi farseschi, la cui verve comica, il medievista Peter Dronke definisce degna di un Buster Keaton.\nNell'opera, come dichiarato (forse programmaticamente) nel prologo, la componente farsesca si accompagna a intercalate espressioni di saggezza, da cui ognuno pu\u00f2 attingere a proprio gusto. Sono proprio le \u00abtrovate pi\u00f9 serie\u00bb che conferiscono al \"fabliau\" un pi\u00f9 denso spessore ideologico, proponendolo all'attenzione del lettore come \u00absatira brillante dei dibattiti scolastici del tempo\u00bb, e, forse, perfino come mezzo con cui l'autore esprime una sottile provocazione intellettuale nei confronti di Federico II, e, in particolare, su di una superficiale opinione sulla nobilt\u00e0 che la tradizione attribuisce all'imperatore Hohenstaufen, di cui fa menzione anche Dante: \u00ab\"Tale imper\u00f2 che gentilezza volse, | secondo 'l suo parere, | che fosse antica possession d'avere | con reggimenti belli\"\u00bb. Su tale opinione l'autore si sofferma infatti a pi\u00f9 riprese, con sguardo critico, tanto da far supporre che, pur nel contesto leggero di quell'opera, egli non risparmiasse l'occasione di voler \u00abforse provocare il suo signore a ripensare la sua concezione superficiale della nobilt\u00e0\u00bb.\nAutore.\nDell'autore si sa soltanto quel poco di cui egli stesso scrive di s\u00e9 nel prologo all'opera, ovvero che fu un giurista originario di Venosa, giudice e personaggio di spicco alla corte di Federico II, considerato vicino a Pier della Vigna e uno degli esponenti della latinit\u00e0 di alto livello che si esprimeva nella curia federiciana.\nLa conoscenza dei modelli letterari classici e medievali, la loro disinvolta e consapevole rielaborazione, la padronanza del latino classico, la capacit\u00e0 espressiva in metrica latina alla maniera degli antichi, sono elementi che testimoniano l'alto livello della formazione ricevuta dall'autore, non solo in campo giuridico, come suggerisce la sua professione, ma anche in ambito letterario.\nLa sua vicenda biografica dovette seguire la parabola della dinastia sveva: si ritiene che Riccardo sia stato esiliato nel frangente della tragica epoca di transizione che vide l'emergere dell'egemonia angioina. Potrebbe essere stato ancora in vita a Venosa il 24 agosto 1267, qualora si voglia identificarlo con un giudice suo omonimo di cui \u00e8 traccia in un documento d'archivio.\nModelli letterari.\nI modelli a cui attinge apertamente Riccardo da Venosa appartengono al genere letterario mediolatino della commedia elegiaca: principalmente l'adespoto \"Pamphilus\" (prodotto dell'Inghilterra di Enrico II, datato intorno al 1150), commedia erotica che egli segue molto da vicino, parodiandola, per i primi 500 versi; quindi il \"Geta\", opera di Vital de Blois, di ambiente francese, una cui chiara eco, sia stilistica che letterale, si avverte nell'episodio della tentata lapidazione che subisce il protagonista, il \"causidicus\" Fulcone, sul finire dell'opera, ai versi 1039-1078, un episodio tragicomico che richiama l'analoga messa in scena in cui Geta simula una lapidazione ai danni di Birria nascosto in una caverna.\nLa trama del \"fabliau\" \u00e8 un \"pastiche\" incoerente e movimentato, ricco di trovate, che trae probabile ispirazione, almeno in parte, dalla sua attivit\u00e0 di giudice-notaio, forse anche da qualche spunto autobiografico, offrendo al lettore odierno e agli studiosi un interessante e prezioso spaccato di vita dell'epoca. L'opera \u00e8 ricca di allusioni a funzionari della \"Curia federiciana\".\nUn vago accenno a Federico II di Svevia (l'unico peraltro, a parte la dedica iniziale) lo si coglie sul finale dell'opera: si tratta di un passaggio interessante, perch\u00e9 permette di collocare l'azione al periodo giugno 1228-giugno 1229, quando l'imperatore rta distante dal Regno di Sicilia, impegnato nella sesta crociata, condotta pacificamente in quell'arco di tempo, venendo sostituito dal vicario imperiale Rainaldo di Urslingen. L'accenno ha anche ripercussioni sull'epoca di composizione: \"Paolino e Polla\" dovette esser scritta in quel periodo, o al pi\u00f9 poco dopo, sicuramente prima che sull'esponente degli Urslingen iniziasse a profilarsi la disgrazia politica, poi abbattutasi definitivamente nel 1231. L'azione si svolge quasi interamente a Venosa, citt\u00e0 di origine dell'autore, tranne che nell'ultima scena, quella dell'udienza dell'imputato con Rinaldo di Urslingen, ambientata in un diverso luogo che rimane peraltro imprecisato.\nLatinit\u00e0 alla corte Hohenstaufen.\nRimarchevole \u00e8 la padronanza del latino da parte dell'autore. La latinit\u00e0 di Riccardo \u00e8 talmente elegante, e la versificazione cos\u00ec sciolta, da indurre lo scopritore du M\u00e9ril a dubitare decisamente della correttezza di una datazione cos\u00ec alta, al XIII secolo, facendogli congetturare una possibile datazione pi\u00f9 tarda, al XV secolo, epoca di redazione dei due manoscritti da lui esaminati: il \"Caesar\" destinatario della dedica sarebbe stato, in questo caso, l'imperatore Federico III d'Asburgo. Anche spostando in avanti la datazione, precisa tuttavia il Du M\u00e9ril, non verrebbe meno in alcun modo il grande interesse per quello che egli definisce \u00abuno degli esempi meno imperfetti della letteratura drammatica anteriore al Rinascimento\u00bb.\nRiguardo all'elevata latinit\u00e0 in cui Riccardo si esprime, \u00e8 da considerare peraltro che sono ben note le altezze stilistiche raggiunte in questo campo dalla curia federiciana, in cui la latinit\u00e0 medievale conobbe un vero e proprio trionfo: nelle mani di vari altri epistolografi e autori, come Pier della Vigna, Jacopo da Benevento, Orfino da Lodi, Quilichino da Spoleto, le missive \"sfornate\" dalla cancelleria imperiale si connotarono per una tale perfezione stilistica da divenire espressione del \u00abtratto propagandistico forse pi\u00f9 marcato dell'ideologia imperiale\u00bb.\nDegna di nota, nella confezione del \"pastiche\", \u00e8 anche la sicurezza con cui l'autore si destreggia fra disparate fonti poetiche: tra esse spicca Orazio (anch'egli di Venosa), Virgilio, la Bibbia e, soprattutto, Ovidio, che assume un peso \u00abovviamente preponderante, come in tutta la commedia elegiaca\u00bb (per la ricezione del retaggio della poetica ovidiana nella letteratura latina del Rinascimento del XII secolo, si veda la voce \"Aetas Ovidiana\").\nTrama.\nProtagonista della storia \u00e8 un \"causidico\" (ovvero, un avvocato) di nome Fulcone (\"Fulco\"), che, inizialmente recalcitrante, si lascia infine coinvolgere nella vicenda matrimoniale di Paolino e Polla, due ex promessi sposi, ormai stagionati, per i quali egli dovrebbe adoperarsi come sensale. Accettando, l'avvocato non pu\u00f2 immaginare le conseguenze che gli deriveranno da quell'incarico di paraninfo: una lunga e serie di maldestre peripezie che spingeranno il mediatore a un passo dal patibolo.\nPolla a colloquio con Fulcone.\nA tirare in ballo Fulcone \u00e8 l'iniziativa di Polla, una vecchia donna che si affaccia alla sua dimora reggendosi traballante su un bastone: propone all'avvocato di perorare le sue mire matrimoniali nei confronti di un suo conoscente, l'omonimo Paolino. Fulcone, nelle intenzioni della donna, dovrebbe adoperarsi per dare nuovo impulso a trattative gi\u00e0 in corso, ma ormai arenatesi da tempo, dal momento che il vecchio sembra ora avervi perso interesse. Polla si rivela all'avvocato come una vecchiaccia terribile e rissosa, dalla lingua litigiosa (\"cum lingua litigiosa\") e fomentatrice di liti (\"linguam litivomam\", lingua vomitatrice di liti): prima di giungere al dunque, la donna si produce in un lungo preambolo di divagazioni, battute, contrasti e contraddittori. Solo a fatica l'avvocato riesce a contenerla e a ricondurre il discorso sul nucleo della questione.\nA precisa richiesta dell'avvocato, i contenuti si fanno pi\u00f9 concreti la donna snocciola la consistenza della sua dote: un corredo di 6 conocchie di filo, 100 braccia di tessuto, un gallo con sette galline, le cui sole uova potrebbero fare la fortuna di Paolino, se solo fosse avveduto e mostrasse fiuto per gli affari. Per quanto riconosca di disporre di una dote irrisoria, la donna si ritiene comunque all'altezza d'impalmare Paolino, poich\u00e9, a suo dire, la nobilt\u00e0 d'animo ha il sopravvento su quella derivante dal possesso di beni.\nAnche Polla avanza le sue pretese: una controdote fatta di borse, sandali e cinghie di cuoio.\nPeripezie del pranzo.\nFulcone \u00e8 titubante, non sa ancora se accettare quell'incarico: vorrebbe ritrarsi ma, d'altro canto, \u00e8 rimasto colpito da una maliziosa allusione che la donna ha rivolto all'obbligo del gratuito patrocinio in favore dei poveri sancito da Federico II.\nDopo il commiato, l'avvocato vorrebbe finalmente accingersi a mangiare, ma deve rimandare il suo proposito per il sopraggiungere di Paolino alla sua porta. Dopo uno scambio di battute, i due decidono di darsi appuntamento a pi\u00f9 tardi. Fulcone pu\u00f2 finalmente apparecchiare l'agognato desco con pollo arrosto, pane, vino e sale, ma il ristoro \u00e8 funestato da un'incredibile concatenazione di circostanze che, favorite dalle sue maldestre reazioni, gli procurano una serie parossistica di guai: l'arrosto gli viene soffiato dal gatto, che a sua volta fa cadere il vino con un urto; nel tentativo di punire il gatto con una sassata, Fulcone colpisce malamente una giara d'olio poggiata su una mensola, mandandola in frantumi con versamento rovinoso del contenuto sul letto sottostante; infuriato, si mette quindi all'inseguimento del gatto ma rimedia uno scivolone nel fango, mentre intanto un cane, approfittando della confusione, si intrufola in casa per sottrargli il pane; nemmeno la tovaglia \u00e8 risparmiata dalla distruzione: finisce in bocca al maiale, entrato in casa indisturbato durante il trambusto.\nFulcone si confronta con la favella di Paolino.\nEsaurite queste peripezie, quando ormai si \u00e8 gi\u00e0 deciso ad accettare, il riottoso Fulcone si ritrova di nuovo tra i piedi Paolino, venuto a trovarlo in casa: anche lui \u00e8 in vena di discorsi divaganti che l'avvocato stenta a contenere e a ricondurre all'argomento che gli sta a cuore. Paolino poi, nel diffondersi su varie questioni, fa sfoggio di doti di retorica ed eloquenza cos\u00ec inaspettate, e i di argomentazioni cos\u00ec accurate, da stupire l'avvocato, e fargli dubitare di trovarsi nel mezzo di un sogno o di essere vittima di allucinazioni. Per sincerarsene, l'avvocato prende perfino a schiaffi l'interlocutore, provocando l'energica reazione di Paolino, che lo bastona sonoramente.\nFulcone riesce finalmente a giungere al n\u00f2cciolo della questione, ottenere l'assenso al matrimonio: Paolino si mostra recalcitrante, non \u00e8 per nulla convinto, dubita della propria virilit\u00e0 ma chiede anche rassicurazioni sui natali di Polla, le cui origini egli sospetta essere contadine. Seguono varie divagazioni e amenit\u00e0, tra cui una disquisizione predicatoria su quale nobilt\u00e0 debba aggiudicarsi il primato, se la nobilt\u00e0 d'animo o la nobilt\u00e0 di sangue ma poi, infine, Paolino si arrende alla serrata logica argomentativa dell'avvocato. Quando manifesta il suo consenso all'intermediario, si \u00e8 ormai fatto buio e Paolino si accinge a fare ritorno a casa.\nDisavventura notturna.\nFulcone si offre gentilmente di accompagnare a casa Paolino. Al ritorno, per\u00f2, incorre in una nuova disavventura: inseguito da una muta di cani randagi, precipita rovinosamente in una fossa profonda, lurida e maleodorante, nella quale trascorrer\u00e0 una notte di tregenda, dimenandosi e urlando nel disperato quanto vano tentativo di liberarsi o di richiamare l'attenzione di qualche soccorritore. La permanenza gli lascia comunque occasione di riflettere: assalito da scrupoli morali, Fulcone si interroga sulla reale opportunit\u00e0 di prodigarsi per quel matrimonio tra vecchi, che sembra unicamente votato al soddisfacimento di esigenze carnali e terrene.\nApparse le luci del mattino, solo allora Fulcone riesce a farsi sentire da alcuni contadini: inizialmente, per\u00f2, viene scambiato per un lupo, sul quale infieriscono con una sassaiola. Fulcone viene infine riconosciuto, soccorso e tirato fuori dalla buca con l'ausilio di una fune, scampando cos\u00ec alla lapidazione.\nCondanna a morte.\nMa le disgrazie dell'avvocato non sono ancora finite. Si trova di passaggio un contadino, la cui abitazione aveva ricevuto nottetempo la visita di alcuni ladri. Scorgendo Fulcone, il villano lo crede uno degli autori del furto.\nForte della speciale protezione imperiale accordata ai contadini, l'uomo riesce a convenire in giudizio Fulcone. Questo fa precipitare di nuovo la vicenda, alla fine della quale il contadino riesce perfino a ottenere la condanna a morte per decapitazione del presunto ladro.\nEpilogo: la grazia.\nDestinato a morte per un reato mai compiuto, ormai disperato, Folco non ha altra scelta che invocare la grazia del principe: costui gli si presenta nella persona di Rainaldo di Urslingen, duca di Spoleto, che, in quel frangente, svolge la funzione di vicario dell'imperatore, assente quest'ultimo dal regno per condurre la sesta crociata: ottenuta udienza dal duca, in un luogo peraltro imprecisato, Fulco gli racconta l'intera vicenda, gli sottopone le carte processuali e ne implora in ginocchio la grazia. Dopo averlo ascoltato, Rainaldo si trae d'impaccio emettendo questa sentenza: la pena capitale \u00e8 sventata, ma non cancellata, bens\u00ec commutata nella fustigazione dell'accusato. Rainaldo, inoltre, proibisce a Fulcone di immischiarsi quale mediatore di quell'unione illecita, destinata com'\u00e8 a rimanere senza prole, finalizzata unicamente alla soddisfazione di piaceri carnali e bisogni terrene e non a gloria del Signore attraverso la procreazione.\nQuesto lieto fine \u00e8 considerato l'epilogo originale dell'opera, mentre \u00e8 giudicata spuria una diversa e pi\u00f9 breve versione che lascia in sospeso i due destini: quello del matrimonio e quello della vita di Fulcone. A questo finale sospeso, in alcuni manoscritti, si registra l'aggiunta di due righe di lieto fine."}
{"id": "3207724", "revid": "287204", "url": "https://it.wikipedia.org/wiki?curid=3207724", "title": "Nazionale di baseball del Belgio", "text": "La nazionale di baseball belga rappresenta il Belgio nelle competizioni internazionali, come i campionati europei di baseball o il campionato mondiale di baseball organizzato dalla International Baseball Federation. Non ha mai preso parte ai Giochi Olimpici, ai World Baseball Classics o alla Coppa Intercontinentale, ma a livello europeo pu\u00f2 vantare il terzo posto nel medagliere globale dei campionati europei con un successo, due secondi posti e sei medaglie di bronzo. Davanti al Belgio solo le irraggiungibili nazionali di Paesi Bassi e Italia che insieme hanno conquistato 29 delle 31 edizioni finora disputate dei campionati europei."}
{"id": "3207730", "revid": "767487", "url": "https://it.wikipedia.org/wiki?curid=3207730", "title": "Get-Rich-Quick Wallingford (film 1921)", "text": "Get-Rich-Quick Wallingford \u00e8 un film muto del 1921 diretto da Frank Borzage.\nTrama.\nA Battlesburg, una citt\u00e0 dell'Iowa, \"Blackie\" Daw, con pochi soldi in tasca ma con una suggestiva storia per colpire la fantasia dei paesani, annuncia l'arrivo di J. Rufus Wallingford, un grande finanziere a caccia di buoni investimenti. Il capitalista decide di aprire uno stabilimento in citt\u00e0, rastrellando il denaro dei finanziatori locali che, per\u00f2, ben presto cominciano a sospettare qualche imbroglio. Wallingford riesce a convincerli ma, quando si accinge a scappare insieme al complice con tutti i fondi della nuova societ\u00e0, un altro investitore si offre di comprare lo stabilimento. I due truffatori si trovano improvvisamente ricchi ma, questa volta, in maniera onesta. Finiranno per stabilirsi a Battlesburg, sposati ambedue a due brave ragazze.\nProduzione.\nIl film fu prodotto dalla Cosmopolitan Productions, la compagnia fondata dal magnate della carta stampata William Randolph Hearst. Le scenografie del film si devono a Joseph Urban, famosa firma delle Ziegfeld Follies e scenografo di fiducia di Hearst.\nDistribuzione.\nDistribuito dalla Famous Players-Lasky Corporation e dalla Paramount Pictures, il film usc\u00ec nelle sale cinematografiche USA il 4 dicembre 1921. Distribuito anche in Europa, usc\u00ec in Finlandia l'11 febbraio 1924."}
{"id": "3207757", "revid": "818832", "url": "https://it.wikipedia.org/wiki?curid=3207757", "title": "Live at Montreaux 1976", "text": "Live at Montraux 1976 \u00e8 un album live del gruppo musicale statunitense Stuff, pubblicato nel 2007."}
{"id": "3207768", "revid": "2730", "url": "https://it.wikipedia.org/wiki?curid=3207768", "title": "Hazel O'Leary", "text": "\u00c8 stata segretario dell'energia dal 1992 al 1997, durante la prima presidenza Clinton. Ha diretto la Fisk University, un'universit\u00e0 storicamente afroamericana, dal 2004 al 2013."}
{"id": "3207772", "revid": "36257526", "url": "https://it.wikipedia.org/wiki?curid=3207772", "title": "De Paulino et Polla", "text": ""}
{"id": "3207773", "revid": "445384", "url": "https://it.wikipedia.org/wiki?curid=3207773", "title": "Criteri di stima", "text": ""}
{"id": "3207774", "revid": "712828", "url": "https://it.wikipedia.org/wiki?curid=3207774", "title": "Medaglia Pierre de Coubertin", "text": "La medaglia Pierre de Coubertin (nota anche come \"medaglia del vero spirito sportivo\") \u00e8 un riconoscimento attribuito dal CIFP (Comitato Internazionale per il Fair Play), istituito appositamente nel 1964 dal Comitato Olimpico Internazionale, a quegli atleti che dimostrano uno spirito di sportivit\u00e0 nei Giochi olimpici.\nCaratteristiche.\nQuesta medaglia \u00e8 considerata da molti atleti e spettatori come il pi\u00f9 grande premio che un atleta possa ricevere, persino pi\u00f9 grande di una medaglia d'oro. Il Comitato Olimpico Internazionale la considera la sua pi\u00f9 alta onorificenza.\nStoria.\n\u00c8 stata attribuita per la prima volta nel 1964. Il riconoscimento \u00e8 stato attribuito durante l'Olimpiade invernale ad Innsbruck, al bobbista italiano Eugenio Monti per la sportivit\u00e0 dimostrata nei confronti della squadra britannica di bob a 2 formata da Tony Nash e Robin Dixon, a cui aveva prestato un bullone che permise loro di vincere la medaglia d'oro nella relativa competizione. Ad altri due atleti - il tedesco Luz Long ed il cecoslovacco Emil Z\u00e1topek - il riconoscimento \u00e8 stato attribuito, postumo, nel 2000."}
{"id": "3207785", "revid": "445384", "url": "https://it.wikipedia.org/wiki?curid=3207785", "title": "Valori di stima", "text": ""}
{"id": "3207790", "revid": "1543377", "url": "https://it.wikipedia.org/wiki?curid=3207790", "title": "Durbo", "text": "Il Durbo \u00e8 stato un sommergibile della Regia Marina.\nStoria.\nIl 10 agosto 1938 fu dislocato nella base di Lero.\nDopo l'ingresso dell'Italia nel secondo conflitto mondiale fu inviato in agguato nel golfo di Hammamet, al comando del tenente di vascello Armando Acanfora (dal 10 dicembre 1938), e nella mattinata del 16 giugno 1940, a meridione di Pantelleria, lanci\u00f2 due siluri contro una nave scorta britannica: fu avvertito uno scoppio, ma, causa le avverse condizioni meteomarine, non risult\u00f2 possibile verificare la nave fosse stata effettivamente colpita.\nIl sommergibile oper\u00f2 ancora in altre missioni nell'area di Pantelleria.\nIl 9 ottobre 1940 lasci\u00f2 Messina per portarsi nel suo settore d'agguato, circa 70 miglia ad est di Gibilterra. Tre giorni dopo giunse nella sua zona d'operazioni.\nAlle dieci del mattino del 18 ottobre il \"Durbo\" fu avvistato da un ricognitore inglese; il segnale lanciato dall'aereo provoc\u00f2 l'arrivo di un cacciatorpediniere, e, nelle ore pomeridiane, di un altro (le due unit\u00e0 erano le britanniche \"Firedrake\" e \"Wrestler\"). Il sommergibile manovr\u00f2 pi\u00f9 volte per tentare di allontanarsi, ma i due cacciatorpediniere continuarono a bombardarlo con cariche di profondit\u00e0, caccia che si protrasse per undici ore, con la partecipazione anche di due aerei del 202\u00b0 Squadron della Royal Air Force: gi\u00e0 durante il mattino il sommergibile fu danneggiato, poi fu colpito ancora nel pomeriggio e di sera; alle 21.30, con le scorte d'aria ormai prossime all'esaurimento, il \"Durbo\" fu forzato ad emergere. Dato che, essendo il cannone inutilizzabile, non c'era modo di ingaggiare combattimento in superficie, furono avviate le manovre di autoaffondamento e l'unit\u00e0 fu abbandonata; ma nel frattempo una squadra inglese abbord\u00f2 il sommergibile agonizzante e, pur non riuscendo ad impedire che affondasse, si impossess\u00f2 di documenti segreti che non erano stati distrutti. La prima conseguenza di questo fatto fu la distruzione, di l\u00ec a due giorni, di uno dei gemelli del \"Durbo\", il \"Lafol\u00e8\". Il \"Durbo\" s'inabiss\u00f2 alle 19.50 nel punto 35\u00b057' N e 04\u00b000' O.\nTutti i 46 uomini che componevano l'equipaggio del \"Durbo\" furono tratti in salvo \u2013 e catturati \u2013 dal \"Firedrake\".\nIl sommergibile aveva svolto in tutto 6 missioni di guerra, percorrendo complessivamente 2598 miglia in superficie e 976 in immersione."}
{"id": "3207802", "revid": "180559", "url": "https://it.wikipedia.org/wiki?curid=3207802", "title": "Saarbr\u00fccken 1978", "text": "Saarbr\u00fccken 1978 \u00e8 un bootleg autorizzato da Frank Zappa, registrato al Ludwigsparkstadion di Saarbr\u00fccken (Germania), il 3 settembre 1978, e pubblicato nel luglio 1991 nel bootleg \"Beat the Boots\"."}
{"id": "3207805", "revid": "287204", "url": "https://it.wikipedia.org/wiki?curid=3207805", "title": "Distorsione (economia)", "text": "In economia, una distorsione \u00e8 una condizione che genera inefficienza economica, interferendo di conseguenza con la massimizzazione del \"benessere sociale\" quando gli agenti economici massimizzano il proprio benessere.\nNelle condizioni ideali di concorrenza perfetta senza esternalit\u00e0, non ci sono distorsioni all'equilibrio di mercato tra domanda e offerta, in cui il prezzo equivale al costo marginale per ogni impresa e prodotto. Pi\u00f9 in generale, una condizione utilizzata per misurare la distorsione \u00e8 la deviazione tra il prezzo di mercato di un bene e il suo costo sociale marginale, cio\u00e8 la differenza tra il saggio marginale di sostituzione nei consumi e il saggio marginale di trasformazione nella produzione. Tale deviazione pu\u00f2 essere conseguenza di regolamentazioni pubbliche, monopoli, dazi doganali e limitazioni alle importazioni, che teoricamente possono dar luogo a un certo tipo di comportamento noto come \"rent seeking\". Altre cause di distorsioni sono le esternalit\u00e0 non regolamentate, le differenti aliquote fiscali su beni o redditi, l'inflazione, e l'informazione imperfetta. Ciascuno di questi pu\u00f2 portare a una perdita netta nel surplus sociale."}
{"id": "3207808", "revid": "120703723", "url": "https://it.wikipedia.org/wiki?curid=3207808", "title": "Per ora noi la chiameremo felicit\u00e0", "text": "Per ora noi la chiameremo felicit\u00e0 \u00e8 il secondo album del progetto musicale Le luci della centrale elettrica del cantautore ferrarese Vasco Brondi, pubblicato nel novembre 2010 dall'etichetta discografica indipendente La Tempesta Dischi.\nIl disco.\nIl cantautore definisce questo album \"un disco fuori tempo e fuori moda\".\nIl titolo dell'album \u00e8 tratto da una frase di L\u00e9o Ferr\u00e9 dal brano \"La solitudine\": \"\u201cLa disperazione \u00e8 una forma superiore di critica, per ora noi la chiameremo felicit\u00e0\u201d.\" Brondi spiega: \"Per arrivare a una sorta di felicit\u00e0 devi partire da qualcosa di reale e problematico, quindi non \u00e8 solo allegria. \u00c8 anche un modo per dire che la disperazione \u00e8 un motore propulsivo per cambiare le cose.\" Un frammento del brano di Ferr\u00e8 viene incluso nella versione live di \"Piromani\" eseguita il 3 settembre 2011 al Teatro Romano di Verona e inserita nell'EP \"C'eravamo abbastanza amati\".\nAlcuni brani che compongono l'album sono nati durante il missaggio del disco precedente \"Canzoni da spiaggia deturpata\", mentre altri durante il tour del 2008-2009..\nRispetto al disco precedente, Giorgio Canali \u00e8 meno presente durante produzione e arrangiamenti. Tuttavia Brondi collabora con il violinista Rodrigo D'Erasmo (con gli Afterhours dal 2008), Stefano Pilia (chitarrista dei Massimo Volume dal 2008) ed Enrico Gabrielli (Mariposa). Questi ultimi compongono l'essenziale orchestra di archi e fiati, novit\u00e0 musicale che rende questo album pi\u00f9 curato negli arrangiamenti rispetto al precedente. Le registrazioni sono avvenute in casa dello stesso Brondi.\nIl testo di \"Una guerra fredda\" deriva da un racconto di quaranta pagine scritto da Brondi in quel periodo.\nCopertina.\nLa copertina \u00e8 opera del fumettista Andrea Bruno.\nSingoli estratti.\nAd anticipare l'uscita del disco, il 14 ottobre 2010 \u00e8 stato diffuso sul canale ufficiale YouTube il videoclip del primo singolo, \"Cara catastrofe\", diretto da DaNdADDy.\nIl videoclip successivo \"Quando tornerai dall'estero\", diretto e animato da Michele Bernardi, viene invece diffuso su internet l'8 novembre 2010, data di uscita dell'album.\nTracce.\nTutti i brani sono di Vasco Brondi."}
{"id": "3207848", "revid": "287204", "url": "https://it.wikipedia.org/wiki?curid=3207848", "title": "Coppa olimpica", "text": "La coppa olimpica \u00e8 un premio assegnato annualmente dal Comitato olimpico internazionale. \nIl riconoscimento \u00e8 stato istituito da Pierre de Coubertin nel 1906 per premiare enti o associazioni che abbiano dimostrato merito e integrit\u00e0 nello sviluppo del Movimento olimpico. "}
{"id": "3207861", "revid": "149485", "url": "https://it.wikipedia.org/wiki?curid=3207861", "title": "Antonio Attanasio", "text": "Carriera.\nEccellente farfallista con la preferenza per la distanza dei 100 metri, in cui \u00e8 stato pi\u00f9 volte campione italiano, sia in vasca lunga che corta, nonch\u00e9 campione di staffetta. \u00c8 stato convocato in nazionale agli europei del 1966 di Utrecht, ma ha fatto la sua miglior prestazione durante i Giochi olimpici del 1968 a Citt\u00e0 del Messico arrivando in semifinale nei 100 m delfino. Tra il 1967 e il 1968 ha stabilito diversi primati italiani nei 100 m farfalla, distanza in cui era in competizione per il record con Giampiero Fossati, suo compagno alla Canottieri Napoli. Vanta un record di 1'00\"0 in batteria ai giochi olimpici del 1968. In vasca corta ha un miglior tempo (non si parlava ancora di primati italiani) di 58\"9 stabilito a Milano ai campionati italiani primaverili del 1968.\nDivenuto in seguito insegnante ISEF, \u00e8 morto nel 1982 per un incidente stradale.\nPalmar\u00e8s.\nCampionati italiani.\n5 titoli individuali e 2 in staffette, cos\u00ec ripartiti:"}
{"id": "3207865", "revid": "767487", "url": "https://it.wikipedia.org/wiki?curid=3207865", "title": "Quintino Guanciali", "text": "Scriveva in lingua latina. \nFiglio del conte Domenico Guanciali e di Isabella Rozzi, a dieci anni entr\u00f2 nel seminario di Penne, avendo professori come Lino Romani, Aridante Mambelli e Michelangelo Jandelli\nIntorno ai 18 anni si ammal\u00f2 con fatti di emottisi e palpitazioni cardiache, che lo costrinsero ad abbandonare il seminario. Dopo molti tentativi di cura da parte di diversi specialisti, si rivolse al medico Francesco Saverio Vitacolonna di Loreto, seguace della disciplina omeopatica di Samuel Hahnemann, che lo guar\u00ec. Questa guarigione gli forn\u00ec il pretesto di comporre un poema inneggiante alla scienza medica in generale e al sistema omeopatico in particolare: l\"'Hahnemannus\", pubblicato nel 1840 con i tipi di Guttemberg, con il titolo: \"Hahnemannus seu de Homeopathia Nova Medica Scientia libri octo\".\nNel 1839 si trasfer\u00ec a Napoli, in casa di una zia materna, Maria Giuseppa Tomassetti, e si iscrisse alla facolt\u00e0 di giurisprudenza.\nNel 1844 gli venne offerto, da parte del Ministro dell'interno, Nicola Santangelo, un posto nella Biblioteca dello stesso Ministero.\nL'anno successivo rifiut\u00f2 una cattedra di Lettere Latine presso l'Universit\u00e0 di Parigi.\nNel 1859/60 venne nominato bibliotecario della Biblioteca Nazionale di Napoli, posto che conserv\u00f2 fino alla morte.\nMor\u00ec a Napoli il 10 aprile 1883 a 72 anni e venne sepolto nella Cappella dell'Arciconfraternita di S. Giuseppe dei Nudi. Quintino Guanciali ebbe due mogli. La prima fu Mariuccia Grilli, morta prematuramente. La seconda fu Teresa D'Andrea dei Marchesi di Pescopagano, dalla quale ebbe un figlio, morto in giovane et\u00e0."}
{"id": "3207867", "revid": "154893", "url": "https://it.wikipedia.org/wiki?curid=3207867", "title": "Mini computer", "text": ""}
{"id": "3207868", "revid": "154893", "url": "https://it.wikipedia.org/wiki?curid=3207868", "title": "Super computer", "text": ""}
{"id": "3207876", "revid": "2178917", "url": "https://it.wikipedia.org/wiki?curid=3207876", "title": "Operazione Nastro Giallo", "text": "L'operazione Nastro Giallo fu avviata dal Ministero dei trasporti canadese per gestire il dirottamento dei voli civili in risposta agli attentati dell'11 settembre 2001. L'obiettivo del Canada era assicurarsi che il traffico aereo potenzialmente distruttivo venisse rimosso dallo spazio aereo il pi\u00f9 velocemente possibile, allontanandolo dai potenziali obiettivi sensibili e facendo atterrare gli aeromobili in Canada, principalmente in aeroporti militari e civili situati soprattutto nelle regioni di Nuova Scozia, Terranova, Labrador e Columbia Britannica dove la minaccia poteva essere meglio contenuta e neutralizzata. Poich\u00e9 nessuno degli aerei coinvolti si rivel\u00f2 poi essere una minaccia, il Canada ha dovuto ospitare le tante persone a bordo degli aerei durante il periodo di stop totale ai voli.\nIl Canada diede inizio all'operazione alle 13:45 UTC dell'11 settembre 2001 subito dopo che la Federal Aviation Administration (FAA) americana blocc\u00f2 a terra tutti gli aerei negli Stati Uniti. La FAA lavor\u00f2 poi con il Ministero dei trasporti canadese per dirottare tutti i voli internazionali diretti negli Stati Uniti verso gli aeroporti del Canada. \nDurante l'operazione tutti i voli in partenza furono cancellati, eccetto i voli della polizia, quelli militari e umanitari. Per la prima volta il Canada chiudeva il proprio spazio aereo. Il risultato dell'operazione Nastro Giallo fu il dirottamento di 255 aerei in 17 aeroporti del paese.\nLe azioni messe in atto.\nDopo aver appreso della decisione da parte della FAA di chiudere lo spazio aereo statunitense, il ministro dei trasporti David Collenette ordin\u00f2 che gli aeroporti canadesi venissero immediatamente chiusi a tutti i voli fatta eccezione per:\nFu la prima chiusura dello spazio aereo canadese. Al momento degli attacchi terroristici dell'11 settembre circa 500 aerei erano in volo per gli Stati Uniti. Il Ministero dei trasporti canadese diede istruzione all'ente di assistenza al volo di autorizzare l'atterraggio nel pi\u00f9 vicino aeroporto canadese a tutti i voli internazionali diretti negli Stati Uniti e in Canada che si trovavano gi\u00e0 a met\u00e0 della propria rotta. \u00c8 stato calcolato che ogni minuto due aerei entravano nello spazio aereo canadese e andavano perci\u00f2 gestiti dall'ente di assistenza al volo.\nDurante l'operazione il centro di emergenza che era stato istituito doveva affrontare tutta una serie di problemi:\nAerei in volo sull'Atlantico.\nL'operazione fu una vera sfida per gli aeroporti della sponda atlantica del Canada. L'ente di controllo e assistenza al volo canadese aveva dato istruzioni a tutti i voli provenienti dall'Europa di evitare l'Aeroporto Internazionale di Toronto-Pearson e l'Aeroporto Internazionale di Montr\u00e9al-Pierre Elliott Trudeau come misura di sicurezza, poich\u00e9 erano tra gli aeroporti pi\u00f9 trafficati del Canada. La maggior parte dei voli provenienti dall'Europa fu accolta da piccoli aeroporti sulla sponda atlantica, sebbene alcuni voli dirottati atterrarono anche a Toronto e a Montr\u00e9al.\nL'Aeroporto Internazionale di Gander, il primo aeroporto nordamericano sulla rotta transatlantica, accolse ben 39 aeromobili wide-body, la maggior parte diretti negli Stati Uniti. Il numero totale di passeggeri e membri dell'equipaggio ospitati a Gander fu di circa 6.600 persone. La popolazione totale di Gander \u00e8 meno di 10.000 persone, cos\u00ec lo sforzo necessario per ospitare tanti arrivi inattesi fu davvero enorme. L'Aeroporto Internazionale di Halifax Stanfield gest\u00ec 44 voli in modo simile.\nAerei in volo sul Pacifico.\nLa maggior parte dei voli provenienti dall'Asia non ebbe altra scelta che quella di atterrare all'Aeroporto Internazionale di Vancouver, poich\u00e9 era l'unico aeroporto canadese sulla sponda occidentale in grado di accogliere i grandi aeromobili wide-body usati nelle rotte transpacifiche. 34 voli con un totale di 8.500 passeggeri a bordo terminarono il loro viaggio a Vancouver. Le immagini satellitari dell'aeroporto il 12 settembre 2001 mostrano aeromobili parcheggiati ovunque, solo la pista sud rimaneva sgombra.\nCoinvolgimento dell'Esercito.\nSi verificarono anche diversi incidenti in cui caccia militari scortarono jet civili nello spazio aereo canadese. Uno dei voli intercettati fu il volo Korean Air Lines 85 diretto ad Anchorage, Alaska, con prosecuzione per New York che si riteneva fosse stato dirottato. La paura che l'aereo venisse fatto schiantare ad Anchorage port\u00f2 all'evacuazione immediata di molti edifici pubblici della citt\u00e0. Il volo aveva poco carburante a bordo e secondo le autorit\u00e0 si erano verificati problemi di comunicazione con l'equipaggio. Quando l'aereo atterr\u00f2 all'aeroporto l'equipaggio fu fatto scendere con armi puntate. Tutto l'incidente fu provocato da un transponder malfunzionante.\nIl \"National Post\" rivel\u00f2 che incidenti simili capitarono all'aeroporto di Vancouver, dove due caccia americani scortarono un Boeing 747 di Air China proveniente dall'Aeroporto Internazionale di Pechino e diretto a San Francisco. Le autorit\u00e0 dell'aeroporto hanno in seguito dichiarato che si tratt\u00f2 di un semplice problema di comunicazione che aveva fatto scattare la procedura di allarme.\nReazioni.\nPrima dell'atterraggio, la maggior parte dei piloti non inform\u00f2 i passeggeri della situazione o degli attacchi in corso per evitare scene di panico. Su alcuni aerei nemmeno i piloti erano al corrente di quanto era successo alle Torri Gemelle. Solo dopo l'atterraggio i piloti rivelarono ai passeggeri cosa era successo, in alcuni casi anche andando a dare spiegazioni direttamente in cabina. I passeggeri dovettero attendere ore per lo sbarco perch\u00e9 il Ministero dei Trasporti canadesi era allo stato di massima allerta. Personale extra fu impiegato negli aeroporti per eseguire i controlli di sicurezza su ciascun aeromobile, che spesso si trovano in fila su piste chiuse.\nL'Aeroporto Internazionale di Halifax accolse il pi\u00f9 alto numero di voli, mentre l'Aeroporto Internazionale di Vancouver il pi\u00f9 alto numero di passeggeri.\nConseguenze per il Canada.\nL'operazione Nastro Giallo ebbe molte conseguenze anche per i canadesi. Dopo i compiti iniziali di gestione del dirottamento dei voli, migliaia di passeggeri ed equipaggi dovevano essere alloggiati fino al termine della crisi. Durante il dirottamento dei voli gli aeroporti furono inondati di chiamate. Migliaia di persone furono ospitate in hotel, scuole e palestre. Lo sforzo profuso dai canadesi per gestire la situazione di emergenza fu riconosciuto da passeggeri, compagnie aeree e governi di tutto il mondo."}
{"id": "3207877", "revid": "36258869", "url": "https://it.wikipedia.org/wiki?curid=3207877", "title": "Private Military Company", "text": ""}
{"id": "3207889", "revid": "1251388", "url": "https://it.wikipedia.org/wiki?curid=3207889", "title": "Giles Corey", "text": "Nell'aprile del 1692 Corey fu accusato di stregoneria da Ann Putnam Jr., Mercy Lewis e Abigail Williams. Ann Putnam Jr. sostenne che il 13 aprile lo spettro di Giles Corey le si present\u00f2, chiedendole di apporre la firma nel libro del diavolo. In seguito, la Putnam aggiunse che le era apparso un fantasma, che accusava Corey di assassinio. Vi furono altre ragazze che descrissero Corey come \"un terribile mago\" e narrarono di aver subito aggressioni dal suo spettro.\nDurante il processo alle streghe di Salem, Corey si rifiut\u00f2 di fare qualsiasi dichiarazione. Sottoposto a tortura, mor\u00ec soffocato per il peso delle pietre postegli sul petto per costringerlo a confessare. Secondo la leggenda, le sue ultime parole furono il sarcastico invito ai carnefici a porre sopra il suo petto \u00abpi\u00f9 peso\u00bb.\nBiografia.\nGiles Corey si spos\u00f2 tre volte. Si ritiene che abbia sposato la sua prima moglie, Margaret, la madre delle sue figlie, in Inghilterra. La sua seconda moglie fu Mary Bright: si sposarono l'11 aprile 1664. Mary Bright mor\u00ec all'et\u00e0 di 63 anni il 27 agosto 1684, come riportato sulla sua lapide nel cimitero di Salem. Il suo ultimo matrimonio con Martha Corey fu celebrato il 27 aprile 1690.\nMartha fu accolta nella comunit\u00e0 di Salem Village (oggi Danvers), dove viveva Giles. Martha aveva avuto un figlio di nome Thomas, che chiese un indennizzo per l'illegale impiccagione della madre durante i processi alle streghe di Salem. Il 29 giugno 1723 gli furono assegnate 50 sterline.\nVicenda giudiziaria.\nGiles Corey fu arrestato il 18 aprile 1692, insieme a Mary Warren, Abigail Hobbs e Bridget Bishop. Il giorno seguente i prigionieri furono interrogati dalle autorit\u00e0: Abigail Hobbs accus\u00f2 Giles di essere uno stregone. Corey si rifiut\u00f2 di fare dichiarazioni di colpevolezza o innocenza, fu imprigionato e poi rinviato a giudizio per l'udienza di settembre. Negli archivi della Corte vi \u00e8 la deposizione, datata 9 settembre 1692, rilasciata da Mercy Lewis:\nAncora una volta, in questa Corte, Corey si rifiut\u00f2 di parlare.\nMorte.\nSecondo la legge dell'epoca, una persona che si rifiutava di fare alcuna dichiarazione agli inquirenti non poteva essere sottoposta a esame formale dinanzi ad un tribunale. Per evitare frodi in danno della giustizia, il rimedio previsto dalla legge era quello di ricorrere a una \"peine forte et dure\". In questo caso il prigioniero era spogliato e disteso supino con una tavola pesante sul suo corpo. Poi sull'asse di legno venivano posti mano a mano dei massi, fino a provocare la morte per schiacciamento del torace.\nCome conseguenza del suo rifiuto di parlare, il 17 settembre lo sceriffo George Corwin port\u00f2 Corey in una fossa in aperta campagna nei pressi del carcere e, alla presenza dei magistrati e dei testimoni, spogli\u00f2 Giles dei suoi vestiti, lo stese a terra nella fossa e pose delle tavole sul suo petto. Sei uomini sollevarono pesanti pietre e le posero una alla volta sulla pancia e sul petto del prigioniero. Giles Corey non grid\u00f2 e tanto meno dichiar\u00f2 alcunch\u00e9 in sua difesa.\nDopo due giorni, a Giles fu chiesto per tre volte di dichiararsi innocente o colpevole di stregoneria. Ogni volta egli rispose: \u00abpi\u00f9 peso\u00bb. Sempre pi\u00f9 massi furono ammucchiati sopra di lui e lo sceriffo di volta in volta da sopra i massi fissava lo sguardo negli occhi gonfi di Corey. Robert Calef, testimone oculare insieme ad altri cittadini, pi\u00f9 tardi disse: \u00abDurante lo schiacciamento, la lingua di Giles Corey era spinta fuori dalla bocca; lo Sceriffo, di rimando, la spingeva di nuovo dentro la bocca con il suo bastone\u00bb.\nInfine, Giles Corey lanci\u00f2 l'ultimo grido \u00abPi\u00f9 peso!\u00bb e spir\u00f2. Il giudice Samuel Sewall cos\u00ec annotava nel suo diario sotto la data luned\u00ec, 19 settembre 1692:\n\u00c8 cosa insolita che un imputato rifiuti di proclamarsi colpevole o innocente ed \u00e8 ancor pi\u00f9 raro trovare cronache di persone che siano state in grado di sopportare una tale tortura e morire senza proferir parola. Dato che Corey rifiut\u00f2 di fare dichiarazioni, morendo conserv\u00f2 appieno il possesso delle sue propriet\u00e0, che altrimenti sarebbero state incamerate dal governo, che furono ereditate dai suoi due generi, secondo la sua volont\u00e0."}
{"id": "3207895", "revid": "287204", "url": "https://it.wikipedia.org/wiki?curid=3207895", "title": "24 Ore di Le Mans 2005", "text": "La 73\u00aa edizione della 24 Ore di Le Mans si \u00e8 svolta il 18 e 19 giugno 2005 sul Circuit de la Sarthe.\nLa gara.\nLa gara del 2005 \u00e8 stata disputata in condizioni climatiche estremamente calde, con temperature superiori ai 30\u00a0\u00b0C. Tale calore \u00e8 stato causa di un elevato numero di inconvenienti meccanici. Al via la Pescarolo Sport n\u00ba16 prese il largo, dimostrandosi nettamente pi\u00f9 veloce dei compagni di squadra, mentre l'Audi era costretta a rincorrere in quanto svantaggiata dal regolamento che penalizzava mediante bride e zavorre le vetture come la Audi R8 Sport che non erano state adeguate ai nuovi regolamenti. Di conseguenza le \"R8\" avevano una minore velocit\u00e0 di punta, comparabile a quella delle Aston Martin di classe GT1, pertanto il tedeschi puntavano alla vittoria mediante l'affidabilit\u00e0 delle loro vetture invece delle prestazioni pure.\nL'altra Pescarolo, la n\u00ba 17, fu vittima di inconvenienti durante la gara: un contatto con una Panoz e l'esplosione di uno pneumatico che danneggi\u00f2 la parte posteriore della carrozzeria. Tutti questi problemi accaddero mentre alla guida c'era Soheil Ayari, mentre il suo compagno di squadra S\u00e9bastien Loeb (campione del mondo Rally) si dimostr\u00f2 all'altezza degli altri membri dell'equipaggio alla sua prima competizione in un circuito.\nIn seguito la n\u00ba16 dovette fermarsi ai box a causa di un problema al cambio e la lunga sosta le fece perdere il comando e parecchie altre posizioni, per risalire al secondo posto all'alba dopo una furiosa rincorsa a suon di giri veloci, con un tempo sul giro di circa cinque secondi pi\u00f9 rapido dell'Audi che lasciava presagire il ricongiungimento nelle fasi finali di gara.\nMa la Pescarolo fu vittima di un surriscaldamento che la costrinse ai box con conseguente ricovero in garage e, dopo una breve sosta, \u00c9rik Comas la riport\u00f2 in pista, ma fu impossibilitato a mantenere gli stessi tempi registrati in precedenza e quindi incapace di recuperare il vantaggio di due giri accumulato dall'Audi.\nCon questo successo Tom Kristensen stabil\u00ec il record assoluto di sette vittorie a Le Mans, di cui sei consecutivi, superando i sei successi di Jacky Ickx. Inoltre il suo compagno di equipaggio Marco Werner complet\u00f2 la tripletta della \"Triple Crown of endurance racing\", avendo egli gi\u00e0 vinto la 24 Ore di Daytona nel 1995 e la 12 Ore di Sebring nel 2005."}
{"id": "3207904", "revid": "339392", "url": "https://it.wikipedia.org/wiki?curid=3207904", "title": "Quantistica Monte Carlo", "text": ""}
{"id": "3207906", "revid": "287204", "url": "https://it.wikipedia.org/wiki?curid=3207906", "title": "Joe Weider", "text": "\u00c8 stato l'editore di diverse riviste dedicate al bodybuilding e al fitness e il produttore di una linea di attrezzature e integratori per il fitness.\nBiografia.\nNato a Montr\u00e9al e prima di fondare la IFBB, Weider pubblic\u00f2 il primo numero della rivista \"Your Physique\" nel 1936, ad appena 17 anni. Nel 1966 la pubblicazione venne rinominata \"Muscle Builder\" e, nel 1980, \"Muscle and Fitness\". Altre riviste pubblicate dall'impero editoriale di Weider comprendono \"Mr. America\", \"Muscle Power\", \"Shape\", \"Men's Fitness\", \"Living Fit\", \"Prime Healtand Fitness\", \"Fit Pregnancy\", \"Cooks\", \"Senior Golfer\" e \"Flex\"."}
{"id": "3207910", "revid": "713714", "url": "https://it.wikipedia.org/wiki?curid=3207910", "title": "Betifulo", "text": "Betifulo \u00e8 un antico insediamento sito presso il Lago di Scanno nel comune di Scanno in provincia dell'Aquila.\nDescrizione.\nEra abitato da montanari agricoltori, pastori e guerrieri. Il centro sorgeva a met\u00e0 costa del colle di Sant'Egidio presso la localit\u00e0 Acquevive. Tuttavia nel V o IV secolo a.C. il lago di Scanno ancora non esisteva e quindi l'abitato dominava dall'alto la conca sottostante.\nIn et\u00e0 cristiana il centro cambi\u00f2 nome in Sant'Angelo verosimilmente per via di una chiesa dedicata allo stesso santo, mentre il castello omonimo dava il nome al colle (oggi il colle si chiama colle di Sant'Egidio perch\u00e9 ospita l'eremo omonimo).\nIntorno al 217 a.C. quando Annibale, dopo vinta la battaglia del Trasimeno si apprest\u00f2 a risalire la valle del Sagittario Betifulo e gli altri insediamenti furono salvi grazie ad un terremoto di elevata magnitudo che blocc\u00f2 le orde dell'invasore.\nAlfonso Colarossi-Mancini in \"Storia di Scanno e della Valle del Sagittario\" sostiene che Betifulo forse sarebbe da identificare in un luogo presso Sulmona per via di un'iscrizione trovata presso il colle Sant'Egidio, in localit\u00e0 Acquevive, nella quale si citano, oltre Betifulo, due magistrati e nella zona di Scanno non vi erano magistrati perch\u00e9 non vi era un territorio urbano ben definito come a Sulmona.&lt;br&gt;\nSempre Colarossi-Mancini afferma che una volta che si era affermato il cristianesimo a Betifulo, gli abitanti cominciarono a chiamare il luogo Colle Sant'Angelo"}
{"id": "3207915", "revid": "1793900", "url": "https://it.wikipedia.org/wiki?curid=3207915", "title": "San Francesco e storie della sua vita", "text": "San Francesco e storie della sua vita \u00e8 un dipinto a tempera e oro su tavola (160x123 cm) di Bonaventura Berlinghieri, firmata, datata 1235 e custodita nella chiesa di San Francesco a Pescia.\nStoria.\nLa tavola, che oggi si trova sull'altare Mainardi, l'ultimo sul lato destro della navata, venne riscoperta negli anni ottanta dell'Ottocento, quando Michele Ridolfi rimosse la tela seicentesca di Alessandro Bardelli con una \"Gloria di angeli\" che la incorniciava nelle vicina Cappella dell'Immacolata Concezione. In quell'occasione fu ritrovata la data e la firma dell'artista, lungo il bordo inferiore, che confermarono come l'opera, probabilmente proveniente dall'antica chiesa pesciatina di San Francesco, fosse la pi\u00f9 antica rappresentazione pervenuta del santo di Assisi, dipinta appena nove anni dopo la sua morte.\nLa famiglia Mainardi aveva costruito una cappella dedicata a San Francesco proprio nel 1235, lo stesso anno della tavola di Pescia, il che farebbe propendere per una sua collocazione stabile sull'altare della cappella.\nDescrizione e stile.\nLa tavola, dalla tipica forma cuspidata, rappresenta san Francesco, posto in piedi in posizione centrale; il santo di Assisi \u00e8 vestito con un saio legato tramite una corda ed \u00e8 incappucciato, nella mano sinistra regge probabilmente il Vangelo, mentre con la destra benedice e mostra le stimmate. Come tipico di altre tavole sui santi dell'epoca, ai lati della figura in piena dimensione sono rappresentate alcune storie della sua vita.\nNel catalogo della mostra giottesca, tenutasi a Firenze tra l'aprile e l'ottobre del 1937, si ebbe modo di registrare il rifacimento postumo dell'aureola del santo, che avrebbe ricoperto anche la punta del cappuccio del saio, sporgente a sinistra. \nIl cordone mostra i tre nodi che ricordano i tre voti dei frati: obbedienza, castit\u00e0 e povert\u00e0.\nAll'altezza delle spalle, sono raffigurati due angeli racchiusi in due tondi, la cui funzione non \u00e8 ancora del tutto chiarita: pi\u00f9 che riempitivo dello spazio angusto, come avviene anche nelle \"Maest\u00e0\" duecentesche, \u00e8 stata ipotizzata una loro derivazione dalla cimasa delle Croci lignee toscane contemporanee.\nAi lati della tavola Bonaventura elimin\u00f2 la cornice orizzontale, tipica del pannello agiografico bizantino, e distribu\u00ec le scene in quadretti aperti, facendole scorrere in successione cronologica secondo una scansione binaria: le sei scene di cui san Francesco \u00e8 protagonista, rappresentate tre per lato, contano due episodi in vita (\"Predica agli Uccelli\", \"Stimmate\") e due miracoli \"post mortem\". In senso orario, partendo dalla raffigurazione in alto a destra si trovano:\nL'opera \u00e8 molto interessante nell'ambito del Duecento italiano poich\u00e9 \u00e8 la prima conosciuta a trattare il soggetto delle \"Storie di san Francesco\", che essendo pressoch\u00e9 contemporanee, non avevano un modello iconografico bizantino: tuttavia il rapporto degli episodi laterali con la miniatura bizantina, gi\u00e0 notato in precedenza, \u00e8 stato recentemente provato. \nLo stile \u00e8 comunque ancora legato alle fogge anticheggianti usate nelle storie bibliche, con la posa rigidamente frontale, la schematicit\u00e0 dei tratti fisiognomici e il carattere impersonale dell'effigie.\nL'opera venne restaurata da Alfio del Serra fra il 19 novembre 1981 e il 3 ottobre 1982. Il Cappuccio fu abraso verso la fine del '600 e rinvenuto nel restauro del Serra sotto l'aurela, falsa e perci\u00f2 eliminata. Il cappuccio \u00e8 stato suggerito e colorato con la tecnica della selezione dei colori come usava fare Alfio del Serra. Il Restauro fu finanziato la Cassa di Risparmio di Pistoia e Pescia."}
{"id": "3207917", "revid": "281779", "url": "https://it.wikipedia.org/wiki?curid=3207917", "title": "Carmen Bulgarelli Campori", "text": "Biografia.\nConsiderata una delle donne pioniere della direzione d'orchestra, abbandon\u00f2 ben presto una promettente carriera di cantante lirica per problemi alle corde vocali, ma ne inizi\u00f2 una molto fortunata come direttrice d'orchestra, salendo sul podio per 500 volte nei massimi teatri di tutto il mondo, alcune delle quali in Italia.\nSpos\u00f2 il marchese Egidio Campori."}
{"id": "3207919", "revid": "868848", "url": "https://it.wikipedia.org/wiki?curid=3207919", "title": "Alimentatore per Personal Computer", "text": ""}
{"id": "3207928", "revid": "767487", "url": "https://it.wikipedia.org/wiki?curid=3207928", "title": "Mississippi Masala", "text": "Mississippi Masala \u00e8 un film del 1991 diretto da Mira Nair.\nTrama.\nIl film, ambientato a Greenwood (Mississippi), tratta la tematica antirazzista dell'amore che nasce tra Demetrius Williams, un afroamericano, e Mina, una ragazza indiana, nata nell'Uganda del dittatore Idi Amin Dada e scappata con la sua famiglia in seguito all'espulsione degli asiatici dall'Uganda."}
{"id": "3207945", "revid": "287204", "url": "https://it.wikipedia.org/wiki?curid=3207945", "title": "Verein f\u00fcr Leibes\u00fcbungen 1884 Mannheim-Neckarau", "text": "Il Verein f\u00fcr Leibes\u00fcbungen 1884 e.V. Mannheim-Neckarau \u00e8 una associazione calcistica di Neckarau, uno dei distretti di Mannheim, fondata nel 1884.\nStoria.\nIl club venne fondato nel 1884. \nAttraverso il tempo ha cambiato le seguenti denominazioni:\nTra il 1943 ed il 1945 form\u00f2 con i concittadini del SpVgg 07 Mannheim il \"Kriegsspielgemeinschaft Neckarau\"."}
{"id": "3207950", "revid": "1573940", "url": "https://it.wikipedia.org/wiki?curid=3207950", "title": "Chiesa del Santissimo Salvatore (Naro)", "text": "La chiesa del Santissimo Salvatore, conosciuta anche come \"'A Bat\u00eca\" (in siciliano) \u00e8 un luogo di culto cattolico situato a Naro, comune della provincia di Agrigento in Sicilia.\nStoria.\nFu costruita nel 1398, nel periodo in cui il re Martino il Giovane e l'infante Maria dimorarono in Naro, insieme all'annesso monastero delle monache benedettine, oggi non pi\u00f9 esistente poich\u00e9 abbattuto per far spazio ad una scuola elementare.\nLa chiesa fu rimaneggiata nel 1530 e completamente rinnovata nel periodo barocco (tra il secolo XVII e il secolo XVIII).\nL'edificio si trova in stato di abbandono ed \u00e8 chiuso al pubblico e subisce infiltrazioni d'acqua che ne indeboliscono la struttura.\nAttualmente \u00e8 puntellata esternamente , ma il 19 Ottobre sono iniziati i lavori di restauro, e sono stati completati il 12 Dicembre dello stesso anno(2016).\nDescrizione.\nLa facciata attuale si presenta a duplice ordine con la parte inferiore ricca di intagli tufacei di gusto spagnolesco, con due nicchie nelle quali si trovano le statue di \"San Benedetto da Norcia\" sulla sinistra e di \"Santa Scolastica\" sulla destra.\nL'interno si presenta ad unica navata e vi sono conservati due sarcofagi, uno di porfido nero che racchiude i resti di Giuseppe Lucchesi, marchese di Delia e un altro, di marmo bianco, che racchiude i resti del figlio Assuero. All'interno vi si trova altres\u00ec il corpo di san Torpedo, molto venerato dai devoti di san Calogero.\nL'altare maggiore, del 1795, \u00e8 in legno e fu intagliato e lavorato da Giosu\u00e8 Durando e Nicol\u00f2 Bagnasco. Si possono anche apprezzare una \"Madonna del Rosario\" del 1498; una \"Madonna di Trapani\" del secolo XVI, posta sopra l'altare maggiore, le settecentesche statue di \"San Benedetto\" e \"Sant'Eligio\", un \"Crocifisso\", anch'esso settecentesco e un dipinto della \"Nativit\u00e0\", ultimo rimasto all'interno della chiesa dei sei quadroni dipinti nel 1735 da padre Domenico Di Miceli."}
{"id": "3207951", "revid": "767487", "url": "https://it.wikipedia.org/wiki?curid=3207951", "title": "The Fatal Glass of Beer", "text": "The Fatal Glass of Beer \u00e8 un cortometraggio del 1916 diretto da Tod Browning.\nProduzione.\nIl film fu prodotto dalla The Fine Arts Film Company\nDistribuzione.\nVenne distribuito dalla Triangle Film Corporation\nData di uscita.\nAlias"}
{"id": "3207963", "revid": "767487", "url": "https://it.wikipedia.org/wiki?curid=3207963", "title": "Everybody's Doing It", "text": "Everybody's Doing It \u00e8 un cortometraggio muto del 1916 diretto da Tod Browning.\nProduzione.\nIl film, girato nel settembre 1916 con il titolo di lavorazione \"The Rescuers\", fu prodotto da The Fine Arts Film Company.\nDistribuzione.\nFu distribuito dalla Triangle Film Corporation che lo fece uscire nelle sale statunitensi nell'ottobre 1916."}
{"id": "3207965", "revid": "1494169", "url": "https://it.wikipedia.org/wiki?curid=3207965", "title": "Un fantasma per amico", "text": ""}
{"id": "3207968", "revid": "767487", "url": "https://it.wikipedia.org/wiki?curid=3207968", "title": "Sebasti\u00e1n Losada", "text": "Carriera.\nClub.\nCresce nel che lo fa giocare per tre stagioni nella formazione B. Fino al 23 maggio 2015, \u00e8 stato il calciatore pi\u00f9 giovane ad aver debuttato con la \"camiseta blanca\", all'et\u00e0 di 17 anni e 6 giorni: Martin \u00d8degaard ha migliorato questo primato, esordendo a 16 anni e 156 giorni.\nA 20 anni viene ceduto in prestito all'Espanyol dove disputa una buona stagione, segnando 8 reti su 28 presenze nella Primera Divisi\u00f3n, mentre in Coppa UEFA arriva in finale contro il dove all'andata in Catalogna segna una doppietta nel 3-0 finale, mentre al ritorno, vinto 3-0 dai tedeschi, fallisce uno dei calci di rigore nella serie di tiri che consegna il trofeo al Bayer. Al termine di quella stagione viene insignito del prestigioso Premio Don Bal\u00f3n come \"Migliore rivelazione\".\nLa stagione successiva il decide di dargli spazio in prima squadra e con le \"merengues\" rimarr\u00e0 tre anni nelle quali disputer\u00e0 appena 37 incontri (segnando 13 reti).\nNel 1991 passa all' dove gioca 9 partite (con una rete) in campionato, mentre nella stagione successiva milita nel Siviglia, giocando 3 partite.\nNel 1993 passa al Celta Vigo dove gioca le sue ultime due stagioni prima di ritirarsi dal calcio giocato a soli 27 anni.\nNazionale.\nFece parte di tutte le nazionali giovanili spagnole e disput\u00f2 il Campionato mondiale di calcio Under-20 1985, segnando 3 reti in cinque partite e ricevendo la Scarpa d'oro del torneo.\nCon la Nazionale maggiore ha disputato una presenza nel 1995, poco prima di ritirarsi.\nDopo il calcio.\nChiusa la carriera da giocatore a 27 anni, ha completato gli studi in legge e svolge la professione di avvocato. Nel 2004 tent\u00f2 invano di diventare presidente della Real Federaci\u00f3n Espa\u00f1ola de F\u00fatbol (la Federazione calcistica spagnola)."}
{"id": "3207969", "revid": "339392", "url": "https://it.wikipedia.org/wiki?curid=3207969", "title": "Convento di San Francesco (Terni)", "text": ""}
{"id": "3207970", "revid": "767487", "url": "https://it.wikipedia.org/wiki?curid=3207970", "title": "Puppets (film)", "text": "Puppets \u00e8 un cortometraggio muto del 1916 diretto da Tod Browning. Una moderna riproposta della storia di Pierrot e Colombina, con gli attori vestiti con gli abiti in bianco e nero, secondo la convenzione della pantomima.\nFu il primo film di Browning dopo un terribile incidente di automobile che gli cost\u00f2 quasi la vita.\nProduzione.\nIl film fu prodotto dalla Fine Arts Film Company con il titolo di lavorazione, \"The Mummy\".\nDistribuzione.\nIl film - un cortometraggio in due bobine - usc\u00ec nelle sale statunitensi il 10 settembre 1916, distribuito dalla Triangle Distributing."}
{"id": "3207975", "revid": "287204", "url": "https://it.wikipedia.org/wiki?curid=3207975", "title": "Sindrome di Bogart-Bacall", "text": "La sindrome di Bogart-Bacall (BBS) \u00e8 un disturbo della voce, che consiste in una disfonia dovuta ad affaticamento vocale.\nEtimologia.\nIl nome \u00e8 stato coniato dai ricercatori in quanto la maggior parte dei pazienti affetti da sindrome da tensione-fatica (TFS) presentava un timbro di voce che negli uomini richiamava quella di Humphrey Bogart e nelle donne quella di Lauren Bacall, che nel corso della loro vita furono entrambi affetti da tale sindrome.\nCause.\nLa sindrome di Bogart-Bacall, cos\u00ec come la sindrome da tensione-fatica (TFS), pu\u00f2 essere associata a molte patologie, ma tutte si caratterizzano per una disfunzione correlata a stress e tensione muscolo scheletrica che coinvolge la laringe e la voce:\nCaratteristiche cliniche.\nI pazienti affetti dalla sindrome si presentano con alcuni tra i seguenti sintomi:\nPrognosi.\nLa prognosi del disturbo \u00e8 molto buona e comporta una completa ripresa della voce.\nTrattamento.\nUn approccio multidisciplinare comprendente la valutazione ed i consigli di un otorinolaringoiatra o di un foniatra e di un logopedista ed \u00e8 fondamentale, sia per porre una diagnosi corretta che per trattare adeguatamente il disturbo.\nIl trattamento prevede sostanzialmente tre tappe: la prima tappa comporta la rassicurazione del paziente; la seconda tappa esercizi per una terapia correttiva della voce; la terza tappa un'adeguata educazione del paziente al fine di prevenire il ripresentarsi del disturbo."}
{"id": "3207978", "revid": "162719", "url": "https://it.wikipedia.org/wiki?curid=3207978", "title": "Classe Audace (cacciatorpediniere)", "text": ""}
{"id": "3207986", "revid": "762947", "url": "https://it.wikipedia.org/wiki?curid=3207986", "title": "A Love Sublime", "text": "A Love Sublime (conosciuto anche come Orpheus) \u00e8 un film muto del 1917 diretto da Tod Browning e Wilfred Lucas.\nProduzione.\nIl film fu prodotto dalla Fine Arts Film Company e venne girato a Los Angeles con il titolo di lavorazione \"Orpheus\".\nDistribuzione.\nDistribuito dalla Triangle Distributing, il film usc\u00ec nelle sale cinematografiche USA l'11 marzo 1917."}
{"id": "3207992", "revid": "1573940", "url": "https://it.wikipedia.org/wiki?curid=3207992", "title": "Santuario di San Calogero (Naro)", "text": "Il santuario di San Calogero \u00e8 un luogo di culto cattolico sito a Naro, comune della provincia di Agrigento, in Sicilia.\nStoria.\nEsso venne edificato nel 1599 al di sopra della \"grotta\" di san Calogero, dove la tradizione vuole che il santo nero abbia dimorato per una parte della sua vita. La facciata, pi\u00f9 volte ripresa, ha aspetto barocco. L'ultimo rinnovo risale al 1954. L'interno \u00e8 ad unica navata e conserva diversi dipinti fra i quali alcuni raffigurano san Francesco, la Piet\u00e0 e san Lorenzo Giustiniani.\nLa chiesa di San Calogero, quella che oggi noi conosciamo, fu edificata nel 1599 ma gi\u00e0 esisteva nel 1088 come riferisce il sacerdote Paolo da Naro che cos\u00ec riferisce a san Gerlando che aveva radunato tutti i sacerdoti sopravvissuti alla dominazione araba: Prende la parola Paolo da Naro, anch'egli vecchio sacerdote: ...(omissis.)... Quando Ruggero conquist\u00f2 alcune terre vicino alla nostra citt\u00e0 noi contribuimmo alla resa di Naro. Da allora ho esercitato apertamente il ministero sacerdotale, e ora pensiamo di riedificare la chiesa che era sulla grotta di san Calogero.\nLa grotta.\nDal santuario, scendendo delle scale, \u00e8 possibile accedere alla cosiddetta grotta di San Calogero, una cappella all'interno della quale \u00e8 conservata, sopra l'altare principale, la statua del Santo nero realizzata da F. Frazzatta nel 1556, e completata dopo la sua morte dalla figlia.\nAll'interno della cappella \u00e8 sepolto il corpo della venerabile suor Serafina Pulcella Lucchesi, nobile narese alla quale, secondo la leggenda, il santo apparve in sogno durante la pestilenza che nel '600 colp\u00ec la citt\u00e0 per annunciarle che per sua grazia la peste sarebbe presso cessata.\nNella parte sinistra della cappella si trova la vera e propria grotta dove il santo abit\u00f2 durante la sua vita, al suo interno si trova un affresco raffigurante il santo inginocchiato in preghiera oltre ad una copiosa quantit\u00e0 di ex voto lasciati dai fedeli nel corso degli anni.\nLa festa di san Calogero.\nIl santuario \u00e8 meta di molti fedeli che vengono a ringraziare il Santo per le molteplici grazie ricevute, uno dei modi pi\u00f9 caratteristici di ringraziare il santo consiste nel portare al Santuario delle forme di pane modellate come le parti del corpo guarite per intercessione del patrono di Naro, san Calogero \u00e8 infatti venerato come santo taumaturgo (che guarisce dalle malattie). Queste forme di pane vengono benedette dai padri guanelliani e poi distribuite ai fedeli. Il flusso di persone devote al santo nero si fa pi\u00f9 copioso a partire dal 18 maggio, inizio del mese di san Calogero, e culmina con la festa del 18 giugno, quando i fedeli trascinano il Santo, posto su una grande slitta detta straula, per le vie della citt\u00e0 tirandolo con delle funi lunghe 200 metri. Il periodo dei festeggiamenti ha inizio il 15 giugno con \"l'acchianata\" del simulacro dalla grotta al santuario e termina il 25 giugno con la cosiddetta ottava di san Calogero. Durante questi dieci giorni in citt\u00e0 si svolgono diverse manifestazioni artistiche e culturali e le vie principali sono allestite a fiera e mercato.\nVoci correlate.\nNaro\nSan Calogero"}
{"id": "3207993", "revid": "767487", "url": "https://it.wikipedia.org/wiki?curid=3207993", "title": "Saeb Jendeya", "text": "Carriera.\nDetiene il record di presenze nella Nazionale palestinese (70, a partire dall'ammissione della alla FIFA nel 1998), della quale \u00e8 stato capitano a partire dal 1999.\nHa segnato la sua unica rete con la Nazionale il 25 agosto 1999, nella partita contro la : un tiro da centrocampo ai supplementari che ha permesso alla di pareggiare la gara (2-2) e di accedere alle fasi a eliminazione diretta dei Giochi Pan-Arabi del 1999, dove la Palestina chiuse terza."}
{"id": "3207997", "revid": "59912", "url": "https://it.wikipedia.org/wiki?curid=3207997", "title": "Buddy film", "text": "Buddy film indica un sottogenere cinematografico che ha come argomento portante l'amicizia tra due persone.\nNei buddy film sono affiancati due personaggi dello stesso sesso, nella maggior parte dei casi uomini. L'amicizia tra i due \u00e8 l'elemento fondamentale in questo genere cinematografico. I due personaggi spesso provengono da luoghi diversi o hanno personalit\u00e0 diverse, non riuscendo a comprendere l'altro. Durante il corso del buddy film si instaura rispetto reciproco e una forte amicizia che a volte viene messa a dura prova.\nI buddy film sono spesso mischiati con road movie, commedie, western e film d'azione.\nStoria.\nIl buddy film \u00e8 pi\u00f9 comune nel cinema degli Stati Uniti che in altri Paesi. In \"Le avventure di Huckleberry Finn\", dello scrittore statunitense Mark Twain, \u00e8 possibile leggere una storia di amicizia tra Huck Finn e Tom Sawyer o tra Huck Finn e Jim.\nDal 1930 al 1960 i buddy film crebbero enormemente. Stanlio e Ollio e Gianni e Pinotto sono due coppie famose degli anni trenta e quaranta. Altro duo famoso fu Wheeler &amp; Woolsey. Bing Crosby and Bob Hope recitarono insieme in \"La danzatrice di Singapore\", il primo della serie \"Road to...\" tra cui \"Avventura a Zanzibar\", \"Avventura al Marocco\", \"I cercatori d'oro\", \"Avventura in Brasile\", \"La principessa di Bali\", \"Astronauti per forza\" e altri film. Dean Martin e Jerry Lewis furono famosi negli anni cinquanta, e Walter Matthau e Jack Lemmon negli anni sessanta.\nTra gli anni sessanta e settanta il femminismo influenz\u00f2 anche i buddy film: l'amicizia maschile fu accentuata e i personaggi di sesso femminile ebbero ruoli minori. Alcuni esempi di questi anni sono \"Butch Cassidy\", \"Easy Rider\", \"Un uomo da marciapiede\", \"Una calibro 20 per lo specialista\", \"Quel pomeriggio di un giorno da cani\", \"Tutti gli uomini del presidente\" e \"Lo spaventapasseri\".\nBuddy film multiculturali emersero tra gli anni settanta e ottanta; Richard Pryor e Gene Wilder iniziarono questa tendenza con \"Wagons lits con omicidi\" e \"Nessuno ci pu\u00f2 fermare\". Eddie Murphy ha recitato con Nick Nolte in \"48 ore\" e con Dan Aykroyd in \"Una poltrona per due\".\nNei primi anni novanta la figura maschile nei film divenne pi\u00f9 sensibile, alcuni esempi sono \"La leggenda del re pescatore\" e \"Le ali della libert\u00e0\". In questa decade ci sono cambiamenti al buddy film; in \"Thelma &amp; Louise\" \u00e8 presente una coppia di donne, Geena Davis e Susan Sarandon, mentre ne \"Il rapporto Pelican\" una coppia composta da un uomo, Denzel Washington, e una donna, Julia Roberts. Nel film \"Rush Hour - Due mine vaganti\", e nei due sequel, i protagonisti sono Jackie Chan, cinese, e Chris Tucker, afroamericano. Negli anni novanta e 2000 continuarono a essere prodotti buddy film con protagonista una coppia formata da personaggi di diverse etnie; \"Ancora 48 ore\", \"Pulp Fiction\" (1994), \"Men in Black\" (1997), \"Men in Black II\" (2002), e \"Miami Vice\" (2006). I film di John Woo realizzati a Hollywood importano alcune caratteristiche del genere \"wuxia\", per esempio \"Face/Off - Due facce di un assassino\" e \"Windtalkers\"."}
{"id": "3207998", "revid": "767487", "url": "https://it.wikipedia.org/wiki?curid=3207998", "title": "Hands Up! (film 1917)", "text": "Hands Up! \u00e8 un film muto del 1917 diretto da Tod Browning e Wilfred Lucas. Lucas, oltre a firmarne la sceneggiatura, ne \u00e8 anche l'interprete principale insieme a Colleen Moore e Monte Blue.\nL'autore della storia, Al Jennings, era in realt\u00e0 un ex bandito e rapinatore che era stato graziato dal presidente Theodore Roosevelt.\nTrama.\nJohn Houston, presidente della ferrovia, si trova sul treno insieme a sua figlia Marjorie e alla fidanzata quando il convoglio viene aggredito dai banditi. Uno di questi, Dan Tracy, \u00e8 attratto da Marjorie che, romanticamente, si lascia corteggiare dal fuorilegge: i due si scambiano gli anelli e si ripromettono di rivedersi segretamente in citt\u00e0. Houston, quando si rende conto che il nuovo corteggiatore della figlia \u00e8 un bandito, assume un investigatore per indagare sul suo conto. Il detective scopre che Dan \u00e8 figlio dello stesso Houston, nato dal suo primo matrimonio. Il magnate, allora, permette al giovane di fuggire.\nDan convince Marjorie a seguirlo nella fuga e porta la ragazza nel suo nascondiglio in mezzo alle colline. L\u00ec, per\u00f2, si rende conto che il loro amore \u00e8 impossibile. Mentre Houston arriva per salvare la figlia, Dan viene ucciso da Rosanne, gelosa del nuovo amore del suo uomo. Houston scopre che Dan Tracy era, s\u00ec, figlio della sua ex-moglie ma che il vero padre era in realt\u00e0 un altro uomo.\nProduzione.\nIl film fu prodotto dalla Fine Arts Film Company. Venne girato in California, a Los Angeles, al Santa Ynez Canyon e all'Alexandria Hotel al 501 di S. Spring Street.\nDistribuzione.\nDistribuito dalla Triangle Distributing, il film usc\u00ec nelle sale cinematografiche statunitensi il 29 aprile 1917.\nNon si conoscono copie ancora esistenti della pellicola che viene considerata presumibilmente perduta."}
{"id": "3208007", "revid": "116944", "url": "https://it.wikipedia.org/wiki?curid=3208007", "title": "Presa di Palermo", "text": ""}
{"id": "3208010", "revid": "1573940", "url": "https://it.wikipedia.org/wiki?curid=3208010", "title": "Amurosaurus riabinini", "text": "Amurosaurus riabinini era un dinosauro erbivoro appartenente agli adrosauri, o dinosauri a becco d'anatra. Visse nel Cretacico superiore (Maastrichtiano, tra 70,6 e 66,043 milioni di anni fa). I suoi resti fossili sono stati ritrovati in Siberia, nella regione dell'Amur orientale.\nEtimologia.\nIl nome \"Amurosaurus\" significa \u201clucertola dell'Amur\u201d, dal nome del fiume che segna il confine tra Russia e Cina. L'epiteto specifico, \"riabinini\", si riferisce al paleontologo russo Anatoly Riabinin, che condusse le prime spedizioni per recuperare resti di dinosauri nella regione dell'Amur tra il 1916 e il 1917.\nDescrizione.\nQuesto dinosauro \u00e8 noto per numerosi esemplari incompleti (principalmente giovani individui) che formarono un vero e proprio \u201cletto d'ossa\u201d, rinvenuto nei pressi della citt\u00e0 di Blagove\u0161\u010densk, lungo il fiume Amur. Ad oggi \u00e8 stata dissotterrata solo una piccola parte dei fossili, ma i vari esemplari hanno permesso di ricostruire un dinosauro che, in et\u00e0 adulta, doveva raggiungere la lunghezza di sei metri. Il corpo era quello tipico di un dinosauro a becco d'anatra, sorretto da zampe poderose e dotato di una lunga coda appiattita lateralmente. Il cranio \u00e8 incompleto, ma le ossa immediatamente di fronte alle orbite fanno supporre che vi fosse un'alta cresta, forse simile a quella di \"Corythosaurus\".\nClassificazione.\nLe caratteristiche morfologiche di \"Amurosaurus\" indicano che questo dinosauro era un rappresentante di quel gruppo di dinosauri a becco d'anatra noti come lambeosaurini, dotati di creste cave alla sommit\u00e0 del capo. \"Amurosaurus\" \u00e8 caratterizzato da vari tratti (autapomorfie) che lo distinguono dagli altri lambeosaurini (ad esempio la forma particolare dell'ulna); i paleontologi ritengono che questo animale fosse un lambeosaurino primitivo, ma pi\u00f9 derivato di \"Tsintaosaurus\" o \"Jaxartosaurus\". Tutti i lambeosaurini primitivi sono stati scoperti in Asia, e ci\u00f2 ha condotto all'ipotesi che questi animali si fossero originati in quel continente, per poi diffondersi attraverso l'allora \u201cponte\u201d di Bering in Nordamerica. Due gruppi derivati, i parasaurolofini (\"Parasaurolophus\", \"Charonosaurus\") e i coritosaurini (\"Corythosaurus\", \"Nipponosaurus\") si evolsero pi\u00f9 tardi in entrambi i continenti, ma non sono ancora chiare le modalit\u00e0 della loro diffusione (Suzuki et al., 2004; Godefroit et al., 2004).\nHabitat.\nLa formazione Udurchukan, che ha restituito i resti fossili, si form\u00f2 nel Maastrichtiano in una regione compresa tra la Siberia orientale e la Cina nordorientale. A quel tempo vi era una pianura alluvionale attraversata da un fiume, e probabilmente vi erano grandi branchi di adrosauridi che pascolavano lungo le rive. Evidentemente un'alluvione fece annegare il branco di \"Amurosaurus\" che ci \u00e8 pervenuto allo stato fossile. Tra i resti sono presenti anche i denti di alcuni dinosauri carnivori, forse saprofagi che banchettavano sulle carcasse, e le rare ossa di un altro dinosauro a becco d'anatra, \"Kerberosaurus\"."}
{"id": "3208011", "revid": "22356", "url": "https://it.wikipedia.org/wiki?curid=3208011", "title": "Amurosaurus", "text": ""}
{"id": "3208016", "revid": "1442080", "url": "https://it.wikipedia.org/wiki?curid=3208016", "title": "Colombia Open 1996 - Singolare", "text": "Il singolare del Colombia Open 1996 \u00e8 stato un torneo di tennis facente parte dell'ATP Tour.\nNicol\u00e1s Lapentti era il detentore del titolo, ma ha perso in finale 6\u20137 (6\u20138), 6\u20132, 6\u20133 contro Thomas Muster."}
{"id": "3208017", "revid": "1305772", "url": "https://it.wikipedia.org/wiki?curid=3208017", "title": "Afrika Korps vs. Desert Rats", "text": "Afrika Korps vs. Desert Rats (abbreviato in AK vs. DR e pubblicato con il titolo Desert Rats vs. Afrika Korps negli Stati Uniti d'America e nel Regno Unito) \u00e8 un videogioco strategico in tempo reale prodotto e sviluppato dalla francese MonteCristo in cooperazione con l'ungherese Digital Reality e distribuito dalla Atari a partire dal 2004. Il gioco permette di rivivere le battaglie svoltesi in Nordafrica durante la seconda guerra mondiale tra il Deutsches Afrikakorps di Erwin Rommel e l'8\u00aa Armata di Bernard Law Montgomery, quindi dall'arrivo dei tedeschi in Libia (febbraio 1941) fino alla capitolazione delle forze dell'Asse in Tunisia nel maggio 1943.\nA differenziare il gioco da prodotti dello stesso genere \u00e8 stata la volont\u00e0 dei programmatori di includere una storia che unisse i 5 personaggi degli opposti schieramenti e che fungesse da cornice alla guerra nel deserto. \u00c8 possibile giocare sia in singolo sia in pi\u00f9 giocatori online sfruttando il sito Gamespy.\nTrama.\nLa guerra del deserto sar\u00e0 vista attraverso gli occhi e i rispettivi diari del tenente colonnello Erich von Hartmann e del tenente colonnello Gregory Sinclair, conosciutisi durante le Olimpiadi di Berlino del 1936; successivamente i due erano diventati amici, ma lo scoppio del conflitto mette a dura prova i loro rapporti. Inoltre si sono innamorati della stessa donna, Fleur du Mal, abile spia sul libro paga delle principali organizzazioni europee e nota come Lys: fascinosa pilota di biplano, sar\u00e0 incontrata solo una volta durante il gioco e nominata nelle pagine dei due ufficiali. Personaggi minori, ma comunque giocabili, sono il capitano Marius Bertrand Lafarge, della Legione straniera, e William \"Goose\" Gosling, soldato e consigliere militare statunitense catturato dai francesi di Vichy. Nelle prime scene del gioco \u00e8 possibile vedere il suo salvataggio a opera di Lafarge, Siclair e Lys. Con il proseguire delle missioni nel diario dei due protagonisti si legge di come essi cerchino di scoprire chi sia davvero Lys. Nell'ultima missione, la quindicesima, ella sar\u00e0 scoperta dall'Abwehr, il servizio di controspionaggio tedesco, e perci\u00f2 Sinclair, Gosling e Lafarge si precipitano a Tunisi per salvarla; saranno incredibilmente aiutati da Erich von Hartmann nel combattimento finale contro un ufficiale nazista, che tiene prigioniera la donna in un hotel.\nModalit\u00e0 di gioco.\nGiocatore singolo.\nIn modalit\u00e0 giocatore singolo, l'utente ha una serie di opzioni. Pu\u00f2 giocare in ordine cronologico tutte le missioni, otto con l'Asse (impersonando il fittizio Erich von Hartmann) e sei con gli Alleati in Tunisia (nei panni del fittizio Gregory Sinclaire). Pu\u00f2 selezionare la campagna e scegliere tra quella con gli italo-tedeschi o gli Alleati e, infine, pu\u00f2 rigiocare una singola missione, a patto di averla gi\u00e0 completata e senza poter accumulare esperienza. Una quindicesima missione \u00e8 sbloccabile dopo aver completato la campagna degli Alleati in modalit\u00e0 difficile\nPrima dell'inizio di ogni missione il giocatore viene informato degli obiettivi minimi da raggiungere (ne esistono di secondari e di segreti); \u00e8 poi libero di modificare lo schieramento che gli viene fornito automaticamente: sono disponibili numerosi tipi di veicoli tra autocarri, carri armati, semoventi anche contraerei, autoblindo. La risorsa pi\u00f9 importante sono in ogni caso le unit\u00e0 di fanteria, suddivise in una serie di ruoli specializzati (mitragliere, geniere, esploratore, granatiere, medico) e solo attraverso le quali si possono manovrare i mezzi e le armi. Costituito lo schieramento, il giocatore dovr\u00e0 superare la missione contando in pratica sulle sole forze di partenza, pur potendo catturare equipaggiamenti al nemico a patto di avere abbastanza fanteria. In pi\u00f9 l'utente usufruisce della presenza di un \"eroe\", capace di elevare nettamente i parametri del veicolo che occupa, ma la cui morte decreta l'immediato fallimento della missione. Nel corso del gioco le unit\u00e0 sono gestibili dall'interfaccia situata nella parte bassa dello schermo, che riporta una serie di ordini, alcuni dei quali ben precisi ed eseguibili sono da specifiche unit\u00e0; l'interfaccia segnala inoltre quanti attacchi di artiglieria, ricognizioni aeree e bombardieri sono ancora disponibili su richiesta del giocatore. A causa della nebbia di guerra, poche volte sar\u00e0 utile lanciare i propri carri armati in un violento assalto frontale, mentre \u00e8 consigliato il reciproco appoggio tra unit\u00e0 e, a volte, anche un'attenta preparazione al combattimento \u2013 ricognizione, brevi puntate offensive per saggiare le difese nemiche, attacchi d'artiglieria per scompaginarle, etc. Tutti i veicoli che sopravvivono alle missioni aumentano la resistenza e la potenza di fuoco e il giocatore guadagna \"punti prestigio\", che consentono di sbloccare sia per l'Asse, sia per gli Alleati, quattro unit\u00e0 uniche.\nIl coinvolgimento \u00e8 aumentato dall'eccellente grafica, che rende realistiche le esplosioni di attrezzature e carri armati, oppure il collasso degli edifici presi a cannonate e gli spari delle armi; ancora, palmizi e sterpaglie saranno abbattuti dal passaggio dei blindati che alzano nuvole di polvere e lasciano il segno dei cingoli sul terreno. Infine non manca il supporto audio, con sigle e colonne sonore realizzate dall'Orchestra sinfonica di Vienna.\nMultiplayer.\nIn multiplayer vengono offerte al giocatore tre tipi di partita, ognuno con due mappe e capaci di ospitare un massimo di quattro giocatori online. \u00c8 possibile impostare la difficolt\u00e0, le unit\u00e0 impiegabili e altri aspetti, oltre a chattare con le altre persone; comunque la modalit\u00e0 \u00e8 a volte soggetta a inceppamenti o scene scattose e non \u00e8 possibile mettere in pausa. Sono disponibili la classica modalit\u00e0 deathmatch e conquista, caratterizzata dalla presenza di bandiere sulla mappa; inoltre esiste un tipo di scontro detto \"Tobruk to el-Alamein\": due giocatori, ciascuno con un proprio quartier generale agli estremi della mappa, combattono l'un l'altro per schiacciare l'avversario prima che questi riceva rinforzi e passi all'offensiva."}
{"id": "3208018", "revid": "767487", "url": "https://it.wikipedia.org/wiki?curid=3208018", "title": "Beulah (film 1915)", "text": "Beulah \u00e8 un film muto del 1915 diretto da Bertram Bracken.\nTrama.\nIn Louisiana, Beulah Benton lascia l'orfanotrofio dove \u00e8 stata allevata. Sua sorella Lillian \u00e8 stata adottata da una ricca famiglia insieme a Eugene, un altro orfano, mentre Beulah, per vivere, deve trovarsi un lavoro. Costretta a fare la serva, quando viene a sapere che Lillian \u00e8 gravemente ammalata, corre da lei. Conosce cos\u00ec il suo medico, il dottor Guy Hartwell, un uomo amareggiato che non ha pi\u00f9 fiducia nelle donne dopo essere stato abbandonato anni prima dalla moglie. Lillian muore e Hartwell adotta Beulah. Ma la ragazza deve scontrarsi quotidianamente con l'ostilit\u00e0 della sorella del medico, una vedova che vive da lui insieme alla figlia. Le due, temendo che Beulah possa diventare l'erede di Hartwell, la osteggiano e umiliano in tutti i modi.\nIl medico, pian piano, si addolcisce e ammette di essersi innamorato di Beulah. Un giorno, le chiede di sposarlo. Ma la ragazza pensa sempre a Eugene, il ragazzo con il quale \u00e8 cresciuta e che ama. Quest'ultimo, che \u00e8 stato in Europa, finalmente ritorna ma \u00e8 fidanzato con una ragazza frivola e superficiale. Guy, che ha perso ogni speranza nei riguardi di Beulah, parte per il nord.\nLa ragazza si diploma e diventa insegnante. Qualche tempo dopo, scoppia un'epidemia. Guy Hartwell legge la notizia sul giornale e decide di ritornare a casa. Trover\u00e0 Beulah che lavora tra i malati, prendendosi cura di loro. Insieme, i due salveranno molte vite e Beulah, finalmente, si render\u00e0 conto di amare il dottore.\nProduzione.\nIl film fu prodotto dalla Balboa Amusement Producing Company.\nDistribuzione.\nDistribuito dall'Alliance Films Corporation, il film usc\u00ec nelle sale nel maggio del 1915."}
{"id": "3208019", "revid": "838137", "url": "https://it.wikipedia.org/wiki?curid=3208019", "title": "Colombia Open 1996 - Doppio", "text": "Il doppio del Colombia Open 1996 \u00e8 stato un torneo di tennis facente parte dell'ATP Tour.\nJi\u0159\u00ed Nov\u00e1k e David Rikl erano i detentori del titolo, ma solo Rikl ha partecipato in coppia con Nicol\u00e1s Pereira.\nPereira e Rikl hanno battuto in finale 6\u20133, 7\u20136 Pablo Campana e Nicol\u00e1s Lapentti."}
{"id": "3208020", "revid": "2018934", "url": "https://it.wikipedia.org/wiki?curid=3208020", "title": "Nazionale di baseball della Spagna", "text": "La nazionale di baseball spagnola rappresenta la Spagna nelle competizioni internazionali, come i campionati europei di baseball o il campionato mondiale di baseball organizzato dalla International Baseball Federation. Ha disputato un'olimpiade, quattro mondiali e quattro coppe intercontinentali, e in ambito europeo ha ottenuto un successo, un secondo posto e numerose medaglie di bronzo, eclissata anche dallo strapotere di Paesi Bassi e Italia, che insieme hanno conquistato 29 campionati europei sui 31 totali.\nLa squadra \u00e8 composta principalmente da giocatori latinoamericani nazionalizzati, principalmente venezuelani, cubani e dominicani, dove il baseball \u00e8 sport nazionale. Pochi sono i giocatori nati in Spagna.\nCollegamenti esterni.\n "}
{"id": "3208023", "revid": "1442080", "url": "https://it.wikipedia.org/wiki?curid=3208023", "title": "Romanian Open 1996 - Singolare", "text": "Il singolare del Romanian Open 1996 \u00e8 stato un torneo di tennis facente parte dell'ATP Tour.\nThomas Muster era il detentore del titolo, ma quest'anno non ha partecipato.\nAlberto Berasategui ha battuto in finale 6\u20131, 7\u20136 (7\u20135) Carlos Moy\u00e1."}
{"id": "3208024", "revid": "767487", "url": "https://it.wikipedia.org/wiki?curid=3208024", "title": "Aniksosaurus darwini", "text": "L\u2019aniksosauro (Aniksosaurus darwini) \u00e8 un dinosauro carnivoro appartenente ai celurosauri. Visse nel Cretaceo superiore (Cenomaniano/Turoniano, circa 95 milioni di anni fa) e i suoi resti fossili sono stati ritrovati in Argentina. \nEtimologia.\nIl nome del genere, \"Aniksosaurus\", significa \"lucertola della primavera\", in riferimento al periodo dell'anno in cui furono trovati i fossili, cio\u00e8 il 21 settembre, data di inizio della primavera nell'emisfero australe. L'epiteto della specie, \"A. darwini\", \u00e8 stato dato in onore di Charles Darwin che aveva visitato la Patagonia nel 1832-33 durante il suo viaggio intorno al mondo.\nDescrizione.\nQuesto dinosauro \u00e8 noto per cinque esemplari incompleti, rinvenuti in un solo \u201cletto d'ossa\u201d in cui non sono stati ritrovati altri animali fossili. I reperti includono ossa delle zampe anteriori e posteriori, alcune vertebre e ossa iliache. Da questi fossili e dalla comparazione con i fossili di dinosauri simili, i paleontologi sono stati in grado di ricostruire un dinosauro carnivoro lungo un paio di metri e alto circa 70 centimetri, dalla costituzione insolitamente robusta che lo portava a pesare attorno ai 120 kg. Le zampe posteriori erano snelle ma forti.\nClassificazione.\nI resti di \"Aniksosaurus\" furono ritrovati negli anni '90 nella formazione Bajo Barreal, in Patagonia (Argentina), e vennero descritti solo nel 2006 da Martinez e Novas.\"Aniksosaurus\" \u00e8 considerato un rappresentante primitivo dei celurosauri nonostante la tarda apparizione nel Cretaceo avanzato; si pensa fosse pi\u00f9 evoluto di \"Ornitholestes\", \"Compsognathus\" e \"Coelurus\", ma meno specializzato dei tirannosauroidi e di \"Oviraptor\". \nStile di vita.\n\u00c8 possibile che questo animale adottasse un comportamento gregario, visto il numero di esemplari conservatisi insieme. I fossili, curiosamente, furono trovati in materia vulcanica, ovvero si conservarono in un letto di cenere; evidentemente un vulcano nelle vicinanze stava eruttando quando gli animali morirono. "}
{"id": "3208025", "revid": "22356", "url": "https://it.wikipedia.org/wiki?curid=3208025", "title": "Aniksosaurus", "text": ""}
{"id": "3208026", "revid": "838137", "url": "https://it.wikipedia.org/wiki?curid=3208026", "title": "Romanian Open 1996 - Doppio", "text": "Il doppio del Romanian Open 1996 \u00e8 stato un torneo di tennis facente parte dell'ATP Tour.\nMark Keil e Jeff Tarango erano i detentori del titolo, ma solo Tarango ha partecipato in coppia con David Ekerot.\nEkerot e Tarango hanno battuto in finale 7\u20136, 7\u20136 David Adams e Menno Oosting."}
{"id": "3208027", "revid": "1573940", "url": "https://it.wikipedia.org/wiki?curid=3208027", "title": "Animantarx ramaljonesi", "text": "Animantarx ramaljonesi \u00e8 un dinosauro erbivoro appartenente agli anchilosauri, o dinosauri corazzati. Visse nel Cretacico inferiore (Albiano, 105,3-99,7 milioni di anni fa) e i suoi resti fossili sono stati ritrovati negli Stati Uniti (Utah). \u00c8 considerato uno dei pi\u00f9 piccoli dinosauri corazzati noti.\nEtimologia.\nIl nome generico \"Animantarx\" \u00e8 composto dalle parole latine \"animatus\" (\u201cvivente\u201d) e \"arx\" (\u201cfortezza\u201d), con riferimento alla natura corazzata dell'animale. In particolare, il nome \u00e8 un riferimento a un commento fatto dal paleontologo Richard Swann Lull nel 1914 riguardo agli anchilosauri, che come \u201ccittadelle animate, questi animali dovevano essere stati praticamente inattaccabili\u201d. L'epiteto specifico \u00e8 in onore del suo scopritore, il cercatore Ramal Jones. Sua moglie, Carol Jones, ha invece scoperto un altro dinosauro rinvenuto nella zona, \"Eolambia\". \nDescrizione.\nQuesto dinosauro \u00e8 noto per i resti incompleti di un esemplare che, in vita, non doveva superare i 3 metri di lunghezza. Il cranio era lungo circa 25 centimetri. Ci\u00f2 lo rende uno dei pi\u00f9 piccoli dinosauri corazzati scoperti finora, con l'eccezione dell'europeo \"Struthiosaurus\" e dell'australiano \"Minmi\". I resti comprendono la mascella, la parte posteriore del cranio, alcune vertebre e varie ossa delle zampe. \"Animantarx\" era dotato di una strana combinazione di caratteristiche: il cranio possedeva una sorta di cupola, piccoli corni dietro la regione degli occhi e sotto le guance, e una mandibola corazzata solo per met\u00e0 della sua lunghezza. In generale, doveva avere l'aspetto di un lento quadrupede dal corpo corazzato e dalla coda sprovvista di mazza caudale.\nClassificazione.\n\"Animantarx\" \u00e8 considerato un rappresentante degli anchilosauri nodosauridi, un gruppo di dinosauri corazzati sprovvisti di mazza caudale ma dotati di un'armatura con lunghe spine ai fianchi. Non \u00e8 chiaro quali fossero le sue pi\u00f9 strette parentele: alcuni ritengono questo genere difficilmente classificabile a causa di alcune caratteristiche inusuali, come le protuberanze sopraorbitali, mentre altri ritengono che il suo parente pi\u00f9 prossimo possa essere stato \"Edmontonia\", vissuto alcuni milioni di anni dopo.\nHabitat.\nI fossili di \"Animantarx\" sono stati scoperti nel Mussentuchit Member della formazione Cedar Mountain, nello Utah. Questa parte della formazione ospita i resti di almeno altre 80 specie di vertebrati fossili, tra cui pesci, rane, lucertole, serpenti, coccodrilli, dinosauri, uccelli e mammiferi. Tra i dinosauri noti si ricordano alcuni carnivori teropodi e vari erbivori, come l'iguanodonte \"Eolambia\". La presenza di numerosi animali acquatici, cos\u00ec come l'argilla in cui sono stati ritrovati i fossili, indica che questo ambiente cretaceo era costituito da una pianura alluvionale. \nI livelli pi\u00f9 antichi della formazione Cedar Mountain contengono i fossili di altri anchilosauri: il pi\u00f9 antico (Yellow Cat Member), contiene il polacantide \"Gastonia\", mentre quelli intermedi (Poison Strip e Ruby Ranch) contengono resti che potrebbero appartenere al nodosauro \"Sauropelta\". Questa divisione di specie di anchilosauri (e di altri gruppi di dinosauri) ha condotto all'ipotesi di tre separate faune nella formazione. La fauna di Mussentuchit include molti taxa che potrebbero aver avuto un'origine asiatica, e quindi testimonierebbero un evento migratorio che potrebbe aver interessato l'Asia e il Nordamerica in quel tempo."}
{"id": "3208028", "revid": "22356", "url": "https://it.wikipedia.org/wiki?curid=3208028", "title": "Animantarx", "text": ""}
{"id": "3208030", "revid": "124184257", "url": "https://it.wikipedia.org/wiki?curid=3208030", "title": "Cinema italiano di fantascienza", "text": "Il cinema italiano di fantascienza \u00e8, con alcune eccezioni, un filone cinematografico di intrattenimento popolare, caratterizzato da pellicole nate sulla scia di film statunitensi di successo ma con un budget notevolmente ridotto. Alcuni di questi film realizzati in Italia, pur essendo considerati dei \"film di serie B\", sono stati apprezzati anche all'estero, grazie all'inventiva e all'ingegnosit\u00e0 di registi ed esperti di effetti speciali come Antonio Margheriti (Anthony M. Dawson) e Mario Bava, che si distinsero rispettivamente nei filoni dell'avventura spaziale e del fanta-horror.\nLa prima pellicola drammatica italiana di genere fantascientifico \u00e8 del 1958, tuttavia si pu\u00f2 fare risalire il filone gi\u00e0 agli anni venti-trenta del Novecento con commedie fantastico-fantascientifiche. La cinematografia fantastica/fantascientifica italiana \u00e8 infatti caratterizzata dalla frequente commistione tra generi diversi, in particolare con l'horror.\nVi sono stati anche registi del cinema d'autore che, occasionalmente, si sono cimentati con il fantascientifico: tra questi Elio Petri (1965), Marco Ferreri (1966, 1969), Ugo Tognazzi (1979), Pupi Avati (1983) e Gabriele Salvatores (1997). Questi registi hanno trovato nei temi fantascientifici un'affinit\u00e0 con le questioni da loro trattate in altre opere, riproponendo la propria visione del mondo.\nOltre ai registi, vi sono stati alcuni cineasti italiani che, fuori dei confini nazionali, hanno contribuito a realizzare numerose pellicole di genere fantascientifico di livello internazionale: tra questi il creatore di effetti speciali Carlo Rambaldi (premiato per tre volte con l'Oscar) e il produttore cinematografico Dino De Laurentiis (due Oscar).\nOrigini.\nDovendo stabilire una data precisa per la nascita della fantascienza italiana al cinema, molti indicano il 1958, anno in cui esce \"La morte viene dallo spazio\", un film girato da Paolo Heusch che racconta la minaccia al pianeta Terra costituita da una pioggia di asteroidi, anticipando il filone dei film catastrofici. Si tratta della prima pellicola italiana drammatica, non farsesca, ascrivibile al genere; in essa per la prima volta la trama fantascientifica viene portata in primo piano anzich\u00e9 fare da sfondo.\nLa seconda met\u00e0 degli anni cinquanta \u00e8 un periodo aureo per la \"science fiction\" cinematografica d'oltreoceano e Heusch si inserisce in un filone di chiara origine statunitense; fotografia ed effetti speciali sono di Mario Bava (il pi\u00f9 creativo ideatore italiano di effetti assieme a Carlo Rambaldi). Coproduzione italo-tedesca, \"La morte viene dallo spazio\" contiene gi\u00e0 una chiara critica alla proliferazione delle armi nucleari da parte delle superpotenze. Grazie al successo ottenuto, il film viene distribuito anche negli Stati Uniti. La pellicola secondo la critica \"pur rimanendo confinata (...) nel catastrofismo prima maniera\", si colloca \"ben al di sopra della media nel confronto con analoghe produzioni contemporanee - anche americane - per la cura e la validit\u00e0 con cui sono realizzate ambientazioni, scenografie ed effetti.\"\nNon va tuttavia dimenticata l'esistenza di alcuni film fantastico-fantascientifici anche molto precedenti al 1958, non ascrivibili al genere drammatico ma pi\u00f9 che altro alla commedia. Considerando anche le pellicole brillanti, l'esordio della cinematografia italiana nella fantascienza \u00e8 dunque retrodatabile fino al 1910, con il cortometraggio \"Un matrimonio interplanetario\" di Enrico Novelli (Yambo), una commedia che narra la storia di un amore tra un terrestre e una bella marziana, innescato da un'osservazione al telescopio e nutrito da segnali radiotelegrafici.\nTra le prime espressione della fantascienza cinematografica - non solo italiana ma europea - viene talvolta citato anche \"Le avventure straordinarissime di Saturnino Farandola\" del 1913, un film comico fantastico girato a Torino, interpretato e diretto da Marcel Fabre e tratto dal romanzo di Albert Robida, un'avventura sul modello dei \"viaggi straordinari\" di Verne ma senza alcuna pretesa scientifica. Anche un film perduto del 1920, \"Il mostro di Frankenstein\" per la regia di Eugenio Testa, primo film dell'orrore italiano, si pu\u00f2 considerare a sua volta una delle primissime pellicole di fantascienza in Italia, dato che nella trama, secondo Mereghetti, \"uno scienziato riesce a fabbricare un uomo con una formula chimica di sua invenzione, ma la creatura si ribella al suo creatore e commette ogni sorta di disastri fino a quando sar\u00e0 ridotto all'impotenza\" (dunque il meccanismo narrativo \u00e8 innescato da un elemento scientifico e/o tecnologico).\nAncora in piena era del cinema muto, nel 1921 Andr\u00e9 Deed (noto in italiano per il suo personaggio comico Cretinetti) scrisse, diresse e interpret\u00f2 \"L'uomo meccanico\", tra i primissimi film della storia del cinema incentrati su un robot (in questo caso telecomandato) e il primo a mettere in scena uno scontro tra un robot buono e uno cattivo.\nSul tema dell'automa \u00e8 inoltre \"La bambola vivente\" del 1924 di Luigi Maggi.\nIl primo film d'animazione \u00e8 forse \"Un viaggio nella Luna\" del 1921 di Gino Zaccaria, \"dove, in un gruppo di pupazzi, ne troviamo uno che con i suoi sogni arriva a viaggiare nello spazio e a giungere sulla Luna\".\nNel 1939 il primo film sonoro di genere, \"Mille chilometri al minuto!\" - una farsesca escursione nel fantastico di Mario Mattoli - mette in scena uno dei primi voli verso il pianeta Marte, che per\u00f2 s'interrompe quasi sul nascere: invece di raggiungere il Pianeta rosso, a causa di un errore nel calcolo nella traiettoria del missile che li trasporta, la coppia di innamorati protagonisti precipita sulla Terra pochi giorni dopo il lancio.\nDegli elementi fantascientifici sono presenti in una pellicola del 1943 (ridistribuita nelle sale nel 1945): \"La casa senza tempo\" diretta da Andrea Forzano (con lo pseudonimo di Andrea Della Sabbia) che ne cur\u00f2 anche soggetto e sceneggiatura, che \u00e8 stata definita \"uno stravagante esempio di fantaspionaggio \"giallo-rosa\" all'italiana realizzato in pieno conflitto mondiale\". Con protagonisti Rossano Brazzi e Vivi Gioi assieme a molti altri popolari attori del \"cinema dei telefoni bianchi\", nacque inizialmente come film di propaganda del regime: una storia di spionaggio di un gruppo di fascisti che cerca di scoprire dei progetti militari per la costruzione di un nuovo aereo da guerra da parte delle forze angloamericane che innesca una serie di misteriose sparizioni e omicidi, anche se alla fine i protagonisti riusciranno a trionfare sui nemici (in seguito, con la fine della guerra e il crollo del regime fascista, il film venne ridoppiato e riadattato e cos\u00ec il gruppo di fascisti divenne un gruppo di partigiani e le forze nemiche da angloamericane divennero naziste). Un altro film di fantaspionaggio era stato diretto nel 1938 da Domenico Gambino: \"Lotte nell'ombra\", con Antonio Centa e Paola Barbara.\n\u00c8 comunque negli anni cinquanta che la fantascienza inizia ad avere successo in Italia: la fantascienza letteraria italiana vede il suo riconoscimento come genere nel 1952, con la pubblicazione delle prime riviste specializzate, \"Scienza fantastica\" e \"Urania\"; sempre nello stesso anno nasce il termine italiano \"fantascienza\".\nUn altro dei primi film italiani definiti \"di fantascienza\" \u00e8 \"Baracca e burattini\" del 1954 per la regia di Sergio Corbucci, ispirato all'omonima rivista di Maccari e Amendola. Narra di un abitante della Luna che, precipitato sulla Terra a causa di un esperimento atomico, d\u00e0 vita ad un burattino pregandolo di introdurlo nel mondo degli uomini.\n\"Tot\u00f2 nella luna\" \u00e8 un film comico diretto da Steno nel 1958 con Tot\u00f2 e Ugo Tognazzi. Molto esile e ingenuo nella trama, \u00e8 una parodia dei film di fantascienza sulla conquista dello spazio popolari all'epoca, tra i quali \"Uomini sulla Luna\" del 1950; essendo uscito nello stesso anno de \"La morte viene dallo spazio\", \u00e8 stato visto come la \"risposta in chiave comica\" a questo film.\nDopo \"La morte viene dallo spazio\", il successivo film drammatico \u00e8 \"Caltiki il mostro immortale\" (1959) di Riccardo Freda (ma girato in buona parte da Mario Bava, autore degli effetti speciali), un fanta-horror che costituisce il primo esempio di \"monster movie\" nella cinematografia italiana; \u00e8 evidente l'ispirazione sia con \"Fluido mortale\" sia con \"L'astronave atomica del dottor Quatermass\".\nIl boom degli anni sessanta.\nNegli anni sessanta il cinema italiano vive un vero e proprio boom, con la produzione di numerosissimi film di genere - tra cui poliziottesco, commedia sexy, peplum e spaghetti western - ma il genere fantascientifico riguarda relativamente pochi titoli e non grandi produzioni. Gli effetti speciali rimangono assai poveri rispetto alle produzioni hollywoodiane, anche se talvolta ingegnosi, e i cast sono caratterizzati da attori sconosciuti o semi sconosciuti, alcuni dei quali troveranno la fama negli anni successivi in altri generi (tra questi Franco Nero, Ombretta Colli, Renzo Palmer). Le sceneggiature sono spesso ingenue e traballanti, rinunciando a ogni tentativo di interpretazione del genere e limitandosi a ricalcare pedissequamente schemi e modelli d'importazione. Il mercato \u00e8 dominato dai film statunitensi e anche le produzioni italiane devono spacciarsi per film d'importazione: ecco dunque registi e attori comparire nei titoli con pseudonimi anglosassoni. Il filone pi\u00f9 diffuso nella prima met\u00e0 del decennio rimane l'avventura spaziale (con un chiaro richiamo alla space opera statunitense), di cui Antonio Margheriti \u00e8 stato il maestro in Italia, assieme al fanta-horror.\n\"Space Men\" del 1960, primo film di Margheriti (qui con lo pseudonimo di Anthony Daisies), \u00e8 incentrato sulla minaccia dallo spazio costituita da un'astronave fuori controllo che punta verso la Terra. Frutto anche della collaborazione di Ennio De Concini, uno degli sceneggiatori pi\u00f9 esperti del panorama di quegli anni, \"Space Men\" ebbe una produzione dal budget assai risicato (50 milioni di lire) e che dovette essere realizzata in soli venti giorni, compresi gli effetti speciali. Ad ogni modo il buon successo commerciale del film, lanciato in grande stile anche nel mercato statunitense, diede la possibilit\u00e0 a Margheriti di girare altre pellicole dello stesso filone. Gi\u00e0 da questa prima opera si nota la tendenza alla contaminazione tra pi\u00f9 generi che sar\u00e0 tipica del regista.\n\"Il mulino delle donne di pietra\" (1960) di Giorgio Ferroni \u00e8 invece considerato uno dei migliori fanta-horror; si basa sull'archetipo dello scienziato pazzo che compie folli esperimenti pur di salvare l'amata, utilizzato anche in altri film del periodo come \"Occhi senza volto\", una coproduzione franco-italiana del 1959 di Georges Franju, e \"Seddok, l'erede di Satana\" (1960) di Anton Giulio Majano interpretato da Alberto Lupo.\n\"Il pianeta degli uomini spenti\" (1961) \u00e8 la seconda space opera di Antonio Margheriti. Se nel film precedente un'astronave minacciava di schiantarsi sulla Terra, ora \u00e8 un intero pianeta a farlo, pilotato da un computer dopo che la razza che lo abitava si \u00e8 estinta. Ispirato a Flash Gordon di Alex Raymond nei personaggi e nelle situazioni della prima parte, il film sfruttava finanziamenti superiori rispetto al precedente \"Space Men\", tanto da scritturare come protagonista un attore di fama internazionale, Claude Rains. I corpi degli extraterrestri (i primi del cinema italiano) erano realizzati sommariamente con grovigli di tubi di gomma lattiginosa illuminati con luci colorate. La qualit\u00e0 tecnica del film risult\u00f2 comunque tale che nel 1978 ne fu distribuita nelle sale una riedizione intitolata \"Guerre planetarie\" per sfruttare la scia di \"Guerre stellari\".\nDel 1963 \u00e8 \"L'ultimo uomo della Terra\", una coproduzione italo-statunitense firmata da Ubaldo Ragona (ma da alcuni attribuita a Sidney Salkow). Il film \u00e8 tratto dal celebre romanzo \"Io sono leggenda\" di Richard Matheson e interpretato dalla celebrit\u00e0 internazionale Vincent Price.\nIl 1965 \u00e8 l'anno pi\u00f9 prolifico per il cinema fantascientifico italiano. Di Margheriti escono quasi contemporaneamente quattro film, \"I diafanoidi vengono da Marte\", \"I criminali della galassia\" e \"Il pianeta errante\" (un gruppo di astronauti impegnato ad evitare la collisione con un pianeta uscito dalla sua orbita), ovvero la serie della stazione spaziale Gamma Uno, completata da \"La morte viene dal pianeta Aytin\". Agli effetti speciali Carlo Rambaldi. Margheriti gir\u00f2 l'intera quadrilogia in sole 12 settimane, trovandosi ad affrontare pesanti problemi di budget, sfruttando stesse scenografie e cast, per il mercato televisivo statunitense, con l'intenzione di creare un nuovo filone di film \"made in Italy\". Malgrado un cast che vedeva recitare Claude Rains e numerosi attori italiani in seguito famosi (Lisa Gastoni, Ombretta Colli, Franco Nero, Umberto Orsini, Giacomo Rossi Stuart, Enzo Fiermonte e Giuliano Gemma), queste pellicole non riscossero particolare successo, specialmente a causa dei limiti imposti da budget ridottissimi.\nSempre nel 1965 Mario Bava realizza quello che \u00e8 stato indicato da alcuni come il miglior film fantascientifico italiano del periodo, \"Terrore nello spazio\", tratto dal racconto \"Una notte di 21 ore\" di Renato Pestriniero, in cui degli astronauti atterrati su un pianeta sconosciuto vengono attaccati da entit\u00e0 incorporee aliene. Bava inserisce nella pellicola la propria maestria con il genere horror. Il film \u00e8 stato citato come fonte di ispirazione per la realizzazione di \"Alien\" (1979) di Ridley Scott.\nInfine \"La decima vittima\" di Elio Petri, sempre del '65, riprende il racconto \"La settima vittima\" di Robert Sheckley. Il film, interpretato da Marcello Mastroianni e Ursula Andress, attori gi\u00e0 celebri in quegli anni, \u00e8 ambientato in una Roma di un imprecisato futuro, dove si svolge un gioco sanguinario in cui uomini e donne devono cercare di eliminarsi a vicenda spietatamente. Sceneggiato da Ennio Flaiano, \"La decima vittima\" \"si distingue per un impegno produttivo superiore alla media e per un intelligente utilizzo dei temi propri della commedia di quegli anni\" e costituisce il migliore omaggio reso dal cinema italiano al filone sociologico che, inserendosi nel movimento della New Wave britannica, rinnova la fantascienza letteraria partendo dalla met\u00e0 degli anni sessanta.\nLa Rai per la prima volta nel 1969 riempie il suo palinsesto di film di fantascienza durante la \"notte della Luna\" e nei giorni precedenti l'allunaggio dell'Apollo 11 (21 luglio 1969).\nIl fanta-mitologico.\nIl cinema italiano negli anni sessanta, come detto, \u00e8 segnato da un grande sviluppo dei film di genere, che a Cinecitt\u00e0 danno luogo a varie contaminazioni. Nel 1961, in particolare, vengono girati numerosi \"peplum\", film in costume e d'avventura con combattimenti, in un'ambientazione fantastica liberamente ispirata alla mitologia classica; si sviluppa cos\u00ec il filone \"fanta-mitologico\", che in vari casi non rinuncia a presentare elementi fantascientifici.\n\"Antinea, l'amante della citt\u00e0 sepolta\" (1961) di Edgar G. Ulmer e Giuseppe Masini \u00e8 la quarta trasposizione per il cinema del romanzo \"L'Atlantide\" di Pierre Beno\u00eet. In esso tre geologi, alla vigilia di un test atomico nel Sahara, scoprono una citt\u00e0 sotterranea dove vivono i superstiti di Atlantide e la spietata regina Antinea. Nel cast di questa coproduzione italo-francese appaiono attori noti come Jean-Louis Trintignant, Amedeo Nazzari e Gian Maria Volont\u00e9.\nIl tema atlantideo \u00e8 ripreso lo stesso anno in un peplum, \"Ercole alla conquista di Atlantide\" (1961) di Vittorio Cottafavi con Reg Park, Enrico Maria Salerno, Gian Maria Volont\u00e9, dove un Ercole reduce dalle dodici fatiche approda ad Atlantide, contrastando i piani malvagi della regina Antinea, che ha creato una super-razza di guerrieri albini.\n\"Il gigante di Metropolis\" (1961) di Umberto Scarpelli \u00e8 invece ambientato nel 20.000 a.C. in una citt\u00e0-stato analoga ad Atlantide, dove il folle dittatore Yotar conduce esperimenti scientifici spericolati come il trapianto di cervello.\nNel film del 1964 \"Maciste e la regina di Samar\" di Giacomo Gentilomo, l'eroe Maciste si trova a dover affrontare un intero esercito di invasori spaziali provenienti dalla Luna.\nIl fanta-spionaggio all'italiana e i supereroi mascherati.\nIl cinema italiano tra il 1965 e il 1967 viene sommerso da una marea di film a basso costo di fantaspionaggio (oltre una cinquantina), che cercano di imitare anzitutto i film britannici di successo dedicati a James Bond, l'Agente 007 ideato da Ian Fleming. Si tratta di pellicole spesso prodotte in collaborazione con altri Paesi europei, ma di scarse pretese, girate in fretta e fortemente stereotipate sul modello di Bond: l'eroico agente segreto \u00e8 affiancato da donne provocanti e ha invariabilmente come antagonista uno scienziato pazzo o una malvagia organizzazione segreta che nutre folli piani per il dominio del mondo tramite fantascientifiche e improbabili armi apocalittiche.\nLo stesso filone viene subito parodiato ne \"Le spie vengono dal semifreddo\" (1966) di Mario Bava, una coproduzione Italia-USA in cui recitano assieme Vincent Price e la coppia comica Franco e Ciccio. Tra le altre parodie in chiave comica \"Il vostro superagente Flit\" con Raimondo Vianello e i due film sull'agente segreto James Tont con Lando Buzzanca che all'epoca riscossero un imprevedibile successo di pubblico e che alcuni critici molti anni dopo hanno parzialmente rivalutato.\nDel 1967 \u00e8 il thriller fantascientifico \"...4..3..2..1...morte\" di Primo Zeglio, ispirato a un personaggio popolare nella Germania Federale, Perry Rhodan, una sorta di Flash Gordon della fantascienza tedesca. La trama mescola liberamente elementi di avventura spaziale alla \"spy story\" e gli effetti speciali sono attribuiti ad Antonio Margheriti.\nNello stesso periodo fanno la loro comparsa i primi supereroi mascherati del cinema italiano, \"Superargo contro Diabolikus\" (1966) per la regia di Nick Nostro e \"Goldface - Il fantastico superman\" (1968) di Bitto Albertini; si tratta di personaggi d'imitazione, ispirati ai lottatori messicani di lucha libre (la coproduzione \u00e8 spagnola), catapultati all'interno di trame fantaspionistiche. La serie pi\u00f9 importante del filone \u00e8 quella de \"I fantastici 3 Supermen\", pellicola del 1967 diretta da Gianfranco Parolini come Frank Kramer, proseguita con una decina di titoli di differente successo, in cui pi\u00f9 volte cambiano regista, interpreti e nomi dei personaggi.\nLa fantascienza sociologica e il Sessantotto.\nLa cultura in Italia tra la fine degli anni sessanta e i primi anni settanta \u00e8 in grande fermento, con il movimento del Sessantotto. Anche nel cinema nasce l'interesse per la fantascienza sociologica e le storie fantastiche sono occasione per fare critica e satira a sfondo sociale. Questo tipo di storie, oltretutto, non hanno bisogno di particolari effetti speciali o di scenografie elaborate, per cui sono alla portata degli scarsi mezzi delle produzioni italiane. La satira e la parodia sono - secondo Carlo Pagetti - forse l'unico vero ambito in cui la cinematografia italiana di fantascienza abbia saputo offrire contributi originali.\nIn qualche modo anticipatore del filone sociologico - oltre a \"La decima vittima\" del 1965 - \u00e8 il film \"Omicron\" del 1963, scritto e diretto da Ugo Gregoretti, una satira sul conflitto di classe in quegli anni, nel quale un alieno si incarna nel corpo di un operaio morto e finisce per incitare i lavoratori allo sciopero. Dell'anno successivo \u00e8 invece \"Il disco volante\", diretto da un giovane Tinto Brass, che con la scusa di un atterraggio di alieni in un paesino della campagna veneta mette in scena una grottesca satira sull'arretratezza di un'Italietta provinciale dedita all'alcolismo e sulla sua assenza di moralit\u00e0 in tutte le classi sociali, dalla nobilt\u00e0 decadente alla borghesia ipocrita e perbenista, al clero.\nNel film \"H2S\" del 1968 di Roberto Faenza \u00e8 narrata la ribellione contro una societ\u00e0 tecnocratica e consumistica da parte del giovane protagonista, il quale giunge al punto di piazzare una bomba. La colonna sonora \u00e8 firmata da Ennio Morricone. Il film scaten\u00f2 polemiche, fu oggetto di sequestro e di un lungo procedimento giudiziario e venne distribuito solo nel 1971. Come nel film \"...hanno cambiato faccia\" di Corrado Farina del 1971, la fantascienza \u00e8 utilizzata soprattutto come strumento per elevare una denuncia sociopolitica dai toni anarchici e anticapitalisti. Da inserire nel filone surreal-contestatario, tra favola nera e fantascienza, un po' sulla scia dei primi film di Faenza, a cui si avvicina per la critica esasperata e grottesca alla mercificazione dell'individuo, e un po' in anticipo su \"La ragazza di latta\" di Marcello Aliprandi o \"...hanno cambiato faccia\" di Corrado Farina, con cui condivide lo stesso parossistico grido d'allarme contro i meccanismi di persuasione occulta della pubblicit\u00e0 c'\u00e8 anche \"Eat It\" del 1969, tratto da un racconto di Roberto Leoni ed esordio di Paolo Villaggio, con la colonna sonora di Ennio Morricone e le scenografie sopra le righe di Giorgio Giovannini (art director anche in \"Escalation\" di Roberto Faenza). \u00c8 qui che il film gioca le sue carte migliori, azzardando nel design minimalista e nelle architetture automatizzate degli uffici ultratecnologici della ditta produttrice di \"Eat it\", un nuovo tipo di carne in scatola gelatinosa e marrone.\nRicordato come uno dei film-simbolo del periodo - per la sua estetica pop e i riferimenti alla rivoluzione sessuale - \u00e8 il pi\u00f9 scanzonato \"Barbarella\" del 1968, una coproduzione italo-francese realizzata da Dino De Laurentiis per la regia di Roger Vadim, con protagonista Jane Fonda (che rimpiazz\u00f2 Virna Lisi che rifiut\u00f2 la parte) e vari attori italiani nel cast. La trama, ispirata all'omonimo personaggio dei fumetti, \u00e8 incentrata sull'affascinante eroina del remoto futuro e sulle sue numerose avventure anche erotiche.\nUno scenario post atomico per \"Ecce Homo - I sopravvissuti\" (1969) di Bruno Gaburro, con Irene Papas e Philippe Leroy, con un'altra colonna sonora di Ennio Morricone. Ne \"Il seme dell'uomo\" (1969), il regista Marco Ferreri tratta invece il tema della fine del mondo in maniera quasi metafisica, mettendo in scena dei superstiti di una misteriosa \"peste\" che ha distrutto l'umanit\u00e0.\nSempre del 1968 \u00e8 \"Colpo di stato\", una graffiante commedia fantapolitica di Luciano Salce che mette in scena un'Italia in cui - per un errore del calcolatore - alle elezioni vince il Partito Comunista invece della Democrazia Cristiana, scatenando reazioni di panico. Osteggiata sia a destra che a sinistra, la pellicola di Salce fu subito ritirata dalla circolazione.\nNel campo dell'animazione \u00e8 possibile citare il film \"Vip - Mio fratello superuomo\" (1968) di Bruno Bozzetto, una parodia comica dei supereroi e del consumismo imperante.\nNel 1969 viene presentato al Festival internazionale del film di fantascienza di Trieste \"Il tunnel sotto il mondo\", opera prima di Luigi Cozzi che diverr\u00e0 una delle maggiori personalit\u00e0 del mondo della fantascienza cinematografica italiana. \u00c8 una pellicola sperimentale ispirata al racconto omonimo di Frederik Pohl del 1955, un classico della satira del consumismo, in cui un'intera comunit\u00e0 viene tenuta prigioniera da ricercatori pubblicitari.\nLiliana Cavani nel suo film del 1970 \"I cannibali\" riambienta a Milano in un futuro imprecisato (ma vicino) l\"'Antigone\" di Sofocle, in cui rintraccia \"gli elementi per una riflessione sulla contestazione del '68 cogliendo, secondo un'ottica umanistica, nella verginit\u00e0 mentale dei giovani - e non nell'ideologia - la sola, vera forza trainante verso una societ\u00e0 a dimensione d'uomo\".\nIl malessere sociale \u00e8 ancora protagonista in \"N.P. - Il segreto\" (1971) di Silvano Agosti, con Irene Papas e Francisco Rabal: la storia di un inventore che viene privato dal governo della sua industria e socialmente degradato, e che scoprir\u00e0 che le macchine da lui inventate e pensate come strumento di progresso e in favore del Terzo mondo, vengono impiegate invece in prospettiva di un'eliminazione sistematica degli oppositori del regime e dei \"superflui\". La pellicola di Agosti condivide con \"H2S\" la rilettura di un contesto fantascientifico e sociologico delle tesi libertarie sessantottine.\n\"L'invenzione di Morel\" di Emidio Greco (1974), adattamento dell'omonimo romanzo di Adolfo Bioy Casares, tratta da un punto di vista pi\u00f9 intimistico la questione della finitezza dell'esistenza. Un naufrago si ritrova su un'isola in cui nessuno, apparentemente, fa caso alla sua esistenza e tutti finiscono per ripetere gli stessi gesti, gli stessi discorsi, come in un ciclo infinito.\nNel film del 1975 \"Conviene far bene l'amore\" di Pasquale Festa Campanile \u00e8 immaginata una civilt\u00e0 del futuro alle prese con la crisi energetica, nella quale si scopre il sistema di trarre energia dai rapporti sessuali, facendoli diventare un obbligo. Si tratta di una pellicola a cavallo con la commedia erotica, che appare influenzato dalla crisi petrolifera dei primi anni settanta e dalle teorie reichiane.\nCon la fantascienza sociologica si cimenta infine Ugo Tognazzi - stavolta in veste di regista - ne \"I viaggiatori della sera\" (1979), un film d'autore tratto dal romanzo omonimo di Umberto Simonetta, ambientato in un futuro distopico che non tollera pi\u00f9 la condizione della vecchiaia e gli anziani, i quali devono partecipare ad un \"Grande Gioco\" che prima o poi ne decreta l'eliminazione fisica.\nNel 1975 Luigi Cozzi e Ugo Malaguti organizzano al cinema Planetario di Roma una rassegna dedicata esclusivamente al cinema di fantascienza, che contribuisce a diffondere l'immaginario fantascientifico; nella capitale si teneva gi\u00e0 ogni anno presso il Palazzo dei Congressi la mostra della tecnologia aerospaziale, durante la quale venivano proiettate pellicole di fantascienza.\nScontri stellari e gli Alien.\nIl successo di \"Guerre stellari\" (1977) di George Lucas fa tornare in auge alla fine degli anni settanta il filone dell'avventura spaziale, lanciando un modello di colossal con uso massiccio di effetti speciali che consolida il predominio degli Stati Uniti in questo mercato.\nSulla scia del successo del capolavoro di Lucas, il regista Alfonso Brescia gira con lo pseudonimo di Al Bradley una serie di film a basso costo tra il 1977 e il 1978: \"Anno zero - Guerra nello spazio\", \"Cosmo 2000 - Battaglie negli spazi stellari\" e \"La guerra dei robot\", con l'ambizioso progetto di dare vita a una nuova epopea spaziale, senza riuscirci: secondo Lattanzi e De Angelis, \"costruiti in maniera frettolosa, con budget minimo e riutilizzando quasi per intero gli stessi set e il medesimo cast, i tre film non riscossero particolare attenzione.\"\nIl regista italiano Luigi Cozzi realizza nel 1978 (con il nome Lewis Coates) la sua pellicola pi\u00f9 celebre, \"Scontri stellari oltre la terza dimensione\", una coproduzione italo-statunitense. Uscito a poca distanza dal primo episodio della saga di Lucas e pubblicizzato come risposta italiana al blockbuster statunitense - nonostante fosse chiaramente un B movie rispetto agli standard hollywoodiani - vantava la presenza nel cast di una star hollywoodiana di prima grandezza come Christopher Plummer. Bench\u00e9, a causa del titolo, il film di Cozzi sia stato spesso visto come un \"rifacimento alla buona\" (o \"camp\") di \"Guerre stellari\", la trama ha somiglianze superficiali con il capolavoro di Lucas e cita numerosi altri classici del genere a partire da quelli degli anni trenta-quaranta.\nNel 1980 sempre Cozzi scrive e dirige il suo ultimo film di fantascienza, \"Contamination\", un fanta-horror che, a partire da un film d'invasione ispirato ad \"Alien\", diventa una \"space opera\" piena di citazioni. Vari altri film si ispirano alla pellicola di Ridley Scott del 1979: tra questi \"Alien 2 - Sulla Terra\" (1980), un seguito apocrifo per la regia di Ciro Ippolito (che si firm\u00f2 con lo pseudonimo Sam Cromwell) che fu accusato di plagio.\n\"L'isola degli uomini pesce\" \u00e8 un fanta-horror del 1979 per la regia di Sergio Martino, che sembra ispirato a un film flop del 1977, \"L'isola del dottor Moreau\" (\"The Island of Dr. Moreau\") di Don Taylor, trito remake del film del 1932.\nAncora nel 1980 esce \"Io e Caterina\", diretto e interpretato da Alberto Sordi in cui, come solitamente avviene nelle commedie all'italiana, l'elemento fantascientifico - in questo caso una cameriera robot - \u00e8 un semplice espediente narrativo per una vicenda comico-satirica. Pupi Avati con \"Zeder\" (1983) mette invece in scena un fanta-horror in cui si mescolano alchimia, fantascienza e thriller, ambientato in Emilia-Romagna, dove un particolare tipo di terreno sembra in grado di far resuscitare i morti.\nIl dopobomba e i nuovi barbari.\nNel corso della prima met\u00e0 degli anni ottanta si sviluppa in Italia, seppure per breve tempo, un filone di film di ambientazione post apocalittica, prodotti sulla scia dei film australiani di successo \"Interceptor\" del 1979 e \"Interceptor - Il guerriero della strada\" (1981), di \"\" (1981) e sul mito dell'anarchia e della violenza nei ghetti metropolitani, come ne \"I guerrieri della notte\" (1979) di Walter Hill. Le produzioni italiane sfruttavano come economica ma efficace scenografia impianti industriali abbandonati o altri paesaggi desolati della penisola per descrivere, nel contesto di una civilt\u00e0 regredita, le battaglie degli ultimi sopravvissuti alla guerra atomica.\nTra le pellicole italiane di questo filone \u00e8 possibile citare i film di Enzo G. Castellari \"1990 - I guerrieri del Bronx\", \"I nuovi barbari\" del 1982 e \"Fuga dal Bronx\" del 1983 e, sempre dello stesso anno, \"2019 - Dopo la caduta di New York\" di Sergio Martino (che si firm\u00f2 con lo pseudonimo Martin Dolman) che furono apprezzati all'estero e ottennero un buon successo di pubblico; si distingue a sua volta per la capacit\u00e0 di fondere assieme temi diversi con discreta fantasia \"Endgame - Bronx lotta finale\" (1983) realizzato da Aristide Massaccesi con lo pseudonimo Steven Benson (meglio noto per altri film con lo pseudonimo di Joe D'Amato).\nAnche il regista Antonio Margheriti si cimenta a suo modo in questo filone, girando \"Il mondo di Yor\" (1983), coprodotto dalla Rai, tratto dal fumetto argentino \"Yor, il cacciatore\" di Juan Zanotto e Ray Collins, ambientato in un pianeta simile alla Terra in cui coesistono mostri preistorici, uomini dell'et\u00e0 della pietra, creature scimmiesche e appartenenti ad una civilt\u00e0 superiore quasi estinta, traducendosi dal punto di vista filmico in un film d'azione e d'avventura con quella mescolanza di generi che Margheriti ricercava. Fu prodotto come miniserie televisiva in quattro episodi e come film di due ore per lo sfruttamento cinematografico, soprattutto per il mercato americano e home video; la versione cinematografica venne distribuita negli Stati Uniti dalla RCA Columbia entrando nei primi dieci incassi al botteghino. Tutti i mostri preistorici erano costruiti in grandezza reale e animati da operatori nascosti all'interno.\nLucio Fulci, con \"I guerrieri dell'anno 2072\" (1984), mette in scena una societ\u00e0 del futuro controllata dalla televisione, in cui le principali reti combattono con ogni mezzo per il dominio dell'audience, disposte ad organizzare una spietata lotta tra gladiatori pur di intrattenere il pubblico.\nLa seconda met\u00e0 degli anni ottanta e la crisi.\nIl successo internazionale di \"Terminator\" e \"RoboCop\" dissemina nella cinematografia italiana della seconda met\u00e0 degli anni ottanta una serie di cloni a basso e bassissimo costo a base di androidi, cyborg e viaggi nel tempo.\nAlla fine del decennio la \"nuova fantascienza all'italiana\" che era nata agli inizi degli anni ottanta sull'imitazione di fortunati film americani, secondo Lattanzi e De Angelis \"arranca faticosamente fino ad arrivare al prevedibile esaurimento. Spesso mischiato al post-apocalittico e al nuovo horror nostrano (predilezione per gli effetti splatter e riciclaggio dei cannibaleschi film sugli zombi), il filone - contrariamente al peplum e allo spaghetti-western - ha stentato a caratterizzarsi come \"genere\" lasciando prevalere le opportunistiche ragioni di facili ma effimeri profitti sull'ispirazione e sulla creativit\u00e0. Una conferma, in piccolo, della tanto dibattuta realt\u00e0 di un cinema italiano in crisi.\"\nGli anni ottanta si chiudono con l'ultimo film di fantascienza girato da Antonio Margheriti: \"Alien degli abissi\", un fanta-horror con toni ecologisti del 1989. Il tema preferito dal regista, quello della Terra in pericolo, ritorna costituito stavolta dalle attivit\u00e0 umane inquinanti. Il riferimento \u00e8, fin dal titolo, ancora una volta ad \"Alien\" di Scott (che il mostro nel film imita), ma anche a \"The Abyss\" di James Cameron (1989) e non mancano le citazioni da classici del genere. I progetti del regista per altri film da girare negli anni novanta rimasero irrealizzati, a causa della crisi che colp\u00ec il settore. Lo stesso Margheriti nel frattempo aveva girato per la Rai, seguendo fedelmente un progetto dello scomparso Renato Castellani, lo sceneggiato televisivo \"L'isola del tesoro\" (1987), trasposizione fantascientifica del romanzo di Stevenson ambientata nello spazio. Primo colossal interamente prodotto dalla Rai, \"L'isola del tesoro\" fu girato con un cast internazionale e larghi mezzi a disposizione - oltre 25 miliardi di Lire, ben superiori a quelli degli altri film di Margheriti e di ogni altra produzione fantascientifica italiana per il cinema o la televisione - ma rimase largamente ignorato (anche nella stessa televisione italiana); una riduzione in film fu distribuita negli Stati Uniti e in altri paesi.\nGli anni novanta.\nMentre negli anni ottanta - pur con pesanti limiti qualitativi - si era avuto un gran numero di produzioni italiane fantascientifiche, negli anni novanta si registra una notevole contrazione del mercato: la produzione di film di fantascienza italiani si arresta quasi del tutto e poche pellicole vanno oltre il B-movie o la commedia. Il titolo di maggiore successo commerciale \u00e8 \"A spasso nel tempo\" di Carlo Vanzina, un \"cinepanettone\" del 1996 che utilizza l'espediente dei viaggi nel tempo per mettere i due protagonisti in grossolane situazioni comiche.\nRiguardo invece ai film drammatici, quello di maggior successo \u00e8 \"Nirvana\" del 1997 di Gabriele Salvatores, una coproduzione italo-francese con un cast internazionale che utilizza in modo massiccio gli effetti speciali generati al computer. Ambientato in un futuro prossimo, girato quasi interamente nel quartiere Portello di Milano, nei vecchi stabilimenti Alfa Romeo trasformati per l'occasione in un gigantesco set cinematografico, il film \u00e8 permeato dalle atmosfere di decadenza urbana che richiamano quelle di \"Blade Runner\" (1982) di Ridley Scott. La storia utilizza tutti gli stereotipi del filone cyberpunk (gli hacker come protagonisti, il dominio delle mega-corporazioni, lo sprawl-periferia degradata, il cyberspazio), innestati con elementi della filosofia buddista. Il protagonista Jimi Dini (Christopher Lambert) \u00e8 un programmatore di videogiochi di realt\u00e0 virtuale di successo, che si accorge che attraverso un virus il personaggio del suo ultimo gioco, Solo (Diego Abatantuono), ha acquisito l'autocoscienza. Consapevole di essere prigioniero di un ciclo di vita-morte in cui \u00e8 condannato a ripetere all'infinito ogni azione, Solo implora Jimi di liberarlo cancellando tutte le copie del videogioco. Jimi in questa ricerca, che si snoda nelle periferie pi\u00f9 degradate, si ritrova sulle tracce della donna amata, perduta ormai da tempo. L'interesse principale del regista, al di l\u00e0 delle citazioni filmiche rimane la rappresentazione - come nelle altre sue pellicole - del desiderio di evasione: tutti i suoi personaggi stanno sempre fuggendo da qualcosa. Il film riscosse un notevole successo in Italia, mentre a livello internazionale ottenne risultati pi\u00f9 modesti rispetto a quelli attesi. Nonostante una tiepida accoglienza da parte della critica rispetto ad altri film di Salvatores, \"Nirvana\" \u00e8 considerato il maggiore successo commerciale del regista e il film drammatico di fantascienza prodotto in Italia ad avere incassato di pi\u00f9.\nIl peggiore insuccesso \u00e8 stato invece \"Jackpot\" (1992), una \"favola anti tecnologica\" con protagonista Adriano Celentano, qui al suo ultimo film.\nIl cinema indipendente.\nGli anni duemila, nel panorama sempre pi\u00f9 ristretto del cinema di fantascienza italiano, sono caratterizzati soprattutto dalle produzioni indipendenti. L'evoluzione delle tecnologie informatiche per il montaggio e la post-produzione consentono di realizzare scene fantascientifiche anche alle piccole case di produzione o addirittura agli amatori. Mancando tuttavia la capacit\u00e0 di promuovere e distribuire queste opere, i titoli prodotti rimangono relativamente pochi e raramente riescono ad andare oltre il cortometraggio.\nTra le produzioni non commerciali, dalla fine degli anni novanta, spiccano quelle di Mariano Equizzi, non prive di influenze cyberpunk. Vari film vengono realizzati a un costo bassissimo, esclusivamente per il mercato dell'home video - come \"AD Project\" del 2006 di Eros Puglielli - o per il web: \"Dark Resurrection\" del 2007 e il suo prequel del 2011, film italiani amatoriali ispirati al celebre universo di \"Guerre stellari\", pur essendo realizzato come fan fiction hanno comportato uno sforzo produttivo paragonabile o superiore a film indipendenti distribuiti nei cinema, comprendendo realistiche scene di battaglia di massa girate grazie all'apporto di centinaia di volontari in costume. Nel film \"InvaX\u00f6n - Alieni in Liguria\" del 2004, realizzato per beneficenza, figurano 250 attori non professionisti e da ben 41.000 comparse, 23 personaggi del mondo dello spettacolo, dello sport e della cultura; 30 minuti del film sono stati interamente realizzati con effetti speciali digitalizzati, in surround e certificazione THX; il film ha richiesto 7 anni di progettazione, 60 giorni di riprese e 4.000 ore di lavorazione.\n\"Fascisti su Marte\", una commedia del 2006 diretta da Corrado Guzzanti e Igor Skofic, \u00e8 nata dagli sketch realizzati da Guzzanti nel programma TV di Rai 3 \"Il caso Scafroglia\". Narrando un'immaginaria e comica spedizione di un manipolo di Camicie Nere sul pianeta rosso, \u00e8 un \"esercizio satirico\" di fanta-revisionismo storico, girato parodiando lo stile dei cinegiornali dell'Istituto Luce del ventennio fascista e come satira della politica italiana durante il Governo Berlusconi II.\nGli anni 2010.\nGli anni duemiladieci si aprono con ben tre film di produzione italiana distribuiti nelle sale nello stesso anno e incentrati sul tema extraterrestre: \"6 giorni sulla Terra\" di Varo Venturi, \"L'ultimo terrestre\" di Gianni Pacinotti (Gipi) e \"L'arrivo di Wang\" dei Manetti Bros., a cui si aggiunge nel 2014 \"12 12 12\" di Massimo Morini e nel 2017 \"Tito e gli alieni\" di Paola Randi e la commedia \"AFMV - Addio fottuti musi verdi\" di Francesco Capalbo prodotta da The Jackal. Nel film indipendente \"2047 - Sights of Death\" di Alessandro Capone (2014) recitano numerose vecchie star del cinema hollywoodiano, tra cui Danny Glover, Daryl Hannah, Michael Madsen, Stephen Baldwin e Rutger Hauer.\nNel 2014 Gabriele Salvatores, a diciassette anni di distanza da \"Nirvana\", torna a cimentarsi con il genere fantascientifico con il film \"Il ragazzo invisibile\", appartenente al filone super-eroi che ottiene un buon successo, tanto che lo stesso regista ne realizza pure un sequel: \"Il ragazzo invisibile - Seconda generazione\", distribuito nelle sale nel 2018, che per\u00f2 non ottiene gli stessi riscontri del suo predecessore.\nIncursione nella fantascienza incentrata sulla realt\u00e0 virtuale, invece, con la coproduzione italo-americana anch'essa un insuccesso al botteghino \"Game Therapy\" di Ryan Travis, del 2015, interpretata dalla celebrit\u00e0 di Youtube Favij. \nNel 2016 ottiene risalto una pellicola analoga: \"Lo chiamavano Jeeg Robot\", realizzata dell'esordiente Gabriele Mainetti, che si aggiudica nello stesso anno ben sette David di Donatello.\nFilmografia.\nElenco (non esaustivo) di film di argomento fantascientifico - o che presentano elementi fantascientifici - prodotti o coprodotti in Italia, ordinati per anno di distribuzione.\n\"Nota:\" data l'elevata commistione tra i generi che ha sempre caratterizzato le pellicole italiane di fantascienza, alcuni dei titoli che seguono potrebbero essere normalmente classificati sotto altre etichette, come l'horror, l'avventura, la commedia o lo spionaggio. Si considerano qui film di fantascienza quelle pellicole in cui il meccanismo narrativo \u00e8 innescato da un elemento scientifico e/o tecnologico immaginario (per l'epoca in cui il film \u00e8 stato realizzato)."}
{"id": "3208031", "revid": "1442080", "url": "https://it.wikipedia.org/wiki?curid=3208031", "title": "Bournemouth Open 1996 - Singolare", "text": "Il singolare del torneo di tennis Bournemouth Open 1996, facente parte dell'ATP Tour, ha avuto come vincitore Albert Costa che ha battuto in finale 6\u20137 (4\u20137), 6\u20132, 6\u20132 Marc-Kevin Goellner."}
{"id": "3208035", "revid": "1442080", "url": "https://it.wikipedia.org/wiki?curid=3208035", "title": "Bournemouth Open 1996 - Doppio", "text": "Il doppio del torneo di tennis Bournemouth Open 1996, facente parte dell'ATP Tour, ha avuto come vincitori Marc-Kevin Goellner e Greg Rusedski che hanno battuto in finale 6\u20133, 7\u20136 Rodolphe Gilbert e Nuno Marques."}
{"id": "3208036", "revid": "1226", "url": "https://it.wikipedia.org/wiki?curid=3208036", "title": "Film di genere", "text": ""}
{"id": "3208039", "revid": "1573940", "url": "https://it.wikipedia.org/wiki?curid=3208039", "title": "Trydarssus", "text": "Trydarssus \u00e8 un genere di ragni appartenente alla famiglia Salticidae.\nDistribuzione.\nLe due specie note di questo genere sono tipiche dell'America meridionale, in particolare in Cile, Argentina e Paraguay.\nTassonomia.\nLa specie tipo di questo genere venne denominata \"Phiale pantherina\" Mello-Leit\u00e3o, 1946; uno studio dell'aracnologa Mar\u00eda Elena Galiano del 1995 l'ha fatta assurgere a genere a s\u00e9 con cambio di denominazione.\nA maggio 2010, si compone di due specie:"}
{"id": "3208041", "revid": "1305772", "url": "https://it.wikipedia.org/wiki?curid=3208041", "title": "Bill Callahan", "text": ""}
{"id": "3208045", "revid": "121439515", "url": "https://it.wikipedia.org/wiki?curid=3208045", "title": "Campionato femminile (hockey su pista)", "text": "Il Campionato italiano femminile \u00e8 attualmente l'unica categoria del campionato italiano di hockey su pista femminile. Il torneo viene organizzato dalla Lega Nazionale Hockey su mandato della Federazione Italiana Sport Rotellistici.\nIl campionato \u00e8 organizzato dal 1986 dalla Federazione Italiana Hockey e Pattinaggio sulla base delle iscrizioni ricevute.\nQualora le iscrizioni siano pari o superiori alle 6 societ\u00e0 partecipanti il campionato viene considerato ufficiale e, definito quale Campionato Italiano, la societ\u00e0 vincente pu\u00f2 fregiarsi dello scudetto.\nNel caso in cui le societ\u00e0 partecipanti fossero inferiori al numero minimo ammesso per l'assegnazione del titolo italiano, la FIHP si riserva di indirlo non ufficialmente quale torneo promozionale a soli fini propagandistici.\nStoria.\nL'attivit\u00e0 sportiva femminile in ambito hockey su pista \u00e8 sempre stata a livello dilettantistico.\nIl campionato \u00e8 nato su richiesta di tre societ\u00e0 partecipanti ai campionati italiani maschili perch\u00e9 alcune ragazze che sapevano pattinare, essendo state per diversi anni iscritte al pattinaggio artistico e avendo seguito sempre con molto interesse i campionati nazionali di hockey maschili, avevano chiesto alla propria societ\u00e0 di imparare a giocare.\nLa federazione nell'accogliere la loro richiesta, non avendo un numero di societ\u00e0 sufficiente per indire un \"campionato italiano\" organizz\u00f2 il 1\u00b0 Trofeo Nazionale Femminile che si svolse nell'aprile del 1987.\nIl successo della manifestazione fu tale che all'inizio della stagione successiva (1987-1988) il numero delle societ\u00e0 iscritte sal\u00ec subito a 14 squadre ed ebbe tutti i crismi per l'assegnazione del primo titolo italiano.\nIl tasso tecnico delle ragazze sal\u00ec in breve tempo e quando il C.E.R.H. (Comit\u00e9 Europ\u00e9en de Rink-Hockey) istitu\u00ec nel 1989 il primo \"Campionato Europeo Femminile\" l'Italia, schierata ai nastri di partenza con una formazione ben preparata, fu la protagonista e dopo il 4\u00ba posto colto alla prima edizione vinse le due successive manifestazioni ufficiali del 1991 e 1993.\nCon il passare degli anni, non avendo un continuo ricambio generazionale basato sullo sviluppo del settore giovanile, a partire dalla met\u00e0 degli anni novanta molte ragazze che avevano raggiunto un notevole livello tecnico lasciarono l'attivit\u00e0 sportiva per motivi professionali. Lo sviluppo dell'attivit\u00e0 sportiva delle squadre meridionali delle province di Bari, Matera e Salerno (Skater's e Ragazze di Molfetta, Pattinomania di Matera, Salerno e Roller Salerno) e delle squadre sarde cagliaritane (Ottoruote Carbonia, Skating e Tabasco Cagliari) e l'aumento delle iscrizioni di squadre toscane e trivenete controbilanci\u00f2 la mancata iscrizione di molte squadre.\nNel decennio successivo la categoria sub\u00ec il trend negativo dell'hockey su pista e le ridotte iscrizioni portarono alla perdita del titolo di \"campionato italiano\" costringendo la federazione a organizzare solo tornei \"promozionali\", od addirittura sopprimere tale manifestazione.\nTuttavia, nella seconda met\u00e0 del primo decennio del ventunesimo secolo si \u00e8 assistito ad un avvicinamento del gentil sesso allo sport rotellistico: ci\u00f2 \u00e8 culminato con la possibilit\u00e0 di reintrodurre ufficialmente il campionato a partire dalla stagione 2012-2013.\nLa manifestazione si \u00e8 svolta presso gli impianti messi a disposizione dal Sandrigo Hockey, grazie alla partecipazione di sei compagini: Bassano, , Lodi, SPV Viareggio, CRESH Eboli e Pattinomania Matera. Visto il riscontro positivo seguito alla reintroduzione del campionato, \u00e8 stato possibile reintrodurre anche la Coppa Italia, le cui fasi finali si sono svolte a Matera. Entrambi i trofei sono stati vinti dall'Hockey Bassano; i secondi posti sono stati raggiunti da Viareggio (campionato) e da Matera (Coppa).\nSecondo regolamento, con la nuova istituzione del campionato, sar\u00e0 possibile riprendere l'attivit\u00e0 legata alla Nazionale e partecipare ai futuri impegni europei e mondiali.\nAlbo d'oro.\nVittorie per squadra.\nIl presente riepilogo considera solo le edizioni ufficiali e non tiene conto delle edizioni classificate come torneo promozionale."}
{"id": "3208057", "revid": "77594", "url": "https://it.wikipedia.org/wiki?curid=3208057", "title": "Homestead Strike", "text": "L'Homestead Strike (sciopero di Homestead) fu uno sciopero iniziato il 30 giugno 1892 e culminato in una cruenta battaglia fra lavoratori in sciopero ed agenti di polizia privata il 6 luglio 1892. Il fatto avvenne presso la Homestead Steel Works nell'area di Pittsburgh in Pennsylvania e fu una delle pi\u00f9 serie dispute nel mondo del lavoro negli Stati Uniti, sorta fra il sindacato \"Amalgamated Association of Iron and Steel Workers\" e la Carnegie Steel Company. Il risultato finale fu una grande sconfitta per il sindacato e una battuta d'arresto per gli sforzi di sindacalizzare l'industria dell'acciaio.\nStoria.\nA seguito di rivendicazioni da parte dei lavoratori in occasione del rinnovo del contratto collettivo di lavoro nel 1882, venne indetto uno sciopero per ottenere degli aumenti salariali e migliori condizioni di lavoro.\nDopo una consultazione con i suoi legali in aprile, Frick, il presidente dell'acciaieria, prese contatto con l'agenzia di polizia privata \"Pinkerton National Detective Agency\" per garantire la sicurezza degli stabilimenti. Il suo intento era quello di aprire la trattativa con gli uomini non aderenti al sindacato il 6 luglio, ma lo sciopero aveva fatto fallire questa sua iniziativa. I legali di Flick escogitarono allora un piano per ottenere la presenza degli uomini di Pinkerton sulla propriet\u00e0. Con lo stabilimento circondato dagli operai in sciopero, gli agenti avrebbero dovuto accedere all'impianto raggiungendolo dal fiume. Trecento agenti di Pinkerton vennero radunati sull'isola Davis sul fiume Ohio, a circa cinque miglia a valle di Pittsburgh, intorno alle 22:30 del 5 luglio 1892. Vennero armati con carabine Winchester e sistemati su apposite chiatte attrezzate e trainate lungo il fiume.\nGli uomini di Pinkerton tentarono di sbarcare col favore delle tenebre intorno alle 04:00 del mattino. Una grande folla di famiglie aveva visto le chiatte, trainate da un rimorchiatore, passare dalla citt\u00e0. Un paio di colpi vennero sparati contro il rimorchiatore e le chiatte, ma nessuno rimase ferito. La folla abbatt\u00e9 il recinto di filo spinato e gli operai e le loro famiglie invasero il terreno dell'impianto di Homestead. Alcuni tra la folla lanciarono pietre contro i barconi, ma i capi dello sciopero li invitarono alla moderazione.\nGli agenti di Pinkerton tentarono lo sbarco e vennero sparati alcuni colpi. Esistono diverse tesi su chi spar\u00f2 il primo colpo. Secondo almeno un testimone oculare, furono i sindacalisti. John T. McCurry, un barcaiolo sul battello a vapore \"Little Bill\" (che era stato assunto da \"Pinkerton Detective Agency\" per trasportare i suoi agenti all'acciaieria) e uno degli uomini feriti dagli scioperanti, dichiararono: \"Gli uomini armati di Pinkerton cominciarono a salire sulla riva e subito gli operai aprirono il fuoco su di essi. I poliziotti risposero al fuoco, e non prima che tre di loro erano caduti a terra. Sono disposto a giurare che gli operai hanno sparato per primi e che gli uomini di Pinkerton non spararono fino a quando alcuni di loro non rimasero feriti\". Ma secondo il \"The New York Times\" furono gli uomini di Pinkertons a sparare per primi. Il giornale scrisse che gli uomini di Pinkertons spararono ferendo William Foy, un operaio. Indipendentemente da chi spar\u00f2 per primo, i primi due uomini ad essere stati feriti furono Frederick Heinde, capitano della Pinkerton, e Foy. Gli agenti di Pinkerton, rimasti a bordo dei barconi, spararono sulla folla uccidendo due persone e ferendone undici. La folla rispose a sua volta uccidendo due agenti e ferendone dodici. Il conflitto a fuoco continu\u00f2 per circa 10 minuti.\nLa scaramuccia and\u00f2 avanti fino alle ore 16:00 quando gli scioperanti chiesero l'intervento della milizia dello Stato. Lo sceriffo tergivers\u00f2 e soltanto il giorno seguente inform\u00f2 il governo di quanto stava accadendo. Comunque si dovette attendere fino alla mattina del giorno 12 affinch\u00e9 la milizia giungesse sul luogo. 4.000 uomini giunsero in treno ed in pochi minuti circondarono la fabbrica mentre altri 2.000 si fermarono in citt\u00e0.\nNel frattempo gli uomini di Pinkerton si erano arresi ai quasi 5.000 operai in sciopero, ma la fabbrica continuava ad esser ferma e gli operai non accennavano a riprendere il lavoro.\nProtetta dalla polizia, l'azienda riprese rapidamente la produzione utilizzando i crumiri che riuscirono ad entrare protetti dalla forza pubblica. Nonostante la presenza di picchetti davanti agli uffici di collocamento in tutta la nazione, Frick trov\u00f2 facilmente dipendenti disposti a lavorare. L'azienda costru\u00ec rapidamente baracche con letti a castello, refettori e cucine per assistere gli operai al lavoro. I nuovi dipendenti, molti dei quali di colore, giunsero il 13 luglio e gli altiforni vennero riaccesi il 15 luglio. Quando alcuni lavoratori tentarono di prendere d'assalto l'impianto per fermare la riaccensione dei forni, i miliziani li affrontarono all'arma bianca e ne ferirono sei con le baionette. Ma non tutto andava bene all'interno dello stabilimento. Il 22 luglio scoppi\u00f2 una guerra, all'interno della fabbrica, fra operai bianchi e di colore non aderenti ai sindacati.\nAnche Frick aveva bisogno di una via d'uscita dallo sciopero. La societ\u00e0 non avrebbe potuto funzionare a lungo con i soli crumiri che vivevano di fatto in fabbrica e le sostituzioni permanenti dovevano essere trovate.\nIl 18 luglio, la citt\u00e0 fu posta sotto la legge marziale.\nL'attenzione nazionale si punt\u00f2 su Homestead quando, il 23 luglio, Alexander Berkman, un anarchico di New York che non era collegato al sindacato, complott\u00f2, assieme alla sua amante Emma Goldman, di assassinare Frick. Egli giunse da New York, riusc\u00ec ad entrare nell'ufficio di Frick e gli spar\u00f2 contro tre colpi di pistola, colpendolo poi per quattro volte con un punteruolo acuminato. Frick riusc\u00ec a salvarsi e continu\u00f2 ad essere il presidente della compagnia. Berkman venne condannato a 22 anni di carcere.\nIl tentativo di assassinio da parte di Berkman min\u00f2 il sostegno pubblico all'Unione e port\u00f2 al crollo finale dello sciopero. Hugh O'Donnell venne rimosso da presidente del comitato di sciopero quando propose ai lavoratori di tornare al lavoro con un salario ridotto se il sindacato non avesse potuto ottenere la riassunzione di tutti i lavoratori. Il 12 agosto la societ\u00e0 annunci\u00f2 che 1.700 uomini stavano lavorando presso lo stabilimento e la produzione aveva ripreso a pieno regime. Il sindacato nazionale rifiut\u00f2 di intervenire, i lavoratori dell'Est europeo ignorarono il sindacato e la sinistra non aveva una strategia. Il sindacato vot\u00f2 per il ritorno al lavoro alle condizioni dettate da Carnegie, lo sciopero era fallito e il sindacato era crollato."}
{"id": "3208058", "revid": "770813", "url": "https://it.wikipedia.org/wiki?curid=3208058", "title": "Kongthap Ruea Thai", "text": "La Reale marina militare thailandese (in lingua thai: \u0e01\u0e2d\u0e07\u0e17\u0e31\u0e1e\u0e40\u0e23\u0e37\u0e2d, \u0e23\u0e32\u0e0a\u0e19\u0e32\u0e27\u0e35, RTGS: Kongthap Ruea Thai, Ratcha Navy) \u00e8 la marina militare della Thailandia che assieme al Kongthap Bok Thai (esercito) e alla Kongthap Akat Thai (aeronautica militare) \u00e8 una delle tre forze armate alle dipendenze del Ministero della Difesa della nazione asiatica.\nFu istituita alla fine del XIX secolo durante il regno di re Rama V. La base navale principale \u00e8 dislocata a Sattahip, nella costa orientale del golfo di Thailandia. Nella base navale di Songkhla c' \u00e8 il comando dell'area occidentale del golfo, mentre il comando dell'area del mare delle Andamane si trova a Phuket. Il quartier generale \u00e8 a Bangkok nel quartiere di Thonburi ed occupa il Palazzo Reale Wang Derm, che fu la residenza del re Taksin tra il 1768 ed il 1782.\nIl Reale Corpo dei Marines Thailandese fa parte della Marina Militare, cos\u00ec come uno speciale nucleo anti-terroristico chiamato SEAL della Reale marina militare thailandese (con le stesse funzioni del Navy SEAL statunitense). Due distaccamenti aerei hanno le loro basi a Utapao e a Songkhla. La Thailandia \u00e8 l'unico stato del sud-est asiatico ad avere in dotazione una portaerei: la HTMS Chakri Naruebet. Speciali unit\u00e0 pattugliano il fiume Mekong al confine con il Laos.\nMezzi Aerei.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "3208069", "revid": "339392", "url": "https://it.wikipedia.org/wiki?curid=3208069", "title": "Reale Marina militare thailandese", "text": ""}
{"id": "3208073", "revid": "1442080", "url": "https://it.wikipedia.org/wiki?curid=3208073", "title": "Davidoff Swiss Indoors 1996 - Singolare", "text": "Il singolare del Davidoff Swiss Indoors 1996 \u00e8 stato un torneo di tennis facente parte dell'ATP Tour 1996.\nJim Courier era il detentore del titolo, ma quest'anno non ha partecipato.\nPete Sampras ha battuto in finale 7\u20135, 6\u20130, 6\u20132 Hendrik Dreekmann."}
{"id": "3208075", "revid": "838137", "url": "https://it.wikipedia.org/wiki?curid=3208075", "title": "Davidoff Swiss Indoors 1996 - Doppio", "text": "Il doppio del Davidoff Swiss Indoors 1996 \u00e8 stato un torneo di tennis facente parte dell'ATP Tour.\nCyril Suk e Daniel Vacek erano i detentori del titolo, ma hanno partecipato con partner differenti, Suk con Petr Korda e Vacek con Evgenij Kafel'nikov.\nKorda e Suk hanno perso nei quarti di finale contro Jonas Bj\u00f6rkman e Jakob Hlasek.\nKafel'nikov e Vacek hanno battuto in finale 6\u20133, 6\u20134 David Adams e Menno Oosting."}
{"id": "3208076", "revid": "1442080", "url": "https://it.wikipedia.org/wiki?curid=3208076", "title": "Campionati Internazionali di Sicilia 1996 - Singolare", "text": "Il singolare del Campionati Internazionali di Sicilia 1996 \u00e8 stato un torneo di tennis facente parte dell'ATP Tour.\nFrancisco Clavet era il detentore del titolo, ma ha perso nei quarti di finale contro Karim Alami.\nAlami ha battuto in finale Adrian Voinea che si \u00e8 ritirato sul punteggio di 7\u20135, 2\u20131."}
{"id": "3208080", "revid": "838137", "url": "https://it.wikipedia.org/wiki?curid=3208080", "title": "Campionati Internazionali di Sicilia 1996 - Doppio", "text": "Il doppio del Campionati Internazionali di Sicilia 1996 \u00e8 stato un torneo di tennis facente parte dell'ATP Tour.\n\u00c0lex Corretja e Fabrice Santoro erano i detentori del titolo, ma solo Corretja ha partecipato in coppia con Jose Antonio Conde.\nConde e Corretja hanno perso nei quarti di finale contro Cristian Brandi e Emilio S\u00e1nchez.\nAndrew Kratzmann e Marcos Ondruska hanno battuto in finale 7\u20136, 6\u20134 Brandi e S\u00e1nchez."}
{"id": "3208085", "revid": "287204", "url": "https://it.wikipedia.org/wiki?curid=3208085", "title": "Singapore Open 1996 - Singolare", "text": "Il singolare del torneo di tennis Singapore Open 1996, facente parte dell'ATP Tour, ha avuto come vincitore Jonathan Stark che ha battuto in finale 6\u20134, 6\u20134 Michael Chang."}
{"id": "3208087", "revid": "69794", "url": "https://it.wikipedia.org/wiki?curid=3208087", "title": "Antonio Caveri", "text": "Biografia.\nFiglio di Cesare e di Emilia Curotti, Antonio Caveri si laure\u00f2 in giurisprudenza presso l'Universit\u00e0 di Genova, ottenendo nel 1847 la cattedra di ordinario di Principi razionali del diritto e degli elementi di diritto pubblico presso il medesimo ateneo. Nominato provvisoriamente vicerettore dell'Universit\u00e0 di Genova nel 1859, divenne professore di Storia del diritto (1861-1863) e fu professore ordinario di Introduzione generale alle scienze giuridiche e politico-amministrative dal 1863 al 1865. Nel 1860 venne nominato Senatore del Regno di Sardegna e nel 1863 fu anche l'anno in cui Caveri si candid\u00f2 per l'elezione a sindaco di Genova, risultando eletto.\nRimasto nell'ambito universitario, divenne preside della facolt\u00e0 di giurisprudenza dell'Universit\u00e0 di Genova dal 25 novembre 1866 al 25 novembre 1868, venendo quindi eletto Rettore dell'Ateneo genovese (10 ottobre 1868-23 febbraio 1870).\nParallelamente prosegu\u00ec anche la sua carriera politica venendo nominato Presidente della Provincia di Genova per due volte (1860-1862; 1863-1869), essendo gi\u00e0 stato nominato Consigliere comunale di Genova (1849-1863) e Assessore (1850-1863). In campo sociale fu anche Direttore della Raccolta della Giurisprudenza commerciale italiana e Presidente della Societ\u00e0 ligure di storia patria (1866-1870)."}
{"id": "3208089", "revid": "2178407", "url": "https://it.wikipedia.org/wiki?curid=3208089", "title": "Geely Automobile", "text": "Geely Auto Group (\"Geely Automobile Holdings Limited\" Cinese semplificato: \u5409\u5229\u6c7d\u8f66; Cinese tradizionale: \u5409\u5229\u6c7d\u8eca; pinyin: J\u00edl\u00ec Q\u00ecch\u0113) (SEHK: 0175) \u00e8 un produttore di automobili cinese fondato nel 1997 e con sede a Hangzhou, nel Zhejiang. Con 12 impianti produttivi e pi\u00f9 di 50.000 dipendenti \u00e8 tra i principali produttori privati di auto in Cina insieme a BYD Auto, Chery Automobile e Great Wall. Dal 2005 il titolo \u00e8 quotato alla Borsa di Hong Kong con una capitalizzazione di mercato di circa 30 miliardi di dollari (dicembre 2017). Dal febbraio 2017 \u00e8 un componente dell'Indice Hang Seng.\nGeely Auto Group opera con due brand differenti: \"Geely \" per il segmento mass e Lynk &amp; Co (in joint venture con Volvo) per il segmento premium. La societ\u00e0 madre \u00e8 la Geely Holding Group (Cinese semplificato: \u5409\u5229\u63a7\u80a1\u96c6\u56e2; Cinese tradizionale: \u5409\u5229\u63a7\u80a1\u96c6\u5718; pinyin: J\u00edl\u00ec K\u00f2ngg\u01d4 J\u00edtu\u00e1n) che ha cominciato la sua attivit\u00e0 nel 1986 a Taizhou nella provincia di Zhejiang.\nPossiede il produttore svedese di autovetture Volvo Cars, la londinese London Electric Vehicle Company, il 49,9% della casa automobilistica malese Proton Holdings, il 51% della britannica Lotus Cars. Dal dicembre 2017 \u00e8 il maggiore azionista di Volvo Group con l'8,2% del capitale e dal febbraio 2018 \u00e8 il maggior azionista della Daimler AG con il 9,69%.\nStoria.\nNel 1986 Li Shufu, laurea in ingegneria alla Yan Shan University, fonda a Taizhou con i soldi presi in prestito dalla famiglia un'azienda che produce frigoriferi e la chiama Geely che in mandarino significa \"fortunato\". Dopo l'acquisto di un'impresa fallimentare gestita dallo stato, a met\u00e0 degli anni novanta Geely inizia a fabbricare motocicli. Nel 1998 comincia a produrre anche piccoli furgoni e un anno pi\u00f9 tardi ottiene l'approvazione statale per la produzione di automobili che inizia nel 2002. Nel 2004 Geely Auto \u00e8 quotata alla Borsa di Hong Kong e\nsi presenta con uno stand al Salone dell'automobile di Francoforte del 2005 e poi nel 2006 anche al Salone dell'auto di Detroit.\nNel 2007 crea una joint venture con Manganese Bronze, il produttore britannico di London Black Cabs. Sei anni pi\u00f9 tardi, nel 2013, acquisisce Manganese Bronze Holdings, operando inizialmente come The London Taxi Company (LTI) e successivamente come London Electric Vehicle Company. In joint venture con Shanghai LTI Automobile Components Co Ltd realizza a Fengjing, nei pressi di Shanghai, il TX4, un London Black Cab autorizzato. Saranno poi esportati kit completi per il montaggio nel Regno Unito.\nNel 2008 Geely avvia i contatti con Ford per una possibile acquisizione di Volvo Cars. L'accordo \u00e8 raggiunto nel marzo 2010 e completato all'inizio di agosto. Quell'anno le vendite totali di oltre 415.000 unit\u00e0 danno all'azienda una quota di mercato inferiore al 2%. Alla fine del 2012 inizia a vendere nel Regno Unito auto progettate e costruite in Cina, il primo modello \u00e8 Emgrand EC7.\nNel 2009 Geely acquista la Drivetrain Systems International Pty Ltd, un produttore di trasmissioni globali con sede in Australia.\nNel 2013 rileva la londinese London Electric Vehicle Company. Nel maggio 2017 acquisisce il 49,9% del capitale della casa automobilistica malese Proton Holdings per facilitare la crescita delle esportazioni nei mercati con la guida a destra e il 51% della casa automobilistica sportiva inglese Lotus Cars che \u00e8 nel portafoglio della Proton. Sempre nel 2017, in novembre, rileva anche Terrafugia, una start up americana fondata nel 2006 da un gruppo di laureati al MIT e con sede nel Massachusetts che progetta \"macchine volanti\", cio\u00e8 aerei che possono ripiegare le ali e viaggiare per strada. Un mese pi\u00f9 tardi, nel dicembre 2017, investe 3,25 miliardi di euro nella societ\u00e0 svedese di autocarri e costruzioni Volvo Group, ex societ\u00e0 madre di Volvo Cars. Diventandone il singolo maggior azionista con l'8,2% del capitale e il 15,6% dei diritti di voto.\nNel 2016 la Zhejiang Geely Holding Group acquisisce la maggioranza della Zhejiang Qianjiang Motorcycle Group Co-Qianjiang Motorcycles, uno dei pi\u00f9 grandi produttori di motociclette in Cina che possiede diversi marchi rinomati, tra cui l'italiana Benelli. Sono anche noti per la loro tecnologia batteria al litio. Nel 2017 lancia la produzione del LEVC TX, primo taxi londinese di tipo ibrido ricaricabile assemblato nel nuovo stabilimento LEVC di Ansty (Coventey). Il 23 febbraio 2018 acquista per 7.3 miliardi di euro il 6,69% della Daimler AG, diventandone il maggiore azionista davanti al fondo sovrano del Kuwait (6,8%), BlackRock (6%), l'alleanza Renault-Nissan-Mitsubishi (3,1%). Nel marzo 2019 Geely acquista il 50% della Smart da Daimler creando una joint venture paritetica con il costruttore tedesco.\nImpianti.\nCon sede a Hangzhou, Zhejiang, Geely ha impianti di produzione a Lanzhou, Gansu (completato nel 2006 e poi ampliato nel 2010); Xiangtan, Hunan; Jinan, provincia di Shandong; Linhai, Luqiao e Ningbo nel Zhejiang.\nA partire dal 2011 due impianti di produzione Volvo sono stati progettati a Daqing e Chengdu. Almeno quattro fabbriche estere assemblano i modelli Geely: in Indonesia (parte della sua produzione \u00e8 stata in seguito importata in Cina), Sri Lanka (in collaborazione con Micro Cars), Malesia, Russia (l'assemblaggio \u00e8 controllato dall'azienda locale Derways), Ucraina."}
{"id": "3208101", "revid": "767487", "url": "https://it.wikipedia.org/wiki?curid=3208101", "title": "Hush (rapper)", "text": " Di origini italiane e messicane, \u00e8 collaboratore di lunga data di Eminem. Ha inoltre lavorato come produttore con numerosi artisti. Aveva un contratto con l'etichette Area Code Management e DTW Records, ma le ha lasciate per poter pubblicare il suo album di debutto con la Geffen Records, \"Bulletproof\", anticipato dal singolo \"Hush is Coming\" che figura il featuring di Nate Dogg."}
{"id": "3208102", "revid": "1543377", "url": "https://it.wikipedia.org/wiki?curid=3208102", "title": "3DXML", "text": "3DXML \u00e8 un formato di file proprietario 3D sviluppato da Dassault Syst\u00e8mes sotto il marchio 3DVIA.\nUsa un contenitore XML, le cui specifiche sono state rese pubbliche.\nNon \u00e8 da confondere con X3D, lo standard ISO del formato file basato su XML per la rappresentazione della computer grafica 3D.\nUn file 3DXML \u00e8 in realt\u00e0 un file di archivio in formato \"ZIP\" che contiene un file BOM e uno o pi\u00f9 file di rappresentazione 3D. Cambiando l'estensione del file da \"\".3dxml\" a \".zip\"\" \u00e8 possibile aprire un archivio con un programma per la gestione di file compressi.\nQuesto tipo di file pu\u00f2 contenere file di rappresentazione 3D archiviati in formato XML o binario e possono contenere dati di superficie, come Mesh poligonale semplice o come insieme di dati di superficie."}
{"id": "3208107", "revid": "287204", "url": "https://it.wikipedia.org/wiki?curid=3208107", "title": "Nazionale di baseball della Germania", "text": "La nazionale di baseball tedesca rappresenta la Germania nelle competizioni internazionali, come i campionati europei di baseball o il campionato mondiale di baseball organizzato dalla International Baseball Federation. Ha disputato cinque mondiali ma non ha mai ottenuto la qualificazione alle Olimpiadi n\u00e9 alla coppa intercontinentale, mentre in ambito continentale ai campionati europei vanta un argento e sette bronzi. Nel settembre 2012 ha disputato le qualificazioni per il World Baseball Classic 2013 senza per\u00f2 ottenere il passaggio alla fase finale del torneo."}
{"id": "3208109", "revid": "144796", "url": "https://it.wikipedia.org/wiki?curid=3208109", "title": "Alessio Billet", "text": ""}
{"id": "3208110", "revid": "1543377", "url": "https://it.wikipedia.org/wiki?curid=3208110", "title": "Wireless Gigabit Alliance", "text": "Wireless Gigabit Alliance (conosciuta anche come WiGig) \u00e8 un'organizzazione che promuove l'adozione di una tecnologia di comunicazione senza fili con un trasferimento di dati dell'ordine del Gigabit su una frequenza di banda di 60\u00a0GHz.\nIl 7 maggio 2009 \u00e8 stata annunciata la nascita di WiGig, mentre a dicembre dello stesso anno \u00e8 stata annunciata la specifica 1.0."}
{"id": "3208111", "revid": "54354", "url": "https://it.wikipedia.org/wiki?curid=3208111", "title": "WiGig", "text": ""}
{"id": "3208116", "revid": "2146321", "url": "https://it.wikipedia.org/wiki?curid=3208116", "title": "Mike &amp; Molly", "text": "Mike &amp; Molly \u00e8 una sitcom statunitense creata da Mark Roberts e trasmessa per sei stagioni sulla CBS dal 20 settembre 2010 al 16 maggio 2016. Tra i produttori esecutivi c'\u00e8 anche Chuck Lorre.\nIn Italia va in onda dal 29 maggio 2011 sulle reti televisive Mediaset.\nTrama.\nChicago, Illinois. Mike Biggs, un agente di polizia, e Molly Flynn, una maestra elementare, si incontrano per caso in un gruppo di Obesi Anonimi. Dopo i primi timidi approcci, finalmente Mike chiede a Molly di uscire ed iniziano a frequentarsi e ad affrontare le gioie e i dolori di una relazione che cresce piano piano. Nel frattempo la vita di tutti i giorni di entrambi va avanti: Mike trascorre molto del suo tempo con Carl, il poliziotto suo partner e suo migliore amico, il quale ancora vive insieme alla sua religiosissima nonna Rosetta, e Samuel, il cameriere del fast food dove i due pranzano quotidianamente; Molly invece vive con la sua famiglia, fatta di sole femmine visto che il padre \u00e8 morto quando ancora era piccola: Victoria, la sorella, truccatrice di cadaveri in un'agenzia funebre, ragazza avvenente dedita alla marijuana ed a continui cambi di partner, soprattutto sposati, e la madre Joyce, accanita bevitrice di vino, che ha una relazione con Vince Moranto, un italo-americano che vive di profitti da piccoli affari pi\u00f9 o meno leciti. Infine c'\u00e8 la possessiva madre di Mike, Peggy, con un caratteraccio dovuto anche all'abbandono subito da parte del marito, fuggito con una ragazza pi\u00f9 giovane, quando Mike era ancora adolescente.\nLa sigla.\nLa sigla iniziale \u00e8 la canzone \"I See Love\" di Keb' Mo'.\nProduzione.\nIl 15 maggio 2011 la serie \u00e8 stata rinnovata per una seconda stagione, il 14 marzo 2012 viene rinnovata per una terza stagione, il 27 marzo 2013 per una quarta stagione e il 13 marzo 2014 per una quinta stagione. L'11 marzo 2015 viene annunciato il rinnovo per una sesta ed ultima stagione.\nPremi e candidature.\nPremio Emmy"}
{"id": "3208118", "revid": "123169637", "url": "https://it.wikipedia.org/wiki?curid=3208118", "title": "Colori dei cavi elettrici in Italia", "text": "I colori dei cavi elettrici in Italia sono utilizzati per la marcatura e il riconoscimento di cavi elettrici energia e di cavi elettrici telecomunicazioni,civili e industriali.\nSono stabiliti dal Comitato Elettrotecnico Italiano, la disposizione che li prevede \u00e8 la norma del CEI-UNEL 00722.\nDescrizione generale.\nLe motivazioni possono essere riassunte come segue:\nDa tutto ci\u00f2, risulta evidente la criticit\u00e0 di rispettare l'ordine delle connessioni al momento che vengono giuntate tra di loro sezioni diverse del cablaggio, anche in considerazione della complessit\u00e0 di alcune tipi di impianti e \u2013 come nel caso delle connessioni elettriche a uso telefonico - della quantit\u00e0 di coppie di fili (doppini) che possono essere contenute in ciascun cavo (vengono correntemente utilizzati cavi da 100, 200, ..., 1.000, 1.200, ... coppie).\nEsistono Codifiche Colori differenziate per tipo di impianti; ne citiamo alcune:\nColori degli isolanti.\nCavi multipolari.\nNel caso di cavi con pi\u00f9 di 5 anime, le anime sono di colore nero e viene stampato sull'isolante un numero progressivo, tranne sull'anima giallo-verde.\nCavi unipolari negli impianti elettrici.\nPer il neutro l'isolante deve essere obbligatoriamente blu, cos\u00ec come \u00e8 obbligatorio per il cavo di messa a terra l'utilizzo del giallo-verde.\nPer le fasi invece, si preferisce l'uso dei colori nero, marrone e grigio. La sequenza dei colori indicata \u00e8 in ordine alfabetico (secondo la lingua inglese). Essa non costituisce un\u2019indicazione della fase o della direzione di rotazione (rif. EN 60445:2017 par. 6.2.3). L'uso di uno di questi tre colori per tutti i conduttori di fase in un circuito \u00e8 comunemente accettato.\nI cavi unipolari isolati, (tipicamente doppio isolamento cat. FG-7) possono aver un colore uniforme, purch\u00e9 alle estremit\u00e0 siano identificati visibilmente da fascette blu per il neutro, da fascette giallo-verde per la messa a terra e da fascette di uno dei tre colori raccomandati per ogni cavo di fase diversa.\nUtilizzo negli impianti.\nImpianti elettrici.\nLa norma EN 60445 (Identificazione dei morsetti degli apparecchi, delle estremit\u00e0 dei conduttori e dei conduttori) stabilisce regole per l'uso dei colori delle guaine dei conduttori.\nOvvero, la destinazione d'uso e la conseguente individuazione di un cavo, \u00e8 gestita tramite una codifica a colori; cos\u00ec ogni conduttore \u00e8 contraddistinto da una guaina o da una colorazione di differente colore, sia a tinta unita, sia a strisce alternate di due diversi colori.\nImpianti telefonici.\nLe norme CEI 46-5 / IEC 189-2 / EN 60708:2005 (\"Individuazione dei conduttori tramite colori o codici numerici\") stabiliscono per i fili elettrici dei cavi multicoppia, un preciso codice colore.\nOvvero, l'individuazione e la conseguente numerazione dei doppini nell'ambito di un cavo multicoppie (per esempio, i cavi multicoppia a uso telefonico), sono gestite tramite una codifica a colori; cos\u00ec ogni conduttore \u00e8 contraddistinto da una guaina di differente colore, sia a tinta unita, sia a strisce alternate di due diversi colori.\nViene di seguito riportata la tabella di codifica per cavi a uso telefonico fino a 120 coppie.\nImpianti citofonici.\nLe norme CEI 46-5, stabiliscono per i conduttori elettrici dei cavi multifilo, un preciso codice colore.\nOvvero, l'individuazione e la conseguente numerazione dei cavi nell'ambito di un cavo multifilo (per esempio, i cavi multifilo a uso citofonico), sono gestite tramite una codifica a colori; cos\u00ec ogni conduttore \u00e8 contraddistinto da una guaina di differente colore, sia a tinta unita, sia a strisce alternate di due diversi colori.\nViene di seguito riportata la tabella di codifica per cavi a uso citofonico fino a 20 fili.\nImpianti di rete locale (LAN).\nLa specifica fa parte degli standard che definiscono come devono essere attestati i conduttori elettrici, sui connettori destinati ai servizi telefonici e di trasmissione dati; il sistema di identificazione \u00e8 basato sullo standard ANSI/TIA/EIA-568, nelle sue due attuali varianti \"A\" e \"B\".\nImpianti in fibra ottica.\nFibre individuali in un contesto multi-cavo in fibra, sono spesso distinte le une dalle altre dal colore del rivestimento di ogni singola fibra; il sistema di identificazione \u00e8 basato sullo standard ANSI/TIA/EIA-598."}
{"id": "3208128", "revid": "232551", "url": "https://it.wikipedia.org/wiki?curid=3208128", "title": "Salvatore Antonio Messana", "text": ""}
{"id": "3208129", "revid": "116864615", "url": "https://it.wikipedia.org/wiki?curid=3208129", "title": "Industria del sesso", "text": "L'industria del sesso \u00e8 costituita da aziende che, direttamente o indirettamente, forniscono prodotti legati al sesso o servizi di intrattenimento per adulti. L'industria del sesso include prodotti legati al sesso e servizi come la prostituzione in tutte le sue forme, la pornografia in ogni sua forma, sexy shop, riviste erotiche, film erotici o pornografici e canali per la televisione, oltre ad altro.\nL'industria del sesso \u00e8 soggetta ad una serie di restrizioni legali ed \u00e8 regolamentata in tutto il mondo. Ad esempio, la partecipazione dei minori nel settore \u00e8 universalmente non consentita, come pure il traffico di persone a scopo di prostituzione. Le norme che si applicano al settore variano sensibilmente da una giurisdizione all'altra.\nSettori dell'industria.\nLa prostituzione comporta la prestazione di servizi sessuali a un'altra persona in cambio di denaro. I servizi di solito comportano un contatto diretto tra la persona prostituita e un cliente. Gli altri partecipanti del settore sono responsabili di chi si prostituisce o viene prostituito (di solito denominati \"protettori\") o coloro che forniscono strutture in cui vengono prestati i servizi sessuali, solitamente indicati come bordelli, anche se la prostituzione pu\u00f2 avvenire anche per strada, in una macchina, una camera d'albergo, o in altri luoghi.\nL'intrattenimento per adulti include esibizioni dal vivo. Questi possono essere strip club e pu\u00f2 coinvolgere l'interessato in lapdance o altre danze erotiche. Questi generi non comportano un contatto effettivo tra la performer e il pubblico. L'interazione con un cliente pu\u00f2 essere effettuato anche attraverso la webcam o il telefono. Lo spettacolo dal vivo pu\u00f2 essere registrato e distribuito su Internet in una variet\u00e0 di forme.\nL'intrattenimento per adulti pu\u00f2 coinvolgere anche attraverso ogni mezzo di materiale che fornisce l'eccitazione sessuale e la soddisfazione erotica per lo spettatore, solitamente indicato come materiale pornografico o erotico. I mezzi attraverso cui la pornografia pu\u00f2 essere presentata comprende film, animazione, fotografie, disegni, letteratura e altri modi. Essi sono distribuiti in vari modi, inclusa la pubblicazione di riviste per adulti, libri, DVD ecc, e pu\u00f2 essere venduta in negozi di sesso o su Internet. Film per adulti possono essere ottenuti o in affitto con sexy-shop o su internet o visualizzati su DVD, su pay-tv, o nei cinema per adulti.\nIl settore comprende anche le imprese che producono e distribuiscono giocattoli del sesso e che consentono alle persone di incontrarsi di impegnarsi in attivit\u00e0 sessuali, come i club del sesso, stabilimenti balneari gay e altri.\nNegli Stati Uniti, l'industria del cinema pornografico \u00e8 centrato nella San Fernando Valley di Los Angeles, con una stima di 200 aziende di produzione nella regione che impiegano fino a 15000 esecutori, producendo fino a 11.000 film e raggiunge oltre i 13 miliardi di dollari l'anno. Nel 2002, c'erano almeno 2.500 club di strip-tease negli Stati Uniti, generando un fatturato stimato in 3,1 miliardi di dollari, il 19% dell'intrattenimento totale per adulti. Nel 2010 il numero di club negli Stati Uniti \u00e8 cresciuto fino a circa 4.000 locali.\nPersonale.\nLe persone coinvolte direttamente nell'industria del sesso scambiano servizi sessuali con denaro. Queste persone possono essere prostituite o prostituirsi, essere attori pornografici, ballerini erotici, operatori di sesso telefonico, o operatori di sesso su webcam. \nIn aggiunta, ci sono persone che indirettamente lavorano nell'industria del sesso come manager (a volte denominati \"protettori\"), troupe cinematografiche, fotografi, quelli che lavorano per lo sviluppo e la manutenzione di siti web, elaborazione ordini, produzione e vendita di DVD e altri articoli, la stampa di periodici e libri, ecc. Altri creano modelli di business, di traffico commerciale, comunicati stampa, negoziano contratti con altri proprietari, forniscono server, si occupano fatturazione, buste paga, fiere ed eventi vari, marketing e previsioni di vendita, risorse umane, tasse e aspetti legali. Di solito, chi lavora in direzione o amministrazione non ha rapporti diretti con le persone prostituite o che si prostituiscono.\nOpposizioni.\nL'industria del sesso \u00e8 molto controversa, e molte persone, organizzazioni e governi oppongono forti obiezioni morali ad esso, e di conseguenza, la pornografia, la prostituzione, striptease e altre simili occupazioni sono illegali in molti paesi.\nIl termine di \"movimento anti-pornografia\" \u00e8 utilizzato per descrivere coloro che sostengono che la pornografia comporta una vasta gamma di effetti nocivi, quali l'incentivazione del traffico di esseri umani, la desensibilizzazione, la pedofilia, la disumanizzazione, lo sfruttamento, disfunzioni sessuali e l'incapacit\u00e0 di mantenere sani i rapporti.\nL'Islam, l'Ebraismo e la maggior parte delle confessioni cristiane condannano attivit\u00e0 di questo tipo. Nell'articolo 6 al numero 2396 del Catechismo della Chiesa cattolica, il consumo di pornografia \u00e8 citato tra i \"peccati gravemente contrari alla castit\u00e0\"."}
{"id": "3208132", "revid": "287204", "url": "https://it.wikipedia.org/wiki?curid=3208132", "title": "Bamangwato", "text": "I Bamangwato (o BaNgwato oppure anche Ngwato) sono un popolo dell'Africa meridionale presente in Botswana e in Sudafrica. \u00c8 uno degli otto principali sottogruppi etnici che compongono l'etnia Tswana.\nParlano una lingua di ceppo Bantu, il sengwato, un dialetto della Lingua tswana.\nNel 1903 il re Khama III eresse a capitale dei Bamangwato la citt\u00e0 di Serowe, l'attuale capoluogo del Distretto Centrale del Botswana.\nSia Seretse Khama, il primo presidente del Botswana, che suo figlio Ian, presidente dal 2008 al 2018, appartengono all'etnia Bamangwato; quest'ultimo detiene anche il tradizionale titolo di \"Kg\u00f4sikgolo\" (\"re\") dei Bamangwato. "}
{"id": "3208135", "revid": "767487", "url": "https://it.wikipedia.org/wiki?curid=3208135", "title": "Bobby Day", "text": "Nato nel Texas, ma trasferitosi quindicenne in California, entra a fa parte di un gruppo R&amp;B/doo-wop, The Hollywood Flames con lo pseudonimo di \"Bobby Day\". Ne fuoriesce con Earl Nelson e forma il duo Bob &amp; Earl con cui avr\u00e0 un discreto successo locale. \nNel frattempo scrive canzoni, e nel 1957 forma un proprio gruppo: i \"Satellites\". Il suo brano \"Over and Over\" sar\u00e0 portato al numero 1 della classifica di Billboard nel 1965 dal gruppo inglese della British invasion, Dave Clark Five, mentre un altro brano Little Bitty Pretty One raggiunge il 6\u00ba posto nel 1957 cantato da Thurston Harris, sar\u00e0 in seguito oggetto di cover da tantissimi artisti tra cui: Frankie Lymon, Michael Jackson, Cliff Richard, Huey Lewis &amp; the News.\nMa Bobby Day \u00e8 ricordato soprattutto per il brano Rockin' Robin scritto da Leon Ren\u00e9 che raggiunse il secondo posto nei singoli nel 1958 e ricevette il disco d'oro."}
{"id": "3208144", "revid": "166006", "url": "https://it.wikipedia.org/wiki?curid=3208144", "title": "Alessandro d'Angennes", "text": "Biografia.\nFiglio del nobile sabaudo Carlo Luigi d'Angennes e della nobildonna Eleonora Chabod de Saint Maurice, Alessandro intraprese la carriera ecclesiastica nell'arcidiocesi di Torino, ove si laure\u00f2 in teologia.\nOrdinato sacerdote il 17 marzo 1804 divenne cappellano all'ospedale dei soldati francesi presso la chiesa di Santa Croce di Torino, avvantaggiato dalla sua conoscenza della lingua francese. Il 21 aprile 1808 divenne canonico onorario del duomo di Torino e dal 6 febbraio 1813 fu prevosto a Vigone.\nNominato vescovo di Alessandria il 16 marzo 1818, dopo dieci anni di servizio in questa diocesi ottenne il titolo onorifico di assistente al soglio pontificio (14 aprile 1828) per poi ottenere la nomina ad arcivescovo di Vercelli il 24 febbraio 1832. In campo sociale fu presidente capo dell'Accademia di scienze ed arti detta degli immobili di Alessandria dal 1827.\nVescovo di tendenza liberale, che tenne un sinodo diocesano nel 1842 e nel 1852 promosse la nascita di una societ\u00e0 operaia di ispirazione cattolica.\nDal 1848 divenne senatore del Regno di Sardegna, ottenendo il titolo nobiliare di marchese. Si oppose in Senato alle leggi Siccardi, era invece favorevole alle trattative con la Santa Sede per un concordato che dopo lo Statuto albertino potesse riconfermare ai sovrani sabaudi i privilegi gi\u00e0 concessi, e si oppose ancora nel 1852 al disegno di legge sull'istituzione del matrimonio civile.\nMor\u00ec nella sua arcidiocesi di Vercelli nel 1869.\nGenealogia episcopale.\nLa genealogia episcopale \u00e8:"}
{"id": "3208148", "revid": "112409009", "url": "https://it.wikipedia.org/wiki?curid=3208148", "title": "Michele McDonald", "text": "Carriera.\nIncoraggiata a partecipare al concorso dalla madre, Michele McDonald fu eletta Miss Pennsylvania nel maggio 1971. Pi\u00f9 tardi, nel corso dello stesso mese, la McDonald rappresent\u00f2 il proprio stato a Miss USA, che si svolgeva a Miami Beach. La McDonald vinse il concorso, trasmesso in tutta la nazione in diretta TV, diventando la prima rappresentante della Pennsylvania a vincere il titolo. Il giorno dopo la vittoria, insieme ai genitori, fu invitata dal presidente Richard Nixon e da sua moglie Mrs Nixon a fargli visita nella loro casa estiva a Key Biscayne. La McDonald fu anche la pi\u00f9 giovane vincitrice del concorso, dato che all'epoca dell'incoronazione era ancora una studentessa del Knoch High School.\nSpronata dall'organizzazione, la McDonald perse cinque chili prima di partecipare a Miss Universo 1971 dove rappresent\u00f2 gli Stati Uniti che si tennero a luglio sempre a Miami. Durante il concorso la McDonald si distinse principalmente per il vistoso stato di affaticamento e denutrizione, dovuti alla dieta. Arriv\u00f2 tra le prime dodici finaliste, ma alla fine il concorso fu vinto da Georgina Rizk del Libano. Dopo l'anno di regno come Miss USA, Michele McDonald studi\u00f2 per diventare infermiera e si spos\u00f2."}
{"id": "3208149", "revid": "62244", "url": "https://it.wikipedia.org/wiki?curid=3208149", "title": "Futbola Klubs Jelgava", "text": "Il Futbola Klubs Jelgava, meglio noto come FK Jelgava oppure Jelgava, \u00e8 una societ\u00e0 calcistica lettone di Jelgava.\nStoria.\nPeriodo sovietico.\nIl club fu fondato negli anni settanta col nome Automob\u012blists Jelgava. Nel 1977 esord\u00ec nella massima divisione lettone come Met\u0101lists Jelgava ma tre anni dopo assunse nuovamente la denominazione originaria.\nDopo un primo fallimento fu rifondato nel 1988 come RAF Jelgava dal nome della fabbrica di automobili attiva nella citt\u00e0: la \"R\u012bgas Autobusu Fabrika\". Mentre la prima squadra disputava la seconda divisione del campionato sovietico, la sua formazione riserve vinse due volte il Campionato sovietico lettone nel 1988 e nel 1989.\nPeriodo lettone: anni novanta.\nCollocato in massima serie, il RAF Jelgava sfior\u00f2 la vittoria del primo campionato di Virsl\u012bga (1992), finendo secondo. Nel 1993 vinse la sua prima Coppa di Lettonia che valse la partecipazione alla Coppa delle Coppe. Biss\u00f2 il successo in coppa nazionale nel 1996, mentre in campionato si piazz\u00f2 di nuovo secondo nel 1994.\nNel 1996 il club spost\u00f2 la sede a Riga e prese il nome di Futbola Klubs Latvijas Universit\u0101te; dopo due stagioni in Virsl\u012bga si iscrisse in 1. L\u012bga (pur non essendo retrocesso sul campo) per poi dissolversi alla fine del 1998.\nAnni duemila.\nVenne rifondato nel 2001 come RAF Jelgava e tre anni pi\u00f9 tardi prese l'attuale nome di Futbola Klubs Jelgava (al momento della fusione col \"Viola\", altra squadra locale). Milit\u00f2 in 1. L\u012bga dal 2001 al 2009, quando vinse il campionato tornando in massima serie.\nNel 2010 vinse la terza Coppa di Lettonia e dal 2014 ne vinse altre tre edizioni consecutive. Meno prolifico l'andamento in Virsl\u012bga, dove il migliore risultato \u00e8 stato il secondo posto nel 2016 dietro allo Spartaks J\u016brmala.\nNel 2017 si classifica al sesto posto, risultato che conferma anche l\u2019anno seguente. Nel 2019 arriva settimo in campionato, d'altra parte raggiunge la finale di Coppa di Lettonia, persa contro il RFS Riga per 3-2 ai tempi supplementari. In Virsl\u012bga 2020 \u00e8 di nuovo settimo.\nAll'inizio dell'anno seguente non riceve la licenza per partecipare alla Virsl\u012bga 2021 a causa di problemi finanziari e amministrativi, pertanto viene escluso dalla massima serie.\nStatistiche e record.\nPartecipazioni ai campionati.\nStatistiche a partire dal 1992.\nOrganico.\nRosa 2020.\n\"Aggiornata al 16 giugno 2020.\""}
{"id": "3208162", "revid": "438678", "url": "https://it.wikipedia.org/wiki?curid=3208162", "title": "Alessandria Unione Sportiva 1939-1940", "text": "Questa pagina raccoglie le informazioni riguardanti l'Alessandria Unione Sportiva nelle competizioni ufficiali della stagione 1939-1940.\nStagione.\nNella stagione 1939-1940 l'Alessandria disput\u00f2 il terzo campionato di Serie B della sua storia.\nOrganigramma societario.\nArea direttiva\nArea tecnica"}
{"id": "3208167", "revid": "34971", "url": "https://it.wikipedia.org/wiki?curid=3208167", "title": "Flowplayer", "text": "Flowplayer \u00e8 un software di riproduzione video per il web. Permette agli utenti di incapsulare flussi video nelle proprie pagine personali."}
{"id": "3208169", "revid": "287204", "url": "https://it.wikipedia.org/wiki?curid=3208169", "title": "Edmund Rumpler", "text": "Biografia.\nNacque a Vienna nel 1872, nell'allora capitale dell'Impero austro-ungarico. Dal 1890 al 1895 studi\u00f2 alla Technische Universit\u00e4t von Wien la costruzione di veicoli, lavorando principalmente su macchine a vapore, automobili, e mezzi di trasporto ferroviari. Venne assunto come progettista alla \"Allgemeinen Motor-Wagen-Gesellschafta\" di Berlino fino al 1898. Inizi\u00f2 la carriera collaborando con Hans Ledwinka alla costruzione della \"Nesselsdorf Pr\u00e4sident\", prima automobile della Nesselsdorfer Wagenbau-Fabriks-Gesellschaft, l'odierna Tatra con sede a Kop\u0159ivnice in Moravia.\nNel 1900 venne assunto alla Daimler-Motoren-Gesellschaft dove progett\u00f2 il primo motore tedesco con il cambio di velocit\u00e0. Nel 1902 e nel 1903 brevett\u00f2 il primo sistema di sospensioni indipendenti e pedali, idea adottata poi da Ferdinand Porsche sia per il Maggiolino che per la Porsche 911. Lo stesso sistema venne utilizzato dalla Chevrolet sulla Convair. Nel 1903, come ingegnere capo alla Adlerwerke di Francoforte sul Meno invent\u00f2 il primo assale oscillante a sospensioni indipendenti. Nello stesso anno divenne direttore tecnico della Adlerwerke e svilupp\u00f2 il primo motore per automobili della casa tedesca. Nel 1906 fond\u00f2 a Berlino un ufficio tecnico, dove nel 1908 venne creato un dipartimento aeronautico.\nDopo la riuscita del primo volo dei fratelli Wright nel 1903 lasci\u00f2 temporaneamente il mondo delle auto per entrare nel mondo dell'aviazione.\nNell'ottobre 1908 fond\u00f2 con \"August Euler\" a Berlin-Johannisthal, la Rumpler Flugzeugwerke GmbH, prima fabbrica di velivoli. Sviluppato dal 1908, e costruito nel 1910, il \"Taube\" \u00e8 il velivolo di \"Ignaz Etrich\", mentre nel 1912 realizza il primo motore aeronautico ad otto cilindri a V. Nel 1913 divenne cittadino tedesco. Nel 1918 nel corso della prima guerra mondiale, nella sua fabbrica, la \"Bayerische Rumpler-Werke AG\" di Augusta, con l'aiuto di 2.300 collaboratori costru\u00ec 1.400 velivoli.\nDopo la fine della prima guerra mondiale, il trattato di Versailles del 1919 imped\u00ec alla Repubblica di Wimar la produzione di motori aeronautici, per cui Rumpler applic\u00f2 i suoi studi sull'aerodinamica sulle automobili, fondando, nel 1921, la Rumpler-Werke GmbH, ma l'unica auto prodotta fu la Rumpler Tropfenwagen. Sempre nel 1921 present\u00f2 il veicolo alla Internationale Automobil-Ausstellung di Berlino. Ma fu un cattivo affarista, in quanto vennero approntati solo 100 autoveicoli.\nNel 1925 la Rumpler-Werke dichiara bancarotta con le ultime Tropfenwagen vendute a Fritz Lang che utilizz\u00f2 nel film Metropolis del 1927. Nel 1926 Rumpler vendette la sua fabbrica aeronautica della Udet Flugzeugbau.\nNel 1930 fond\u00f2 presso \"Ammendorf\" e a Berlino la \"Rumpler-Lindner Vorntriebs-Gesellschaft mbH\"\u201c, le cui sedi erano nel quartiere di Berlino, Kreuzberg SW 68, Kochstra\u00dfe 53, e nel quartiere di Wedding, Berlino 39, Reinickendorfer Stra\u00dfe 113. Nel 1930, su brevetto di Edmund Rumpler, la \"Autogena-Blech-Industrie-GmbH-Schwei\u00dftechnik\" fabbric\u00f2 un autocarro a trazione anteriore con sospensioni indipendenti.\nLe linee aerodinamiche del \"Rumpler Lkw\" vennero realizzate nel 1930 in soli due esemplari, con il nome \"Vornantrieb\" al posto di \"Frontantrieb\"\", all'epoca un nome brevettato dalla DKW.\nIl primo autocarro \"Typ RuV 29\" era alimentato da un motore Maybach-Motorenbau a sei cilindri da 90\u00a0HP. Il secondo autocarro, il \"Typ RuV 31\", era alimentato da un motore da 150 HP a 12 cilindri a V e velocit\u00e0 massima di 100\u00a0km/h. La Continental AG per l'occasione svilupp\u00f2 pneumatici appositi, in grado di superare velocit\u00e0 superiori ai 100\u00a0km/h. Il costruttore di carrozzerie \"Gottfried Lindner AG\" di Ammendorf costru\u00ec l'allestimento assieme alla \"Ambi-Budd-Presswerk\" di Johannisthal e alla carrozzeria berlinese \"Luchterhand &amp; Freytag\" di Berlin-Tempelhof. L'autocarro venne usato dalla \"Ullstein Verlag\" come \"Zeitungs-Express-LKW\", corriere espresso per la consegna quotidiana. Nel 1943 il Rumpler Lkw fu bombardato.\nDopo il fallimento della sua industria automobilistica, Rumpler fece ritorno nel mondo dell'aeronautica. Poi, nel 1933, con l'avvento di Hitler, e a causa delle sue origini ebree, venne imprigionato ma poi rilasciato, ma fu costretto ad abbandonare il lavoro. Mor\u00ec a Neu Tollow nei pressi di Wismar nel 1940. La tomba giace al S\u00fcdwestkirchhof Stahnsdorf, blocco Reformation, Gartenblock III, tomba 28.\nMedia.\nRumpler fu dal 1900 redattore della rivista \"Der Motorwagen\"."}
{"id": "3208170", "revid": "122702993", "url": "https://it.wikipedia.org/wiki?curid=3208170", "title": "Mio Akiyama", "text": " \u00e8 una delle protagoniste, componenti del gruppo Ho-kago Tea Time, della serie manga e anime \"K-On!\". Il cognome del personaggio \u00e8 ispirato a quello del musicista Katsuhiko Akiyama.\nIl personaggio.\nMio \u00e8 una ragazza estremamente timida che fa parte del club di musica leggera Suona un basso Fender Jazz Bass di tre colori, anche se nel primo volume del manga viene mostrata con un Fender Precision Bass. Nonostante le sue intenzioni iniziali fossero quelle di unirsi al club di letteratura, viene costretta ad unirsi al club di musica leggera dalla sua amica di infanzia e compagna di classe e club Ritsu. Mio \u00e8 una studentessa eccellente ed \u00e8 dotata di una personalit\u00e0 molto dolce e responsabile, ma anche severa, soprattutto quando si tratta di riprendere Ritsu. Il suo maggior punto debole sono i racconti horror, al punto di essere paralizzata dal terrore quando le viene accennata una storia che ha a che fare con sangue, fantasmi o altro materiale macabro. Un'altra sua paura \u00e8 quella di finire al centro dell'attenzione, ed infatti \u00e8 facilmente in imbarazzo e per tale ragione \u00e8 spesso oggetto di scherno da parte di Ritsu e Sawako, loro insegnante e supervisore del club. Mio ha lunghissimi capelli corvino ed occhi grigi, leggermente pi\u00f9 sottili rispetto a quelli degli altri personaggi. In una occasione, Mio ha raccontato di aver scelto il basso come strumento, dato che il bassista non \u00e8 quasi mai al centro dell'attenzione in un gruppo musicale, a differenza del chitarrista. Mio \u00e8 musicalmente molto preparata a livello tecnico, ed infatti Yui e le altre spesso si rivolgono a lei per consulenze o consigli tecnici.\nInsieme a Yui, Mio \u00e8 una delle principali cantanti del gruppo (oltre ad essere considerata la pi\u00f9 attraente del gruppo), bench\u00e9, dato il suo imbarazzo nello stare al centro del palco, tenti il pi\u00f9 possibile di evitare tale ruolo, lasciando cantare Yui ogni volta che \u00e8 possibile. \u00c8 l'autrice della maggioranza dei brani del gruppo, cosa che ha messo in luce una certa tendenza nell'utilizzare termine e frasi molto infantili e kawaii. Dato che \u00e8 mancina, rimane incantata ogni volta che vede uno strumento per mancini, essendo a conoscenza della loro rarit\u00e0. Dopo la prima performance dal vivo del gruppo, una delle principali attrattive del gruppo \u00e8 diventata proprio Mio, parzialmente anche a causa di un imbarazzante incidente avvenuto a fine esibizione. Nella scuola Mio ha quindi scatenato un esagitato fandom femminile, guidato da una studentessa dell'ultimo anno, ex rappresentante d'istituto, infatuata di Mio. Anche a causa della sua improvvisa popolarit\u00e0, la maggior parte delle sue compagne di classe l'hanno scelta per rappresentare Romeo, nella recita scolastica \"Romeo e Giulietta\". Spesso \u00e8 molto ammirata dalla sua 'kohai' Azusa (o meglio Azu-nyan come l'ha soprannominata Yui) per le sue doti musicali e per questo Azusa ritiene Mio una persona fantastica e da ammirare. La sua professoressa Sawako o meglio Sawa-chan la perseguita spesso tentando di metterle costumi o accessori imbarazzanti insieme a Ritsu.\nAccoglienza.\nNel marzo 2018 si \u00e8 tenuto un sondaggio sul sito Goo Ranking riguardante i personaggi maid pi\u00f9 amati dai giapponesi e Mio Akiyama \u00e8 arrivata al sesto posto con 109 voti."}
{"id": "3208171", "revid": "144796", "url": "https://it.wikipedia.org/wiki?curid=3208171", "title": "Luigi Giovanni Antonio Cibrario", "text": ""}
{"id": "3208176", "revid": "144796", "url": "https://it.wikipedia.org/wiki?curid=3208176", "title": "Giuseppe Gromo", "text": ""}
{"id": "3208177", "revid": "1573940", "url": "https://it.wikipedia.org/wiki?curid=3208177", "title": "Tullgrenella", "text": "Tullgrenella \u00e8 un genere di ragni appartenente alla famiglia Salticidae.\nEtimologia.\nIl genere \u00e8 cos\u00ec denominato in onore di Albert Tullgren, aracnologo svedese (1874-1958), che ne descrisse la specie tipo nel 1905.\nDistribuzione.\nLe 13 specie note di questo genere sono tipiche dell'America meridionale, in particolare dell'Argentina, della Bolivia e del Brasile.\nTassonomia.\nConsiderato un sinonimo posteriore di \"Akeloides\" da uno studio dell'aracnologa Galiano del 1970.\nA maggio 2010, si compone di 13 specie:"}
{"id": "3208178", "revid": "767487", "url": "https://it.wikipedia.org/wiki?curid=3208178", "title": "Jim Bludso", "text": "Jim Bludso \u00e8 un film del 1917 diretto da Tod Browning, qui alla sua prima regia in un lungometraggio. Le fonti contemporanee sono contrastanti sulla questione se la direzione \u00e8 stato uno sforzo congiunto tra Browning e la star del film, Wilfred Lucas.\nNel loro libro \"Dark Carnival: The Secret World of Tod Browning, Hollywood's Master of the Macabre\", David J. Skal e Elias Savada suggeriscono che il nome di Lucas sia stato accreditato alla co-regia per motivi contrattuali, e che Browning abbia diretto il film da solo.\nProduzione.\nIl film \u00e8 stato prodotto dal gruppo Fine Arts Film Company all'interno della Triangle Film Corporation, lo stesso studio che ha reso famoso le commedie di Douglas Fairbanks, per cui Browning aveva precedentemente lavorato come sceneggiatore.\nAdattamento.\n\"Jim Bludso\" era una poesia tratta dal \"Pike County Ballads\" di John Hay, un celebre numero nel repertorio degli attori. La Kalem Company aveva gi\u00e0 tratto da quest'opera un cortometraggio da una bobina nel 1912. Per questa versione, Browning scrisse la sceneggiatura ispirandosi anche alla poesia \"Little Breeches\", sebbene gran parte dello svolgimento drammatico sia tratto dall'opera teatrale del 1903 di I.N. Morris. L'intento della poesia originale di Hay era quello di commemorare il coraggio di Jim Bludso e la sua abnegazione nel sacrificare la propria vita in modo che i passeggeri sulla sua barca potessero sopravvivere, tuttavia per il film fu messo a punto un lieto fine e realizzata una serie di circostanze attorno alla trama principale, ad esempio la scomparsa del Prairie Bell, la nave di Jim Bludso.\nDistribuzione.\nDistribuito dalla Triangle Distributing, il film usc\u00ec nelle sale cinematografiche statunitensi il 4 febbraio 1917.\nLa pellicola \u00e8 considerata perduta."}
{"id": "3208180", "revid": "1534511", "url": "https://it.wikipedia.org/wiki?curid=3208180", "title": "Scattering Umklapp", "text": "Lo scattering Umklapp \u00e8 un processo di scattering anarmonico fonone-fonone (o elettrone-fonone), che crea un fonone con un vettore impulso k fuori dalla prima zona di Brillouin.\nLo scattering Umklapp \u00e8 uno dei processi che limitano la conducibilit\u00e0 termica dei materiali cristallini, oltre allo scattering di fononi su difetti cristallini e sulla superficie del campione.\nLa \"Figura 1\" mostra schematicalmente i processi di scattering di due fononi in entrata con un vettore d'onda (Vettore \"k\") \"k\"1 e\"k\"2 (rosso) che creano un fonone in uscita con un vettore d'onda \"k\"3 (blu). Fino a quando il totale di \"k\"1 e di \"k\"2 resta dentro la prima zona di Brillouin (quadrati grigi), \"k\"3 \u00e8 la somma dei due precedenti impulsi dei fononi. Questo processo \u00e8 chiamato Scattering Normale (N-process). \nCon l'aumento dell'impulso dei fononi e perci\u00f2 dei vettori d'onda \"k\"1 e di \"k\"2 la loro somma potrebbe uscire dalla zona di Brillouin (\"k'\"3). Come si vede dalla \"Figura 2\", i vettori \"k\" fuori dalla prima zona di Brillouin sono fisicamente equivalenti ai vettori al suo interno e possono essere matematicalmente trasformati l'uno nell'altro con l'aggiunta di un vettore del reticolo reciproco \"G\". Questi processi sono detti scattering Umklapp e cambiano l'impulso totale dei fononi.\nIl nome deriva dalla parola tedesca \"umklappen\" (rigirare). Rudolf Peierls nella sua autobiografia \"Bird of Passage\" (ISBN 0-691-08390-8) afferma di essere stato il primo a usare questo termine e di averlo coniato, quando nel 1929 studiava i reticoli cristallini sotto la tutela di Wolfgang Pauli. Peierls scrisse \"...I used the German term \" Umklapp\" (flip-over) and this rather ugly word has remained in use...\", cio\u00e8 \"...io usai il termine tedesco Umklapp e questa brutta parola \u00e8 rimasta in uso...\"."}
{"id": "3208182", "revid": "287204", "url": "https://it.wikipedia.org/wiki?curid=3208182", "title": "U.K. (album)", "text": "UK \u00e8 l'album di debutto dell'omonimo gruppo progressive rock britannico, pubblicato nel 1978.\nNel giugno del 2015 la rivista \"Rolling Stone\" ha collocato l'album alla trentesima posizione dei 50 migliori album progressive di tutti i tempi."}
{"id": "3208184", "revid": "767487", "url": "https://it.wikipedia.org/wiki?curid=3208184", "title": "Peggy, the Will O' the Wisp", "text": "Peggy, the Will O' the Wisp \u00e8 un film muto del 1917 diretto da Tod Browning. I due interpreti principali, Mabel Taliaferro e Thomas Carrigan, all'epoca erano marito e moglie.\nTrama.\nPeggy Desmond, figlia di un magistrato irlandese, ama riamata il capitano Neil Dacey. Di lei si \u00e8, per\u00f2, invaghito Terence O'Malley, nipote dello squire, il pi\u00f9 ricco proprietario terriero della zona. Anche se il vecchio O'Malley le offre di pagare i debiti del padre se lei accetter\u00e0 di sposare suo nipote Terence, la ragazza rifiuta. Anzi, ispirandosi alle gesta di Rory O'More, una sorta di Robin Hood irlandese, Peggy si traveste da uomo e rapina lo squire, donando poi la borsa con il denaro rubato a uno dei miseri fittavoli del latifondista.\nIl capitano Dacey viene incaricato di prendere il bandito che lui ignora essere la sua fidanzata: Peggy lo raggira con un sotterfugio, sfuggendo alla cattura. Quando, accanto al corpo di O'Malley, rinvenuto cadavere, viene trovata la pistola di Dacey, questi viene accusato della morte dello squire che \u00e8 stato assassinato. Convinta dell'innocenza di Neil, Peggy si traveste nuovamente e costringe Terence, il vero assassino, a confessare il delitto.\nUna volta libero, Dacey capisce finalmente che il bandito non \u00e8 altri che la sua Peggy.\nProduzione.\nIl film fu prodotto dalla Rolfe Photoplays.\nDistribuzione.\nDistribuito dalla Metro Pictures Corporation (A Metro Wonderplay), il film usc\u00ec nelle sale cinematografiche USA il 2 luglio 1917."}
{"id": "3208187", "revid": "124255163", "url": "https://it.wikipedia.org/wiki?curid=3208187", "title": "Radost Bokel", "text": "Biografia.\n\u00c8 divenuta nota nel 1986, a 11 anni, per essere stata scelta quale protagonista della pellicola \"Momo\", ossia la bambina che d\u00e0 il nome al film (tratto dall'omonimo romanzo di Michael Ende): un'interpretazione che le ha permesso di vincere il Bambi. Lo stesso anno ha lavorato nel suo secondo lungometraggio, \"Walhalla\".\nNel 1987 Radost Bokel \u00e8 stata nel cast di \"Il segreto del Sahara\" (vi ha interpretato il ruolo di Parisaze).\nIn seguito \u00e8 apparsa soprattutto in serie televisive tedesche. Ha anche posato nuda in copertine di riviste per adulti.\nAll'inizio del 2012 ha preso parte insieme a Brigitte Nielsen a un reality show trasmesso dal canale televisivo tedesco RTL; nell'estate dello stesso anno ha interpretato un ruolo in uno degli spettacoli svoltisi nell'ambito del Karl May Festival.\nVita privata.\nNel 2008 ha sposato il cantante e musicista statunitense Tyler Woods. La coppia ha vissuto in Nord Carolina insieme al figlio Tyler Jr., nato nel 2009, ma nel 2015 \u00e8 arrivato l'annuncio del divorzio. Da allora l'attrice ha fissato la sua residenza a Rodgau."}
{"id": "3208188", "revid": "767487", "url": "https://it.wikipedia.org/wiki?curid=3208188", "title": "The Jury of Fate", "text": "The Jury of Fate \u00e8 un film del 1917 diretto da Tod Browning.\nTrama.\nNei boschi del Canada, Henri Labordie vive insieme ai suoi gemelli, Jeanne e Jacques. L'uomo, un vedovo, riserva il suo affetto solo per il figlio maschio. Cos\u00ec, quando i due ragazzi hanno un incidente con la loro canoa che si rovescia nel fiume e Jacques muore annegato, la sorella, per non far morire il padre di crepacuore, si acconcia come il fratello, tagliandosi i capelli e facendosi passare per lui. Henri, che \u00e8 praticamente cieco, non si accorge di nulla.\nInnamorato di Jeanne, Donald Duncan - credendo che la ragazza sia morta - se ne va via senza che nessuno sappia pi\u00f9 niente di lui. Henri muore e la figlia si reca da Duval Hebet, un vecchio amico di suo padre che vive a Montreal. Ripresi i panni femminili, la ragazza scopre che il padre l'aveva promessa in moglie a Louis, il dissoluto figlio di Hebet. Jeanne, in citt\u00e0, incontra di nuovo Duncan e, con l'aiuto di Fran\u00e7ois, un meticcio disinteressato che la ama e che l'aveva salvata dall'annegamento, riesce finalmente a riunirsi all'uomo che ama.\nProduzione.\nIl film fu prodotto dalla Metro Pictures Corporation. Venne girato nello stato di New York, al Lago Saranac e sul fiume San Lorenzo.\nDistribuzione.\nDistribuito dalla Metro Pictures Corporation, usc\u00ec nelle sale cinematografiche USA il 6 agosto 1917."}
{"id": "3208195", "revid": "848247", "url": "https://it.wikipedia.org/wiki?curid=3208195", "title": "Giuseppe Gromo di Ternengo", "text": "Biografia.\nFiglio del conte Pietro Francesco e di Giovanna Costanza, Giuseppe Antonio Gromo di Ternengo era rampollo di una nobile casata di Biella che qui presente dal Seicento si era diramata anche in Lombardia a Robecco sul Naviglio.\nIntrapresa la carriera giuridica fu giudice supplente del Tribunale di Vercelli durante l'impero napoleonico (dal 19 ottobre 1801) per poi divenire dal 1809 Procuratore del Tribunale di Roma. Nominato Membro del Senato della Repubblica genovese (1815-1817), divenne Avvocato fiscale generale presso il Senato di Genova (1818) e membro del consiglio di stato piemontese. In concomitanza con lo scoppio dei primi moti carbonari, divenne Presidente della Commissione per giudicare i compromessi politici (29 marzo 1821).\nCollaterale della Regia Camera dei conti del Piemonte dal 2 settembre 1823, venne nominato Avvocato fiscale generale presso il Senato piemontese (9 settembre 1828) per poi divenire presidente della classe dei magistrati al senato del Piemonte.\nNominato magistrato della corte d'appello del Regno di Sardegna (12 dicembre 1837-1844), ne divenne anche Presidente oltre che a ricoprire la massima carica presso il magistrato di cassazione (2 novembre 1847-1851).\nMor\u00ec a Torino nel 1851."}
{"id": "3208196", "revid": "1305772", "url": "https://it.wikipedia.org/wiki?curid=3208196", "title": "Back to December", "text": "Back to December \u00e8 un singolo della cantante statunitense Taylor Swift, pubblicato il 12 ottobre 2010 come secondo estratto dal terzo album in studio \"Speak Now\".\nIl brano \u00e8 entrato nella classifica statunitense alla sesta posizione e alla vetta della classifica digitale, vendendo circa 242.000 copie in una sola settimana ed \u00e8 stato inviato alle radio statunitensi il 15 novembre 2010.\nDescrizione.\nQuesta canzone \u00e8 stata scritta per un ex fidanzato. come richiesta di scuse. \"La canzone parla di una persona che \u00e8 stata incredibile per me, perfetta per me per una relazione, e io sono stata molto noncurante con lui. Quindi questa \u00e8 una canzone piena di parole voglio dire e lui merita di sentire,\" ha detto in un'intervista con E! Entertainment Television. Ha poi aggiunto, in un'intervista con MTV, di non aver \"mai sentito il bisogno di chiedere scusa in una canzone prima di allora, ma negli ultimi due anni ha imparato molto.\" Si dice che la cantante country pop Taylor, l'abbia dedicata al suo ex Taylor Lautner e alla \"Dolcezza\" con cui lui l'abbia lasciata."}
{"id": "3208197", "revid": "22356", "url": "https://it.wikipedia.org/wiki?curid=3208197", "title": "Rauisuchide", "text": ""}
{"id": "3208198", "revid": "767487", "url": "https://it.wikipedia.org/wiki?curid=3208198", "title": "The Legion of Death", "text": "The Legion of Death \u00e8 un film muto del 1918 diretto da Tod Browning.\nTrama.\nLa principessa russa Marya e suo fratello, il granduca Paul, studiano negli Stati Uniti quando li raggiunge la notizia della morte di Rasputin. Paul viene catturato da alcuni agenti del Servizio Segreto russo ma viene liberato per l'intervento del capitano Rodney Willard, al quale Marya ha chiesto aiuto.\nRitornata in Russia, Marya si unisce ai rivoluzionari mentre Willard partecipa ai lavori della Commissione Alleata. La principessa, turbata dalle ingerenze degli agenti tedeschi in Russia, organizza un gruppo militare femminile, la Legione della Morte, formata da donne contadine con la quale combatte contro i tedeschi. La legione viene sconfitta e Marya catturata. Riuscir\u00e0 per\u00f2 a riconquistare la libert\u00e0.\nProduzione.\nIl film fu prodotto dalla Metro Pictures Corporation e venne girato in California, a Monrovia, nella San Fernando Valley e a San Pedro\nDistribuzione.\nDistribuito dalla Metro Pictures Corporation, il film - presentato da B.A. Rolfe - usc\u00ec nelle sale cinematografiche USA nel gennaio 1918."}
{"id": "3208204", "revid": "110157", "url": "https://it.wikipedia.org/wiki?curid=3208204", "title": "Danger Money", "text": "Danger Money \u00e8 il secondo album del gruppo progressive rock UK, pubblicato nel Marzo 1979."}
{"id": "3208215", "revid": "46291", "url": "https://it.wikipedia.org/wiki?curid=3208215", "title": "Clivia miniata", "text": "Clivia miniata \u00e8 una pianta bulbosa appartenente alla famiglia Amaryllidaceae.\nEtimologia.\nIl nome del genere \u00e8 un omaggio a lady Charlotte Clive, duchessa di Northumberland.\nDescrizione.\nPianta sempreverde a crescita lenta dotata di grandi foglie nastriformi disposte a ventaglio, dal centro del quale dipartono la nuova vegetazione e gli steli fiorali portanti alla sommit\u00e0 numerosi fiori campanulati di colore arancio. Raggiunge dimensioni vicine e talvolta superiori al mezzo metro d'altezza. Esemplari maturi accestiscono vigorosamente emettendo numerosi polloni alla base della pianta, creando cos\u00ec fitti cespugli. Sono piante prive di organi ipogei di riserva.\nRadici.\nCarnose, rizomatose a forma di funi. Affioranti in parte dal substrato\nFoglie.\nNastriformi con apice ottuso, larghe fino a 6\u00a0cm e lunghe fino a 70\u00a0cm. La lamina fogliare \u00e8 coriacea e lucida, di colore verde scuro sulla pagina superiore e verde pi\u00f9 chiaro sull'inferiore. Generano direttamente dalle radici, creando cos\u00ec una sorta di ventaglio. L'emissione di nuove foglie avviene dal centro di tale struttura, sviluppandone alternativamente una a destra e una a sinistra. In questo modo le foglie pi\u00f9 distanti da tale centro di genesi, e quindi pi\u00f9 vicine al terreno, risultano essere le pi\u00f9 vecchie.\nInfiorescenza.\nSimile ad un ombrella terminale portante da 10 a 20 fiori. \nFiore.\nImbutiforme, eretto, di colore rosso-arancio.\nFrutti.\nBacche rosse carnose contenenti da due a quattro semi sferoidali. Tali semi, una volta maturi, possono germinare quando si trovano ancora all'interno del frutto.\nBiologia.\n\u00c8 l'unica specie del genere che si riproduce per impollinazione entomogama, effettuata in natura da lepidotteri del genere \"Papilio\".\nDistribuzione e habitat.\nLocalit\u00e0 ombrose e umide dell'est/sud est del Sudafrica.\nTassonomia.\nVariet\u00e0.\n\"Clivia miniata\" var. \"citrina\" \nIbridi.\nSi trova in commercio anche un suo ibrido interspecifico denominato \"Clivia x cyrtanthiflora\" incrocio tra \"C. miniata\" e \"C.nobilis\", capace di fiorire due o tre volte l'anno.\nUsi.\nPianta esclusivamente ornamentale. Coltivata come pianta d'appartamento per lo splendido fogliame e la profusione di fiori in primavera/estate.\nTutta la pianta \u00e8 velenosa in quanto contiene Lycorine, alcaloide cristallino presente anche nel genere \"Narcissus\".\nColtivazione.\nEssendo piante che vivono in ambienti ove le piogge si concentrano in primavera e estate, in inverno vanno irrigate poco, mentre in estate richiedono buone quantit\u00e0 d'acqua e alti tassi d'umidit\u00e0 relativa. Si consiglia quindi di coltivare le Clivia in vaso ponendole all'esterno in estate, in luogo luminoso ma umido e fresco, lontano dai raggi solari, e di innaffiare regolarmente evitando per\u00f2 ristagni che potrebbero causare marciumi.\nIn inverno si potr\u00e0 ritirare in appartamento possibilmente in zona moderatamente luminosa per stimolare la fioritura successiva, ma tollera eccellentemente anche condizioni di scarsa illuminazione, essendo pianta da sottobosco.\nPer quanto riguarda le temperature l'optimum vegetativo va dai 15\u00a0\u00b0C ai 25\u00a0\u00b0C. Nella stagione invernale sia esemplari adulti che molto giovani sopportano comunque temperature di qualche grado superiori allo 0\u00a0\u00b0C. L'importante \u00e8 non esporle assolutamente al gelo.\nEsposizione da mezzombra a ombra totale.\nMoltiplicazione.\nLa via pi\u00f9 rapida e funzionale per ottenere piante vigorose e di rapida fioritura \u00e8 quella vegetativa, mediante divisione dei ceppi originatisi alla base della pianta.\nIn alternativa seminare in primavera i semi maturati durante l'inverno sulla pianta. Una volta che le bacche hanno raggiunto la colorazione rosso brillante e sono quindi mature, aprirle e quindi ripulire i semi dalla polpa. Sistemare un seme per vaso di 8\u00a0cm di diametro con buon terriccio universale (o meglio terriccio misto a sabbia e torba). \nUn buon metodo per assicurare la germinazione \u00e8 quello di lasciare i semi indisturbati sulla pianta, nella loro bacca finch\u00e9 quest'ultima non inizi a scurirsi e disidratarsi, e quindi cadere al suolo. Tastando tale frutto si noter\u00e0 che sono presenti in esso rigonfiamenti dovuti alla radichetta carnosa che gi\u00e0 ciascun seme ha emesso.\nLa crescita da seme \u00e8 lenta, e la fioritura non avverr\u00e0 finch\u00e9 la pianta non sar\u00e0 matura, dopo circa 7 anni dalla semina."}
{"id": "3208219", "revid": "767487", "url": "https://it.wikipedia.org/wiki?curid=3208219", "title": "Ion L\u0103pu\u0219neanu", "text": "Carriera.\nGiocatore.\nL\u0103pu\u0219neanu inizi\u00f2 la carriera come calciatore nel Venus di Bucarest. Poi, nel 1928 si trasfer\u00ec a Timi\u0219oara, nel Studen\u0163esc dove gioc\u00f2 come portiere per due anni. Successivamente, gioc\u00f2 nel Venus e concluse la carriera nel Rapid Bucarest nel 1938.\nDisput\u00f2 diverse partite con la Nazionale rumena tra cui due match nel Mondiale 1930 e alcune partite della Coppa dei Balcani per nazioni.\nAllenatore.\nConclusa la carriera come calciatore, L\u0103pu\u0219neanu divenne commissario tecnico della Romania del 1942 al 1943 assieme a Emerich Vogl. Nel 1948, ebbe altre esperienze come allenatore, nel Politehnica Timi\u0219oara e nell'Arge\u0219 Pite\u0219ti."}
{"id": "3208220", "revid": "1929943", "url": "https://it.wikipedia.org/wiki?curid=3208220", "title": "Pasquale Parodi", "text": "Mor\u00ec nel 1976, a 67 anni.\nCarriera.\nGiocatore.\nMediano, dopo gli esordi col Derthona, pass\u00f2 all'Ambrosiana, con cui debutt\u00f2 in Serie A nel corso della stagione 1930-1931. Gioc\u00f2 in massima serie anche con le maglie di e , squadra con la quale pass\u00f2 la maggior parte della sua carriera e con cui raggiunse la finale di Coppa Italia nel 1935-1936.\nVanta complessivamente 58 presenze e 2 reti in Serie A.\nAllenatore.\nAllen\u00f2 l'Alessandria nel campionato di Serie B 1941-42; nel dopoguerra segu\u00ec l'Ilva, squadra dilettantistica di Novi Ligure."}
{"id": "3208225", "revid": "101175", "url": "https://it.wikipedia.org/wiki?curid=3208225", "title": "Ayrton Badovini", "text": "Vincitore della Superstock 1000 FIM Cup nel 2010.\nCarriera.\nInizia da bambino a correre con le minimoto, laureandosi nel 1996 campione italiano della categoria junior A, conseguendo negli anni seguenti molti successi. Lascia le minimoto nel 2001 passando a gareggiare nell'Aprilia Challenger 125, ottenendo all'esordio il 5\u00ba posto nella classifica generale. Nel 2002 il passaggio alle moto quattro tempi derivate dalla produzione di serie nel trofeo monomarca riservato alle Ducati 748. Anche in questa categoria ottiene buoni risultati vincendo due gare e chiudendo la stagione terzo nella generale, risultando miglior pilota sotto i 23 anni.\nNel 2003 \u00e8 all'esordio nel campionato europeo Superstock 1000 FIM con la Ducati 999S del team Biassono R.T. EVR Corse. Conclude ventiquattresimo nella graduatoria piloti raccogliendo 7 punti nelle ultime due prove del campionato. Nel 2004 continua nell'europeo Superstock confermato dal team EVR Corse Biassono Racing con la 999S. Migliora i riscontri dell'anno precedente classificandosi diciottesimo nella classifica piloti con 21 punti. Nel 2005 \u00e8 ancora nel team EVR Corse Biassono Racing nella Superstock 1000 FIM Cup (il nuovo nome che ha preso il campionato europeo Superstock dopo che \u00e8 stato elevato al rango di competizione mondiale) ma cambia moto passando alla guida della MV Agusta. Progredisce ulteriormente rispetto alla stagione precedente posizionandosi dodicesimo in campionato con 45 punti.\nIl 2006 lo vede ancora ai nastri di partenza della coppa del Mondo Superstock 1000 sempre con la MV Agusta nel team Biassono - Unionbike. In questa annata ottiene ottimi risultati, realizzando nelle 10 gare in calendario: 6 podi, 3 pole position ed anche la sua prima vittoria nel gran premio della Repubblica Ceca sul circuito di Brno, riportando al successo la MV Agusta in una competizione motociclistica mondiale a distanza di 30 anni dall'ultima vittoria di Giacomo Agostini nel 1976 al Gran Premio della Germania Ovest. Nella classifica di campionato totalizza 120 punti che gli valgono il quarto posto.\nNuovamente in Superstock 1000 FIM Cup anche nel 2007, proseguendo con il team Biassono Racing e la MV Agusta F4 312 R come moto. L'annata non ricalca quella precedente, almeno nelle prime sette gare di campionato dove colleziona cinque ritiri, cambia rotta nel finale di stagione realizzando un podio in Italia a Vallelunga ed una vittoria nell'ultima gara a Magny Cours. Riesce ad essere comunque il miglior pilota MV Agusta nella classifica piloti con 67 punti, che gli consentono di porsi in nona posizione.\nNel 2008 si sposta nel campionato mondiale Superbike passando al Team Pedercini con la Kawasaki ZX-10R. La stagione d'esordio nella categoria maggiore dei campionati per moto derivate dalla serie lo vede ventiquattresimo nella graduatoria piloti con 24 punti, da segnalare il nono posto in gara 2 al gran premio d'Italia sul circuito di Monza. Continua nel mondiale superbike anche nel 2009 restando alla guida della ZX-10R ma trasferendosi nel team PSG-1 Corse. Dopo le prime tre prove di campionato per\u00f2 la squadra decide di non farlo pi\u00f9 correre nelle restanti gare, giustificando la cosa con il mancato apporto di alcuni sponsor ed anche a causa della crisi economica mondiale. Rimasto senza moto, con le competizioni agonistiche in corso, Badovini decide di unirsi al team Amadeus X-One per partecipare al campionato mondiale Endurance, dividendo la Yamaha YZF-R1 con Paolo Tessari e William Gruy. A fine stagione la squadra \u00e8 al nono posto, anche grazie alla seconda piazza alla 8 ore di Oschersleben a soli quattro giri di distacco dai vincitori. Sempre in questa stagione partecipa a due gare in Superstock 1000 FIM Cup con una Aprilia RSV4 Factory del JiR Junior Team Gabrielli come pilota sostitutivo. Riesce ad ottenere pole position e vittoria in gara ad Imola ma viene squalificato a seguito di una irregolarit\u00e0 tecnica sulla moto (viti in titanio irregolari), nella seconda gara a Magny-Cours cade a causa di una macchia d'olio quando era in lotta per la terza posizione.\nRientra in Superstock 1000 FIM Cup nel 2010 portando al debutto nella categoria la BMW S1000 RR del team BMW Motorrad Italia. Ottiene il titolo piloti con tre gare d'anticipo rispetto al termine della stagione, risultando il dominatore assoluto del campionato, vincendo nove delle dieci gare in calendario, realizzando anche otto pole position e con 245 punti, sopravanza di 98 punti il secondo classificato. Nella stessa stagione prende parte al Gran Premio di Monza nel CIV Stock 1000 ottenendo pole position, vittoria e giro pi\u00f9 veloce in gara. Nel 2011 seguendo il team BMW Motorrad Italia si sposta di categoria gareggiando nel campionato mondiale Superbike, utilizzando la stessa moto usata in Superstock, ovvero la BMW S1000 RR. In questa stagione viene affiancato in squadra da James Toseland, il quale concluder\u00e0 per\u00f2 la propria carriera nel corso di quest'annata, a causa di una frattura irreversibile al polso destro. Il pilota italiano disputa una buona stagione, mostrandosi come uno dei piloti pi\u00f9 costanti del campionato, concludendo ogni gara al traguardo in zona punti e ritirandosi solo 2 volte, senza per\u00f2 ottenere podi, ottenendo come migliore prestazione un 4\u00ba posto nel Gran Premio di Misano Adriatico, in gara 2. Il risultato finale della stagione \u00e8 un 10\u00ba posto in classifica con 165 punti.\nPer la stagione 2012 si riconferma nel team BMW Motorrad Italia GoldBet, a fianco stavolta di Michel Fabrizio, proveniente dall'uscente Team Alstare Suzuki. La moto in uso \u00e8 la stessa dell'anno precedente, ovvero la BMW S1000 RR. Durante questa stagione, in occasione del Gran Premio di Gran Bretagna ottiene il suo primo podio nel mondiale Superbike, giungendo terzo al traguardo in Gara 2. In questa occasione Badovini ottiene anche il giro pi\u00f9 veloce in gara. Per la stagione 2013 inizia una nuova avventura nel Team Alstare, alla guida della debuttante Ducati Panigale 1199, compagno di squadra di Carlos Checa. La stagione si riveler\u00e0 al di sotto delle aspettative per tutti i piloti Ducati. Nonostante ci\u00f2 Badovini con il terzo posto in gara 1 del Gran Premio di Russia, ottiene il miglior piazzamento stagionale per la moto italiana. Chiude la stagione, migliore tra i piloti Ducati, in dodicesima posizione con 130 punti ed anche una superpole ottenuta nel gran premio di Germania.\nNel stagione 2014 dal gran premio di Spagna ad Arag\u00f3n fino a quello degli Stati Uniti a Laguna Seca partecipa al mondiale Superbike, guidando una Bimota BB3 in configurazione EVO, gestita dal team Bimota Alstare, lo stesso per cui aveva corso l'anno precedente. Nonostante molte gare terminate a punti, i risultati non vengono omologati poich\u00e9 la casa italiana non ha prodotto un numero di motociclette di serie sufficienti come da regolamento.\nAvrebbe dovuto partecipare al mondiale Superbike 2015 in sella ad una BMW S1000 RR gestita dal team JR Racing. Il team non ha poi confermato la partecipazione al campionato, lasciando senza ingaggio Badovini e l'altro pilota, Toni El\u00edas. In seguito viene ingaggiato dal team BMW Motorrad Italia in sostituzione di Sylvain Barrier, a partire dal Gran Premio di Arag\u00f3n. Prende parte a venti gare su ventisei, totalizzando 103 punti che gli valgono il dodicesimo posto in classifica mondiale. Nel 2016 partecipa al campionato mondiale Supersport a partire dal Gran Premio di Assen in sella ad una Honda CBR600RR del Gemar Balloons - Team Lorini in sostituzione dell'infortunato Glenn Scott. In occasione del Gran Premio di Malesia, con gara bagnata, alla sua terza gara nel mondiale Supersport Badovini vince la sua prima gara in questo campionato. Chiude la stagione al sesto posto con ottantasei punti all'attivo.\nNel 2017 torna ad essere pilota titolare nel campionato mondiale Superbike con una Kawasaki ZX-10R del team Grillini. Il compagno di squadra in questa stagione \u00e8 il ceco Ond\u0159ej Je\u017eek. In questa stagione \u00e8 costretto a saltare la gara finale in Qatar sul circuito di Losail a causa di un infortunio rimediato nell'evento precedente a Jerez. Il suo posto in squadra viene preso dal connazionale Roberto Rolfo. Chiude la stagione al ventunesimo posto in classifica piloti.\nNel 2018 si trasferisce nel campionato mondiale Supersport. Diviene pilota ufficiale, insieme al connazionale Raffaele De Rosa del MV Agusta Reparto Corse by Vamag, che gli affida una MV Agusta F3 675. Chiude la stagione all'undicesimo posto in classifica piloti con quarantanove punti all'attivo. Nel 2019 \u00e8 nuovamente pilota titolare nel mondiale Supersport, guida la Kawasaki ZX-6R del Team Pedercini. In occasione del Gran Premio di Francia torna sul podio di una gara mondiale giungendo terzo. Chiude la stagione al decimo posto in classifica.\nNel 2021 \u00e8 pilota titolare nel campionato italiano Superbike, in sella ad una BMW del team CherryBox 24 Guandalini Racing. Chiude la stagione all'ottavo posto con novantuno punti."}
{"id": "3208226", "revid": "287204", "url": "https://it.wikipedia.org/wiki?curid=3208226", "title": "Ion Lapusneanu", "text": ""}
{"id": "3208230", "revid": "1305772", "url": "https://it.wikipedia.org/wiki?curid=3208230", "title": "Mean (Taylor Swift)", "text": "Mean \u00e8 una canzone della cantante statunitense country pop Taylor Swift, pubblicata il 19 ottobre 2010 come terzo singolo promozionale dal suo terzo album \"Speak Now\". \u00c8 entrata nella classifica statunitense all'undicesima posizione e alla seconda della classifica digitale, vendendo circa 163.000 copie in una sola settimana. \u00c8 stato estratto come terzo singolo ufficiale dall'album il 7 marzo 2011, data in cui \u00e8 stato inviato alle stazioni radiofoniche statunitensi.\nDescrizione.\nLa canzone ha un tono ironico e irriverente, eppure amareggiato. Nel testo, Taylor parla con una persona si comporta da bullo nei suoi confronti, dichiarando che un giorno se ne andr\u00e0 a vivere in una citt\u00e0 pi\u00f9 grande, lasciandosi alle spalle tutti i soprusi di questa persona. Tra le righe, la cantautrice parla di una vicenda strettamente personale: si riferisce, infatti, a Bob Lefsetz, un blogger che l'ha pesantemente criticata mettendone in discussione le doti canore; parere espresso, secondo Taylor, per il puro piacere di essere \"cattivo\" (\"mean\", appunto). Ha detto la stessa Taylor: \nVideo musicale.\nNel video del brano, Taylor Swift interpreta la canzone su un palcoscenico da recita di paese, attorniata dalla sua band. In altre scene, ispirate ai vecchi film muti di inizio Novecento, Taylor Swift viene legata alle rotaie di una ferrovia da un buffo \"cattivo\" dei film. Si alternano scene di soprusi perpetrati in ambiente scolastico. Il video si conclude con una bambina vittima delle angherie delle coetanee che osserva l'esibizione di Taylor Swift e ne trae ispirazione. Il video di \"Mean\" fu nominato agli MTV Video Music Awards 2011 nella categoria \"miglior messaggio sociale\" per il suo contenuto anti-bullismo. Il \"New York Times\" scrisse che la cantante \u00e8 parte di \"una nuova ondata di giovani cantanti (principalmente etero) autrici della colonna sonora di una generazione di fan omosessuali che vengono a patti con la loro identit\u00e0 in un'epoca di messaggi culturali turbolenti e confusi\"."}
{"id": "3208234", "revid": "22356", "url": "https://it.wikipedia.org/wiki?curid=3208234", "title": "Auroraceratops", "text": ""}
{"id": "3208242", "revid": "767487", "url": "https://it.wikipedia.org/wiki?curid=3208242", "title": "The Impalement", "text": "The Impalement \u00e8 un cortometraggio muto del 1910 diretto da David Wark Griffith. Il protagonista era Frank Powell, un regista che collaborava abitualmente con Griffith.\nTrama.\nWalter Avery \u00e8 un uomo di mondo e le attenzioni e le cure di cui lo circonda la moglie le trova solamente noiose. Si immerge, invece, sempre pi\u00f9 nella vita mondana e negli appuntamenti sociali. Quando conosce un'affascinante ballerina, trascura ancora di pi\u00f9 la moglie che lo implora di ritornare da lei. Un giorno, ormai disperata, la donna minaccia di uccidersi con il veleno, ma lui \u00e8 sordo a ogni supplica e la lascia per andare a un ricevimento con l'amante prendendola anzi in giro per quello che lui pensa essere solo un miserabile trucco per tenerlo a s\u00e9. Lei, rimasta a casa, si rende conto che il marito \u00e8 un essere abbietto che non merita il suo amore. Ormai ha rinunciato al suicidio, ma le forti emozioni hanno la meglio su di lei che si accascia svenuta. Intanto il marito ripensa a quello che la moglie gli ha detto e, sentendosi colpevole, torna a casa, temendo che lei possa mettere in atto la minaccia di uccidersi. Quando la vede riversa sul pavimento, crede che la donna sia morta e, terrorizzato, fugge di casa ritornando a casa della ballerina dove, gridando \"ho ucciso mia moglie!\", cade morto per terra.\nProduzione.\nIl film fu prodotto dalla Biograph Company. Fu girato a Stamford, nel Connecticut e, per gli interni, negli studi di New York della Biograph all'11 East 14th Street.\nDistribuzione.\nDistribuito dalla Biograph Company, il film - un cortometraggio in una bobina - usc\u00ec nelle sale cinematografiche statunitensi il 30 maggio 1910. Il copyright del film, richiesto dalla 31 maggio, fu registrato il con il numero J141757."}
{"id": "3208245", "revid": "2219548", "url": "https://it.wikipedia.org/wiki?curid=3208245", "title": "Rosario Riccobono", "text": "Membro della mafia, fu il boss di Partanna-Mondello, un sobborgo di Palermo, sua citt\u00e0 nativa. Nel 1974 entr\u00f2 a far parte della \"commissione\" mafiosa.\nBiografia.\nTrafficante di eroina.\nRiccobono era inizialmente il capo della \"cosca\" mafiosa di Partanna-Mondello e fu implicato nel traffico di eroina negli anni settanta, e divenne latitante alla fine di quel decennio dopo essere stato sospettato di condurre un'operazione per contrabbandare l'eroina dalla Thailandia attraverso la Sicilia e verso gli Stati Uniti d'America. Il suo braccio destro era Gaspare Mutolo, che organizzava massicce spedizioni di stupefacente.\nAd un certo punto, nei primi anni 1980, si ritrov\u00f2 a trattare partite da mezza tonnellata di eroina, importate dalla Thailandia, in collaborazione con Nitto Santapaola da Catania.\nSeconda guerra di mafia.\nNel 1969, quando venne ricostruita la \"Commissione\", Riccobono entr\u00f2 a farne parte come capo del mandamento di Partanna-Mondello, che comprendeva le cosche di San Lorenzo, Acquasanta e Partanna-Mondello. In un primo momento Riccobono fu al fianco di altri illustri trafficanti quali Stefano Bontate, Salvatore Inzerillo e Gaetano Badalamenti che contrastavano l'ascesa di Salvatore Riina e dei suoi \"Corleonesi\u201c. Tent\u00f2 di mantenere una posizione di neutralit\u00e0, ma cadde in un crescente isolamento, confidando nell'alleanza con il capo formale della Commissione, Michele Greco, il quale per\u00f2 segretamente appoggiava i corleonesi.\nDurante la seconda guerra di mafia, esordita nel 1981 con gli assassinii di Bontade ed Inzerillo, Riccobono pragmaticamente si schier\u00f2 con i Corleonesi. Per conto di Riina, Riccobono attir\u00f2 numerosi amici di Bontate in agguati mortali. \nColoro che ne furono vittime, come nel caso di Emanuele D'Agostino, sparirono nel nulla. Tent\u00f2 di far fuori anche Salvatore Contorno, ma costui era sospettoso e riusc\u00ec a darsi alla macchia, successivamente divenendo un collaboratore di giustizia.\nMorte.\nAd ogni modo, l'aver voltato le spalle ai suoi vecchi alleati fece di Riccobono un uomo non affidabile, e Riina decise di liquidarlo dopo aver regolato i conti con i perdenti. A differenza di quello che aveva fatto con altre famiglie mafiose, Riina non riusc\u00ec mai ad infiltrare in quella di Riccobono uomini di fedelt\u00e0 corleonese. Riina non poteva tenere sotto controllo Riccobono, ed aveva bisogno di togliere di mezzo quel boss carismatico per varie esigenze, non ultima quella di ricompensare altri suoi alleati palermitani, soprattutto Giuseppe Giacomo Gambino, con la spartizione del territorio gi\u00e0 appartenuto a Riccobono.\nRiccobono e tre suoi uomini sparirono senza lasciar traccia nel novembre del 1982. Furono attirati in un tranello nella tenuta del boss Michele Greco e strangolati da Tot\u00f2 Riina e Bernardo Brusca, aiutati da Giuseppe Greco \u201cScarpuzzedda\u201d, Giuseppe Giacomo Gambino, Antonino Madonia, Giovanni Brusca e Baldassare Di Maggio; insieme a Riccobono furono uccisi anche il \"boss\" Salvatore Scaglione, Giuseppe Lauricella, il figlio Salvatore, Francesco Cosenza, Carlo Savoca, Vincenzo Cannella, Francesco Gambino e Salvatore Micalizzi, invitati anche loro nella tenuta di Michele Greco, che gli aveva fatto credere di essere loro amico: i cadaveri furono poi spogliati e buttati in recipienti pieni di acido sempre nella tenuta di Greco. Nella stessa giornata a Palermo furono uccisi numerosi associati di Riccobono e pochi giorni dopo suo fratello, Vito Riccobono, fu trovato decapitato nella sua auto: nel giro di pochi giorni la consorteria di Riccobono era stata azzerata. Uno dei pochi sopravvissuti fu il suo autista della prima ora, Salvatore Lo Piccolo, che sarebbe diventato un capomafia di prima grandezza 24 anni pi\u00f9 tardi.\nPer un certo periodo, la stampa italiana attribu\u00ec ad un altro nemico di Riina, Tommaso Buscetta, la responsabilit\u00e0 di aver spazzato la cosca di Riccobono, ravvisando in ci\u00f2 una vendetta per le recenti uccisioni dei due figli di Buscetta. In realt\u00e0 Buscetta non aveva a che fare con le morti di Riccobono e compari; al tempo era riparato in Brasile, e cercava di restare fuori dei guai laggi\u00f9.\nPer ironia della sorte, Rosario Riccobono fu condannato all'ergastolo in contumacia al maxiprocesso sebbene in quel momento avesse gi\u00e0 cessato di vivere. Circolarono voci sulla sua morte a met\u00e0 degli anni '80, ma non trovarono conferma fino alla fine di quel decennio, in particolare con le dichiarazioni del \"collaborante\" Francesco Marino Mannoia.\nCaravaggio.\nAd un certo punto, si credette che Riccobono fosse in possesso della \"Nativit\u00e0 con i santi Lorenzo e Francesco d'Assisi,\" di Caravaggio uno dei pi\u00f9 famosi capolavori trafugati."}
{"id": "3208247", "revid": "287204", "url": "https://it.wikipedia.org/wiki?curid=3208247", "title": "Singapore Open 1996 - Doppio", "text": "Il doppio del torneo di tennis Singapore Open 1996, facente parte dell'ATP Tour, ha avuto come vincitori Todd Woodbridge e Mark Woodforde che hanno battuto in finale 7\u20136, 7\u20136 Martin Damm e Andrej Ol'chovskij."}
{"id": "3208249", "revid": "110157", "url": "https://it.wikipedia.org/wiki?curid=3208249", "title": "Andreapol'skij rajon", "text": "L'Andreapol'skij rajon \u00e8 un rajon dell'Oblast' di Tver', nella Russia europea; il capoluogo \u00e8 Andreapol'. Istituito nel 1927, ricopre una superficie di 3.051 chilometri quadrati ed ospitava nel 2010 una popolazione circa 13.600 abitanti."}
{"id": "3208250", "revid": "1442080", "url": "https://it.wikipedia.org/wiki?curid=3208250", "title": "Grand Prix de Tennis de Lyon 1996 - Singolare", "text": "Il singolare del Grand Prix de Tennis de Lyon 1996 \u00e8 stato un torneo di tennis facente parte dell'ATP Tour.\nWayne Ferreira era il detentore del titolo, ma ha perso nel 1\u00ba turno contro Younes El Aynaoui.\nEvgenij Kafel'nikov ha battuto in finale 7\u20135, 6\u20133 Arnaud Boetsch."}
{"id": "3208252", "revid": "838137", "url": "https://it.wikipedia.org/wiki?curid=3208252", "title": "Grand Prix de Tennis de Lyon 1996 - Doppio", "text": "Il doppio del Grand Prix de Tennis de Lyon 1996 \u00e8 stato un torneo di tennis facente parte dell'ATP Tour.\nJakob Hlasek e Evgenij Kafel'nikov erano i detentori del titolo, ma hanno partecipato con partner differenti, Hlasek con Guy Forget e Kafel'nikov con Daniel Vacek.\nForget e Hlasek hanno perso nel 1\u00ba turno contro Joost Winnink e Fernon Wibier, cos\u00ec come Kafel'nikov e Vacek contro Ji\u0159\u00ed Nov\u00e1k e Pavel V\u00edzner.\nJim Grabb e Richey Reneberg hanno battuto in finale 6\u20132, 6\u20131 Neil Broad e Piet Norval."}
{"id": "3208253", "revid": "838137", "url": "https://it.wikipedia.org/wiki?curid=3208253", "title": "Marbella Open 1996 - Doppio", "text": "Il doppio del Marbella Open 1996 \u00e8 stato un torneo di tennis facente parte dell'ATP Tour.\nTom\u00e1s Carbonell e Francisco Roig erano i detentori del titolo, ma hanno perso nei quarti di finale contro Pablo Albano e Lucas Arnold.\nAndrew Kratzmann e Jack Waite hanno battuto in finale 6\u20137, 6\u20133, 6\u20134 Albano e Arnold."}
{"id": "3208255", "revid": "1543377", "url": "https://it.wikipedia.org/wiki?curid=3208255", "title": "James Cardno", "text": "Biografia.\nAi IV Giochi olimpici invernali (edizione disputatasi nel 1936 a Garmisch-Partenkirchen, Germania) vinse la medaglia di bronzo nel Bob a 4 con i connazionali Frederick McEvoy, Guy Dugdale e Charles Patrick Green partecipando per l'Inghilterra, le altre posizioni furono occupate dalle due nazionali svizzere.\nIl tempo totalizzato fu di 5:23,41 poco pi\u00f9 di un secondo rispetto ai britannici con 5:22,73 (mentre l'altra nazionale svizzera percorse il tragitto in 5:19,85)."}
{"id": "3208256", "revid": "1442080", "url": "https://it.wikipedia.org/wiki?curid=3208256", "title": "China Open 1996 - Singolare maschile", "text": "Il singolare del China Open 1996 \u00e8 stato un torneo di tennis facente parte dell'ATP Tour.\nMichael Chang era il detentore del titolo, ma ha perso nel 2\u00ba turno contro Martin Damm.\nGreg Rusedski ha battuto in finale 7\u20136 (7\u20135), 6\u20134 Damm."}
{"id": "3208257", "revid": "1305772", "url": "https://it.wikipedia.org/wiki?curid=3208257", "title": "Po\u010dinkovskij rajon", "text": "Po\u010dinkovskij rajon "}
{"id": "3208258", "revid": "838137", "url": "https://it.wikipedia.org/wiki?curid=3208258", "title": "China Open 1996 - Doppio maschile", "text": "Il doppio maschile del China Open 1996 \u00e8 stato un torneo di tennis facente parte dell'ATP Tour.\nTommy Ho e S\u00e9bastien Lareau erano i detentori del titolo, ma solo Lareau ha partecipato in coppia con Brian MacPhie.\nLareau e MacPhie hanno perso nei quarti di finale contro Joshua Eagle e Andrew Florent.\nMartin Damm e Andrej Ol'chovskij hanno battuto in finale 6\u20134, 7\u20135 Patrik K\u00fchnen e Gary Muller."}
{"id": "3208259", "revid": "767487", "url": "https://it.wikipedia.org/wiki?curid=3208259", "title": "A Knot in the Plot", "text": "A Knot in the Plot \u00e8 un cortometraggio muto del 1910 diretto da Frank Powell e prodotto per la Biograph da D.W. Griffith.\nTrama.\nLa bella Milly Howard si trova oggetto delle attenzioni sia di un elegante cowboy, Jim Doyle, che di quelle di Manuel, un giovane messicano. Quest'ultimo si intestardisce a corteggiare Milly e quando poi la vede passeggiare con Doyle, le fa una scenata accusandola di essere una fraschetta. Lei cade a terra singhiozzando e due dei cowboy credono che sia cos\u00ec disperata per colpa di Jim. Vanno quindi da lui per riparare al torto che avrebbe fatto alla ragazza. Lei, nel frattempo, ha convinto del suo amore Manuel e i due vanno davanti al prete che li sposa. Cos\u00ec quando i cowboy rimorchiano lo sbigottito Doyle davanti alla casa di Milly, dove chiedono a gran voce alla ragazza di scendere per sposarlo, lei non pu\u00f2 far altro che rifiutare quelle nozze. La soluzione potrebbe sembrare quella di far fuori il povero Manuel, cos\u00ec da lasciare Milly libera, ma i due novelli sposi non sono per niente d'accordo.\nProduzione.\nIl film fu prodotto dalla Biograph Company. Fu girato a Verdugo, in California\nDistribuzione.\nDistribuito dalla Biograph Company, il film - un cortometraggio in una bobina - usc\u00ec nelle sale cinematografiche statunitensi il 26 maggio 1910. Il copyright del film, richiesto dalla casa di produzione, fu registrato il 28 maggio con il numero J141733."}
{"id": "3208263", "revid": "767487", "url": "https://it.wikipedia.org/wiki?curid=3208263", "title": "Po\u010dinkovskij rajon (Oblast' di Smolensk)", "text": "Il Po\u010dinkovskij rajon () \u00e8 un rajon dell'Oblast' di Smolensk, nella Russia europea; il capoluogo \u00e8 Po\u010dinok. Istituito nella forma attuale nel 1929, ricopre una superficie di 2380,75 chilometri quadrati."}
{"id": "3208267", "revid": "1543377", "url": "https://it.wikipedia.org/wiki?curid=3208267", "title": "Guy Dugdale", "text": "Biografia.\nAi IV Giochi olimpici invernali (edizione disputatasi nel 1936 a Garmisch-Partenkirchen, Germania) vinse la medaglia di bronzo nel Bob a 4 con i connazionali James Cardno, Frederick McEvoy e Charles Patrick Green partecipando per l'Inghilterra, le altre posizioni furono occupate dalle due nazionali svizzere.\nIl tempo totalizzato fu di 5:23,41 poco pi\u00f9 di un secondo rispetto ai britannici con 5:22,73 (mentre l'altra nazionale svizzera percorse il tragitto in 5:19,85)."}
{"id": "3208268", "revid": "110157", "url": "https://it.wikipedia.org/wiki?curid=3208268", "title": "Po\u010dinkovskij rajon (Oblast' di Ni\u017enij Novgorod)", "text": "Il Po\u010dinkovskij rajon () \u00e8 un rajon dell'Oblast' di Ni\u017enij Novgorod, nella Russia europea, il cui capoluogo \u00e8 Po\u010dinki. Ricopre una superficie di 1.961 chilometri quadrati."}
{"id": "3208270", "revid": "1305772", "url": "https://it.wikipedia.org/wiki?curid=3208270", "title": "Grease (videogioco)", "text": "Grease \u00e8 un videogioco party/musicale pubblicato per Nintendo Wii e Nintendo DS e basato sul film \"Grease - Brillantina\". La 505 Games ha dichiarato di aver sviluppato il videogioco insieme alla Paramount Digital Entertainment come parte di una partnership.\nModalit\u00e0 di gioco.\nNel videogioco, il giocatore controlla i personaggi di \"Grease\" che dovranno danzare e cantare sulle canzone della colonna sonora del film, via Wii Remote e microfono."}
{"id": "3208272", "revid": "31886", "url": "https://it.wikipedia.org/wiki?curid=3208272", "title": "Ekkeardo I", "text": " In latino \"Ekkehardus Maior\" o \"Senex\" (il Vecchio) e in tedesco \"Ekkehart I,\" detto comunemente il \u201cDecano\u201d, \u00e8 noto in particolare per essere stato impropriamente considerato come l\u2019autore del poema epico \"Waltharius\".\nBiografia.\nTutto ci\u00f2 che sappiamo di Ekkeardo I si basa esclusivamente sulle informazioni che Ekkeardo IV ci ha trasmesso al capitolo 80 dei \"Casus sancti Galli\".\nPrimo della stirpe di monaci famosi con questo nome, nacque a Turgovia, nell\u2019attuale Svizzera orientale, nel 910 circa. Di nobile famiglia, fu educato nel monastero di San Gallo dove entr\u00f2 a far parte dell'ordine benedettino, per poi diventare a sua volta insegnante nella scuola del chiostro. \nDivenne presto uno dei monaci pi\u00f9 rispettati, per questo, sotto l'abate Kralo, fu eletto decano - oggi si direbbe priore - e proposto per la carica abbaziale.\nSubito dopo la morte di quest'ultimo nel 958, guid\u00f2 il monastero, ma, ancor prima di ricevere la conferma reale, una caduta da cavallo gli provoc\u00f2 una frattura alla gamba, lasciandolo zoppo. Per questo, temendo di apparire troppo poco rappresentativo, rinunci\u00f2 a diventare la massima autorit\u00e0 di San Gallo, ottenendo tuttavia che al suo posto fosse eletto abate Burcardo, figlio del conte Ulrico V, che govern\u00f2 con il suo consiglio e la sua collaborazione.\nDurante un pellegrinaggio a Roma conobbe Papa Giovanni XII, il quale gli don\u00f2 delle reliquie di San Giovanni Battista, santo particolarmente venerato da Ekkeardo e per il quale egli fece costruire una nuova chiesa.\nScrisse numerosi inni religiosi e sequenze ecclesiastiche nello stile di Notker.\nMor\u00ec il 14 gennaio 973.\nDa quanto riportano i \"Casus sancti Galli\" Ekkeardo era rispettato e amato dai fratelli; la tradizione del monastero ha particolarmente elogiato la sua natura mite e amabile. \nSe nel corso del tempo, per mancanza di studi critici, la sua reputazione \u00e8 rimasta invariata, l\u2019immagine letteraria che si aveva del decano di San Gallo ha subito di recente notevoli stravolgimenti. Per lungo tempo la critica gli attribu\u00ec la stesura del poema epico \"Waltharius\", che ha per protagonista Gualtiero di Aquitania, leggendario eroe della tradizione germanica, ma tale attribuzione \u00e8 oggi abbandonata, in favore di una datazione del poema al IX secolo.\nEgli \u00e8 per\u00f2 stato riconosciuto come l'autore dell'epilogo alla \"Vita di santa Viborada\", scritta da Erimanno di San Gallo.\nOpere.\nNella cerchia dei suoi colleghi, Ekkeardo \u00e8 stato particolarmente apprezzato come autore di poesie religiose; la precoce inclusione di queste poesie nella liturgia di San Gallo testimonia l'apprezzamento dei contemporanei. Tali scritti, grazie ai quali la sua fama \u00e8 sopravvissuta nella memoria del monastero, sono conservati ancora oggi.\nEkkeardo IV sempre al cap. 80 dei \"Casus sancti Galli\" ci fornisce anche un elenco delle sue opere:\"Scripsit enim doctus ille sequentias: \u00abPrompta mente canamus\u00bb, \u00abSummum praeconem Christi\u00bb, \u00abQui benedici cupitis\u00bb, \u00abA solis occasu\u00bb. De sancta Afra antiphonas, ut reliquias eius mereretur, Liutoldo episcopo et sequentiam dictavit. Ymnum: \u00abO martyr aeterni patris\u00bb, \u00abAmbulans Hiesus\u00bb, \u00abAdoremus gloriosissimum\u00bb scripsit.\"Oltre a queste poesie attribuisce anche ad Ekkeardo la stesura di una \"Vita Waltharii manufortis.\" \nQuello che ci dice l\u2019autore dei \"Casus\" \u00e8 supportato dal fatto che quelle fra le poesie elencate che sono sopravvissute fino a noi provengono principalmente dal monastero di San Gallo. Tuttavia l\u2019elenco \u00e8 incompleto e presenta opere che ad oggi non \u00e8 sicuro si possano attribuire a Ekkeardo.\nSequenze.\nEkkeardo fu uno tra i primi e principali scrittori della cosiddetta \u201cscuola di Notker\u201c, espressione che designa tutti i monaci di San Gallo che, sulla scia di Notker il Balbuziente e da lui stimolati, composero sequenze prendendolo a modello, ma anche tutti coloro che, senza aver vissuto a San Gallo stesso, composero sequenze di vecchio stile, cio\u00e8 \u201calla maniera di Notker\u201d.\nEkkeardo non conobbe mai Notker poich\u00e9 quando entr\u00f2 in monastero egli era gi\u00e0 morto, tuttavia apprese la tecnica di questo dal suo insegnante, Geraldo, che era stato discepolo e amico del poeta.\nL'essenza della poesia spirituale di Ekkeardo \u00e8 quindi costituita dalle sequenze, delle quali per\u00f2 il catalogo degli incipit riportato nei \"Casus sancti Galli\" non \u00e8 completo; manca infatti quella dedicata a San Paolo.\nLa poesia delle sequenze di Ekkeardo mostra chiarezza di pensiero e padronanza della forma ma risulta maggiormente rigorosa rispetto a quella di Notker, manca di una certa libert\u00e0 che il suo modello si era permesso.\u00a0 \n\"Sequentia de Sanctissima Trinitate\".\nLa \"Sequentia de Sanctissima Trinitate\", (incipit: \u00abPrompta mente Trinitati canamus individuae\u00bb) come dice il titolo, riguarda la dottrina della divina trinit\u00e0. Le idee e le formule usate da Ekkeardo in questa composizione, che hanno per la maggior parte la loro fonte nella teologia tradizionale, invitano, in termini semplici, l'ascoltatore e il cantante a contemplare verit\u00e0 di fede assai note. Questo brano termina, come d\u2019abitudine, con una dossologia. \u00a0\n\"Sequentia de Sancto Benedicto\".\nLa sequenza in onore di San Benedetto, \"Sequentia de Sancto Benedicto\" (incipit: \u00ab\"Qui benedici cupitis huc festini currite\u00bb\"), \u00e8 collegata in diversi modi alla sequenza, che si vedr\u00e0 in seguito, dedicata a Giovanni Battista. \u00a0\nCon un linguaggio semplice Ekkeardo, dopo un gioco di parole sul nome del santo, presenta il padre dei monaci d\u2019Occidente, e in particolare dell\u2019ordine al quale \u00e8 consacrato, come modello per i suoi discepoli, ma anche per tutti coloro che sono pronti a venerarlo. Facendo questo egli conserva alcuni tratti della vita di Benedetto ma allo stesso tempo riporta una serie di vicende meravigliose, contenute nei \"Dialogi\" di Gregorio Magno, che erano assai note agli ascoltatori. \nParagona poi Benedetto a personaggi biblici come Mos\u00e8, Elia e l\u2019apostolo Pietro; infine conclude la poesia, come la precedente, con una breve richiesta di aiuto al santo. \n\"Sequentia de Sancto Columbano\".\nMentre la sequenza per Benedetto inizia con un gioco di parole sul nome del santo, la sequenza per la ricorrenza di San Colombano (incipit: \u00ab\"A solis occasu usque ad exortum\"\u00bb), inizia con una lode di Dio, che risuona nell'orecchio di ogni ascoltatore medievale come l\u2019eco del famoso inno di Sedulio per la festa del Natale. \nLa poesia prosegue con la spiegazione etimologica, molto nota ai tempi di Ekkeardo, del nome del santo (\u00ab\"Hic Columbanus nomine columbinae vitae fuit\u00bb\"), dunque ne vengono descritte vita e l\u2019opera. Anche Colombano, come Benedetto, viene paragonato a figure bibliche quali Abramo, Giovanni Battista, Mos\u00e8, Giosu\u00e8, Elia, Daniele e gli apostoli. Troviamo in calce una breve preghiera.\n\"Sequentia de Sancto Paulo\".\nLa pi\u00f9 lunga di tutte le sequenze di Ekkeardo che conosciamo, anche se non \u00e8 citata nei \"Casus sancti Galli\", \u00e8 consacrata all'apostolo Paolo in occasione della sua commemorazione il 30 giugno (incipit: \u00ab\"Concurrite huc populi et insulae\"\u00bb). Nella struttura l\u2019autore sembra essersi ispirato a una forma gi\u00e0 esistente. \nAnche questa sequenza inizia con l\u2019esortazione agli uditori di riunirsi per lodare il santo; continua con una sezione biografica, che dapprima sviluppa l'opposizione Saulo-Paolo, poi menziona gli eventi pi\u00f9 importanti nella vita dell\u2019apostolo. Come nelle poesie precedenti anche qui \u00e8 presente una preghiera finale che questa volta per\u00f2 \u00e8 sviluppata pi\u00f9 estesamente.\n\"Sequentia in decollatione Sancti Iohannis Baptistae\".\nAl suo santo prediletto, Giovanni Battista, del quale, si ricorda, aveva ricevuto in dono da papa Giovanni XII le reliquie, e al quale aveva fatto costruire una chiesa, Ekkeardo dedica la grande sequenza \"Sequentia in decollatione Sancti Iohannis Baptistae\" (incipit: \u00ab\"Summum praeconem Christi collaudemus laeti\"\u00bb). \u00a0\nFacendo eco, in modo diretto, alla sequenza di Notker per l'Ascensione (incipit: \u00ab\"Summi triumphum regis prosequamur laude\u00bb\") e imitandola sin dall'inizio, descrive la vita del Battista e la sua missione nella storia della salvezza, e gli chiede di poterlo guidare sulla via della vita. \u00a0\nNel testo si nota la presenza di parole greche: questa scelta pu\u00f2 essere intesa come una conseguenza dell'idea specificamente medievale che termini di un'altra lingua \u201csacra\u201d abbelliscano il discorso. Questa in ogni caso \u00e8 una caratteristica propria della poesia di Ekkeardo. \u00a0\nAntifone.\n\"Antiphonae de Sancta Afra (?)\".\nSecondo i \"Casus sancti Galli\" Ekkeardo avrebbe anche scritto per il vescovo Luitpold di Augusta delle sequenze su Sant\u2019Afra, ma \u00e8 dubbio che siano sue, anche perch\u00e9 le opere sono andate perdute.\nAlcuni studiosi ritengono siano state composte da Ekkeardo II, detto Palatino, nipote del nostro Ekkeardo.\n\"Antiphonae de Sancto Andrea\".\nDelle due antifone che Ekkeardo avrebbe composto in onore di Sant\u2019Andrea non abbiamo particolari notizie, vengono spesso citate fra le opere del decano, come nei \"Casus\", ma non sono mai descritte, n\u00e9 per quanto riguarda la forma, n\u00e9 per il contenuto. Conosciamo solamente i loro incipit: antifona 1: \"\u00abAdoremus gloriosissimum (sive victoriosissimum) regem Christum\u00bb\";\u00a0 antifona 2: \"\u00abAmbulans Iesus iuxta mare Galilaeae\u00bb\"\".\"\nAltre opere.\n\"Hymnus in natale unius martyris\".\nTra le poesie religiose conservate e ricordate nella tradizione letteraria del monastero di San Gallo, \u00e8 presente un breve inno per la festa di un martire, scritto da Ekkeardo (incipit: \u00ab\"O martyr aeterni patris\"\u00bb), il quale unisce la preghiera di intercessione e l'invocazione del martire alla sua lode e a quella delle persone divine. \nQuesto testo si inserisce perfettamente nella tradizione della poesia degli inni. \n\"Hexametri de Sancta Rachilda\".\nQuesta opera \u00e8 menzionata in diverse fonti come composta da Ekkeardo, tuttavia non sappiamo nulla a riguardo.\n\"Vita Waltharii manufortis\".\nAbbiamo notizia dai \"Casus sancti Galli\" della stesura da parte di Ekkeardo di una \"Vita Waltharii manufortis\" in versi metrici, sicuramente esametri, per il suo maestro Geraldo. Ekkeardo IV, dopo averci fornito queste informazioni, precisa che questo testo fu poi da lui corretto, durante il soggiorno a Magonza, per ordine dell\u2019arcivescovo Aribon, perch\u00e9 troppo \u201cbarbaro\u201d, ossia linguisticamente molto pi\u00f9 vicino al tedesco che non al latino. \u00a0\nPurtroppo per\u00f2 l\u2019opera in questione \u00e8 andata perduta nel corso del tempo. Non possedendo nessun testimone che riporti il testo di questa vita, gli studiosi negli anni hanno formulato diverse ipotesi, alcune delle quali hanno contribuito a creare una falsa immagine di Ekkeardo. \nSi \u00e8 creduto per molto tempo - e molti studiosi mantengono ancora oggi questo punto di vista - che questa vita non fosse altro che il \"Waltharius\", ossia famoso poema epico narrante le vicende di Gualtiero di Aquitania. Di conseguenza il nostro Ekkeardo avrebbe dovuto essere l\u2019autore della pi\u00f9 importante opera letteraria del X secolo. \nOggi per\u00f2 tale attribuzione \u00e8 stata abbandonata, in favore di una datazione del poema al IX secolo. Invece di identificare questo poema epico, il cui eroe non \u00e8 mai chiamato \u201cWaltharius manufortis\u201d e la cui designazione come \u201cvita\u201d sarebbe per lo meno molto insolita, non appare infatti in nessun manoscritto, con il lavoro giovanile di Ekkeardo di cui ci parlano i \"Casus sancti Galli\", sembra pi\u00f9 probabile riconoscere che non siamo pi\u00f9 in possesso di questa \"Vita\" e che il suo eroe si presentava in modo molto diverso da quello dell'epopea. \u00a0\nSi \u00e8 giunti alla conclusione che la cosa migliore sarebbe quella di ammettere che si tratti della Vita del cavaliere cristiano Waltharius di cui ci raccontano il \"Chronicon Novaliciense\" (libro II) e Egberto di Liegi nella sua \"Fecunda ratis\". Secondo queste fonti Walther, che in giovent\u00f9 era stato cavaliere e spadaccino assai crudele, quando si sente invecchiare pensa di ritirarsi per fare penitenza in un monastero che sia conforme alla sua idea di espiazione. Trova il posto adatto a lui a Novalesa dove si stabilisce come ortolano.\n\"Vita Wiboradae virginis et martyris (?)\".\nAlcuni studi degli anni novanta attribuiscono ad Ekkeardo anche la \"Vita Wiboradae virginis et martyris\" (BHL 8866; incipit: \u00ab\"Beatissima igitur virgo Dei Wiborada ex Alamannorum, qui et Suevi, stirpe oriunda\"\u00bb; explicit: \u00ab\"beatae virginis medelam recuperationis experiuntur, praestante... Amen\"\u00bb) fino ad allora considerata un'opera della fine del X secolo scritta da Erimanno, un altro monaco di San Gallo. Questo testo rappresenta la prima delle due biografie di santa Viborada che sono pervenute fino a noi. \nAd oggi n\u00e9 la paternit\u00e0 di Ekkeardo n\u00e9 quella di Erimanno \u00e8 stata mai chiaramente dimostrata, per questo motivo, anche nelle banche dati medievali pi\u00f9 aggiornate, si trova ancora una duplice attribuzione. \nAlcuni studiosi ritengono che Ekkeardo abbia scritto solo l\u2019attuale epilogo della \"Vita\" \"I\", in quanto sarebbe morto prima di terminarla lasciando il compito a Erimanno di completarla. Altri, invece, sostengono che Ekkeardo avesse composto l\u2019intera Vita di Viborada ma che questa sia andata perduta. \nNonostante queste divisioni tutti gli studi si trovano concordi nel ricondurre la volont\u00e0 da parte di Ekkeardo di omaggiare con uno scritto, che sia l\u2019intera \"Vita\" oppure solamente l\u2019epilogo, Santa Viborada ad un miracolo avvenuto per sua intercessione. Il nostro decano, infatti, ammalatosi gravemente, avrebbe promesso di scrivere la storia della vita della santa qualora egli fosse guarito, e cos\u00ec fu. Ekkeardo per\u00f2 dopo la guarigione non si dedic\u00f2 immediatamente a tale lavoro, per questo venne sollecitato ad adempiere la promessa fatta dal vescovo Ulrico di Augusta, che si trovava a San Gallo per una visita. \u00a0\nL\u2019opera si rif\u00e0 principalmente agli eventi reali che hanno segnato l\u2019esistenza della santa, con particolare attenzione al momento della morte, al tempo della stesura ancora vivo nella memoria del monastero. Viborada fu monaca a San Gallo, visse qui per dieci anni come reclusa e mor\u00ec martire durante un\u2019incursione dei magiari nel 926. \nSia nella sua interezza sia nei dettagli, la \"Vita\" presenta dunque un racconto veritiero, anche se sin dall'inizio la sua concezione \u00e8 del tutto agiografica.\u00a0Rispondendo al gusto del suo tempo, l'autore impiega un linguaggio chiaro e semplice, attraverso il quale, per\u00f2, non riferisce solamente un resoconto, bens\u00ec sottrae gli eventi quotidiani dalla sottomissione temporale presentandoli al lettore come dipinti in un quadro senza tempo.\nBibliografia.\nManoscritti.\nUn elenco delle opere sono disponibili su Mirabile:"}
{"id": "3208273", "revid": "92723", "url": "https://it.wikipedia.org/wiki?curid=3208273", "title": "Eccardo", "text": ". \nOrigine e diffusione.\nDeriva del nome germanico \"Agihard\", attestato anche in diverse altre forme, quali \"Eggihart\", \"Ekkehard\" e via dicendo. \u00c8 composto da due elementi: il primo, \"ag\" (o \"ac\", \"eg\", \"ecg\", \"ekka\") rappresenta una fusione di pi\u00f9 radici, ed \u00e8 solitamente interpretato come \"lama\" o \"punta della spada\"; il secondo, \"hard\", significa \"forte\", \"potente\", \"resistente\", \"coraggioso\". Entrambi gli elementi sono ben diffusi nell'onomastica germanica: \"ag\" si ritrova in Egon ed Egberto, mentre \"hard\", molto pi\u00f9 diffuso, \u00e8 riscontrabile in numerosi nomi quali Eberardo, Adalardo, Gebardo e Rainardo.\nOnomastico.\nIl nome \u00e8 adespota, cio\u00e8 non \u00e8 portato da alcun santo. L'onomastico quindi si festeggia il giorno di Ognissanti, che \u00e8 il 1\u00ba novembre."}
{"id": "3208275", "revid": "2220366", "url": "https://it.wikipedia.org/wiki?curid=3208275", "title": "Riserva naturale orientata Monte Cammarata", "text": "La riserva naturale orientata Monte Cammarata \u00e8 un'area naturale protetta situata nei comuni di Cammarata, San Giovanni Gemini e Santo Stefano Quisquina, in provincia di Agrigento ed \u00e8 stata istituita nel 2000. La riserva era stata soppressa nel 2012 e inglobata nel parco dei Monti Sicani. Nel 2019, a seguito dell'annullamento del Parco del Monti Sicani, \u00e8 stata ripristinata.\nTerritorio.\nLa riserva comprende un'area di 2.049,37 ettari in gran parte occupata da rilievi calcarei dell'era mesozoica come Serra Quisquina (1059 m), Serra della Moneta (1188 m), Pizzo della Rondine (1246 m), Monte Gemini (1397 m) e Monte Cammarata (1578 m), il secondo pi\u00f9 alto dei Monti Sicani dopo Rocca Busambra.\nFlora.\nAlle pendici del Monte Cammarata \u00e8 presente ci\u00f2 che resta di un antico querceto con esemplari di leccio (\"Quercus ilex\") e roverella (\"Quercus pubescens\"), misti a carrubbo (\"Ceratonia siliqua\") ed altre specie da rimboschimento quali cedri (\"Cedrus\" sp.), cipressi (\"Cupressus sempervirens\"), pini (\"Pinus\" sp.) e aceri (\"Acer\" sp.). Sulle parti sommitali dominano le euforbie (\"Euphorbia rigida\") e il sorbo meridionale (\"Sorbus graeca\"). Sono presenti inoltre numerosi specie endemiche come il dente di leone siciliano (\"Leontodon siculus\"), la sesleria dei macereti (\"Sesleria nitida\"), il senecio siciliano (\"Senecio siculus\"), la bivonea gialla (\"Bivonaea lutea\") e la camomilla delle Madonie (\"Anthemis cupaniana\").\nI Monti Gemini e Serra della Moneta ospitano rimboschimenti a cedri (\"Cedrus\" sp.), aceri (\"Acer campestre\" e \"Acer pseudoplatanus\") e pini d'Aleppo (\"Pinus halepensis\"), mentre su Pizzo Rondine sono presenti lembi di leccete (\"Quercus ilex\").\nFauna.\nLa riserva ospita numerosi mammiferi tra cui la volpe (\"Vulpes vulpes\"), il coniglio selvatico (\"Oryctolagus cuniculus\"), la lepre (\"Lepus europaeus\"), la donnola (\"Mustela nivalis\"), l'istrice (\"Hystrix cristata\"), il riccio (\"Erinaceus europaeus\") e il topo quercino (\"Eliomys quercinus\").\nMolto ricca l'avifauna rappresentata da specie sia stanziali che migratorie, tra cui si possono citare il regolo (\"Regulus regulus\"), la beccaccia (\"Scolopax rusticola\"), la capinera (\"Sylvia atricapilla\"), il merlo (\"Turdus merula\"), il rampichino (\"Certhia brachydactyla\"), lo scricciolo (\"Troglodytes troglodytes\"), la cinciallegra (\"Parus major\"), il pettirosso (\"Erithacus rubecola\") e il lu\u00ec piccolo (\"Phylloscopus collybita\"). Sono presenti anche numerose specie di uccelli rapaci sia diurni, come il gheppio (\"Falco tinnunculus\") e la poiana (\"Buteo buteo\"), che notturni, come l'assiolo (\"Otus scops\"), la civetta (\"Athene noctua\"), l'allocco (\"Strix aluco\") ed il barbagianni (\"Tyto alba\"). Da segnalare infine la presenza del picchio rosso maggiore (\"Picoides major\") e della coturnice sicula (\"Alectoris graeca whitakeri\"), due specie a rischio di estinzione."}
{"id": "3208279", "revid": "1543377", "url": "https://it.wikipedia.org/wiki?curid=3208279", "title": "Hillman Minx", "text": "La Minx \u00e8 una autovettura costruita dal gruppo Rootes con marchio Hillman dal 1932 al 1970. Furono commercializzate diverse serie durante il periodo in cui fu prodotta, cos\u00ec come ci furono diverse versioni vendute con marchio Humber, Singer e Sunbeam.\nLa Hillman Super Minx fu invece il modello di media grandezza offerto durante il periodo in cui fu commercializzata la serie \"Audax\".\nFu venduta anche la versione familiare della Minx, ma dal 1954 al 1965 fu costruita dal gruppo Rootes anche una serie sempre tipo familiare ma con passo corto, la Hillman Husky, ed un veicolo furgonato derivato da quest'ultima, conosciuto come Commer Cob\nPer la maggior parte degli anni sessanta la Minx e le sue derivate furono le automobili maggiormente vendute della serie \"Audax\", che includeva la Singer Gazelle e la Sunbeam Rapier. La generazione finale della Minx fu la \"New Minx\" lanciata sul mercato nel 1967, che fu parte della serie Arrow ed era essenzialmente la versione base della Hillman Hunter. Questa versione della Minx era disponibile con quattro porte berlina e familiare, e montava un motore da 1496 cm\u00b3 oppure da 1725\u00a0cm\u00b3di cilindrata.\nLa serie Minx rivisse poi brevemente, similmente al nome \"Rapier\" applicato alla versione della Sunbeam Rapier della serie \"Audax\", come un'edizione speciale della Talbot Alpine/Talbot Solara, prodotte dalla Chrysler in Europa dopo la scomparsa del gruppo Rootes.\nLe Minx prima della seconda guerra mondiale.\nLa prima Minx fu introdotta nel 1932 con un corpo vettura in acciaio, un telaio separato ed un motore da 30 bhp e 1185 cm\u00b3 di cilindrata. Fu aggiornata nel 1934 con l'installazione di un cambio a quattro velocit\u00e0 e con la rivisitazione del \"design\" della linea, tra cui l'installazione di una griglia a forma di V. Nel 1935 fu introdotto il cambio sincronizzato, ma il resto rimase sostanzialmente invariato.\nNel 1936 il modello fu rinominato \"Minx Magnificent\", e la linea fu arrotondata. Il telaio fu irrigidito e il motore spostato pi\u00f9 avanti per dare pi\u00f9 spazio ai passeggeri. Il pannello posteriore, fino a quel momento verticale, fu montato in posizione inclinata, e fu offerta come \"optional\" una griglia pieghevole per i bagagli che poteva essere attaccata al pannello stesso, disponibile con verniciatura a \u201cdue sterline, sette scellini e sei pence\u201d . Una versione familiare denominata \"Commer\" fu aggiunta alla gamma.\nL'ultima versione della Minx precedente alla seconda guerra mondiale fu del 1938. Non c'erano abbastanza fabbriche che costruivano torpedo, ma alcune furono assemblate da Carbodies. Il modello era esteticamente simile alla \"Magnificent\", con una differente griglia ed un accesso al vano bagagli che era esterno (sulla serie precedente l'accesso era possibile abbassando lo schienale dei sedili posteriori). Erano disponibili due versioni nella gamma offerta; la \"Safety\", con gli interni in rexine (cio\u00e8 un tipo di cuoio artificiale) al posto della pelle, l'assenza di deflettori e, in generale, meno allestimenti lussuosi, e la \"De Luxe\" con gli interni in pelle, la presenza dei deflettori, migliori imbottiture e caratteristiche che aumentavano il comfort. La versione del 1938 non fu quella finale prima dello scoppio della seconda guerra mondiale, ed infatti l'anno successivo ci fu un consistente aggiornamento del modello, con la meccanica profondamente modificata. Il gruppo motopropulsore fu migliorato, anche se alcuni componenti erano in comune con la versione del 1938. Tra questi ultimi ci furono alcuni elementi del cambio, del differenziale, dei semialberi e del gruppo dello sterzo. Furono modificati anche dettagli meccanici minori e particolari esteriori. Anche la griglia anteriore, che esteticamente era quasi identica a quella del 1938, divent\u00f2 di lega piuttosto che di materiale composito.\nLa Minx durante il conflitto.\nDurante la seconda guerra mondiale, le Case automobilistiche britanniche convertirono la loro produzione in furgoni per uso militare, i Tilly. La Hillman costru\u00ec la 10HP; basata sul telaio della Minx, possedeva una cabina di guida che poteva ospitare due persone ed un vano di carico coperto posizionato nella parte posteriore. Fu prodotta come versione base berlina per uso militare e civile dal 1940 al 1944. Questi veicoli furono utilizzati dall'esercito britannico, pi\u00f9 precisamente dalla Royal Air Force.\nLa Minx dopo la seconda guerra mondiale.\nLa Minx venduta tra il 1945 ed il 1947 montava lo stesso motore a valvole laterali da 1185 cm\u00b3 di cilindrata, aveva il medesimo passo e possedeva la stessa linea delle vetture prebelliche. Questa versione \u00e8 conosciuta come \"Minx Mark I\" (o \"Minx Phase I\"). Tra il 1947 ed il 1948 fu offerta una versione modificata, conosciuta come \"Minx Mark II\".\nUna pi\u00f9 moderna Minx, denominata \"Mark III\", fu venduta dal 1948. Questa fu la prima Minx con muso e coda prolungati, tipo Ponton (quindi con i tre volumi), che rimpiazz\u00f2 quindi i modelli a coda tronca, ereditata dalla linea dei veicoli degli anni trenta. Inizialmente furono offerti tre corpi vettura differenti, berlina, familiare e cabriolet. Sotto la carrozzeria, a parte qualche piccola modifica sulle sospensioni, cambi\u00f2 poco: la \"Mark III\" mantenne il motore da 1185 cm\u00b3 di cilindrata a valvole laterali della versione precedente. Anche la potenza erogata rimase invariata, pi\u00f9 precisamente 35 bhp. Comunque, nel 1949 per il lancio della \"Minx Mark IV\", al vecchio propulsore fu modificato l'alesaggio e incrementato il rapporto di compressione, con conseguente aumento della cilindrata a 1265 cm\u00b3 e della potenza del 7% a 37,5 bhp . Una \"Mark IV\" berlina fu provata dalla rivista britannica The Motor nel 1949, e registr\u00f2 una velocit\u00e0 massima di 108 km/h ed un'accelerazione da 0 a 97\u00a0km/h di 39,7 secondi. Il consumo di carburante fu di 8,8 L/100 km. Il modello utilizzato nel test costava 505 sterline incluse le tasse. Seguirono poi modifiche minori. \nNel 1953, con la \"Minx Mark VI\", ci fu una quarta modifica del corpo vettura; il modello fu anche chiamato \"Hillman Minx Californian\". Era una hard-top coup\u00e9 con una particolarit\u00e0 inusuale per l'epoca, vale a dire il montante dei finestrini laterali che scendeva insieme ai vetri, cos\u00ec da dare una vista completa quando essi erano completamente abbassati. Il lunotto era avvolgente ed era formato da tre parti. Il passo e la lunghezza totale della vettura rimasero gli stessi, sia per la berlina che per la cabriolet. Alla Mark \"VIII\", nel 1954, fu installato un nuovo motore a valvole in testa da 1390 cm\u00b3 di cilindrata. Questo propulsore fu poi montato, due anni pi\u00f9 tardi, sul primo modello della nuova serie \"Audax\" basata sulla Minx.\nLe \u201cAudax\u201d basate sulla Hillman Minx (dalla Serie I alla VI, 1956-1967).\nIl corpo vettura delle \"Audax\" fu progettato dal gruppo Rootes, ma aiutato dal \"team\" di Raymond Loewy, che era anche coinvolto nel \"design\" delle Studebaker coup\u00e9 del 1953. Al modello furono eseguite delle modifiche annuali a cui era associato un numero di Serie, che sostitu\u00ec il numero \"Phase\" usato per le precedenti Minx; non ci fu per\u00f2 la Serie IV. Il motore fu nuovo, con valvole in testa, il primo con questa caratteristica per una vettura Hillman del dopoguerra. Durante gli anni la cilindrata del propulsore crebbe gradualmente da 1390 cm\u00b3 (usato nelle Serie I e II) a 1725\u00a0cm\u00b3, utilizzato nella Serie VI. Fu offerto un cambio manuale con la leva sul piantone dello sterzo o sul pavimento, oppure un cambio automatico. Nella versione automatica, per le Serie I e II era utilizzato il \"Lockheed Manumatic\" con un sistema a due pedali (solo per la versione semiautomatica), mentre per la \"Phase III\" un \"Smiths Easidrive\", e per le Serie V e VI un \"Borg Warner\".\nUna \"Serie III\" versione \"De Luxe\" berlina con un motore da 1494 cm\u00b3 di cilindrata, fu provato dalla rivista britannica The Motor nel 1958; fu registrata una velocit\u00e0 massima di 123,8 km/h, un'accelerazione da 0 a 97\u00a0km/h di 25,4 secondi ed un consumo di carburante di 8,88 L/100 km. Il modello utilizzato nel test costava 794 sterline incluse le tasse\nC'erano delle varianti delle Singer Gazelle e Sunbeam Rapier che erano in realt\u00e0 delle Hillman Minx rinominate; il nome fu poi ancora usato utilizzato per modelli successivi Rootes Arrow. Alcune Minx furono rinominate per taluni mercati con marchi Sunbeam e Humber.\nL'importatore ed assemblatore neozelandese \"Todd Motors\" cre\u00f2 la Humber 80 (cio\u00e8 la Minx) e la Humber 90 (la Super Minx) come modelli separati \u2013 identici a parte il marchio\u00a0\u2013 per ottenere la licenza per il kit di assemblaggio.\nL'ultima serie della Minx.\nL'ultima serie della Minx fu prodotta dal 1967 al 1970 in versione berlina e familiare, ed era basata sulla Hunter. Il motore era un quattro cilindri a valvole in testa. La cilindrata del propulsore era di 1496 cm\u00b3, ma era disponibile come \"optional\" un motore da 1725\u00a0cm\u00b3 per la familiare."}
{"id": "3208280", "revid": "986213", "url": "https://it.wikipedia.org/wiki?curid=3208280", "title": "Amalia di Curlandia", "text": "Biografia.\nAmalia era figlia del duca Giacomo Kettler (1610\u20131662) e di sua moglie, la principessa Luisa Carlotta di Brandeburgo (1617\u20131676), primogenita del principe elettore Giorgio Guglielmo di Brandeburgo.\nIl 21 maggio 1673 spos\u00f2 a Kassel il langravio Carlo I d'Assia-Kassel. Inizialmente Amalia era stata promessa al fratello maggiore di Carlo, Guglielmo VII, ma costui mor\u00ec a soli 19 anni durante il suo tour formativo.\nCon la partecipazione di Amalia si svilupp\u00f2 il Park Karlsaue du Kassel, nella cui vasca marmorea si trova un medaglione rappresentante la langravia, opera dello scultore Pierre-\u00c9tienne Monnot (1657\u20131733). \nAcquist\u00f2 nel 1699, con suo figlio Massimiliano, la rocca di Sensenstein. La citt\u00e0 di Mariendorf venne cos\u00ec chiamata in suo onore. \n\u00c8 sepolta nella Martinskirche di Kassel."}
{"id": "3208281", "revid": "1543377", "url": "https://it.wikipedia.org/wiki?curid=3208281", "title": "Charles Patrick Green", "text": "Biografia.\nNato in Sudafrica, ai IV Giochi olimpici invernali (edizione disputatasi nel 1936 a Garmisch-Partenkirchen, Germania) vinse la medaglia di bronzo nel Bob a 4 con i connazionali James Cardno, Guy Dugdale e Frederick McEvoy partecipando per l'Inghilterra, le altre posizioni furono occupate dalle due nazionali svizzere.\nIl tempo totalizzato fu di 5:23,41 poco pi\u00f9 di un secondo rispetto ai britannici con 5:22,73 (mentre l'altra nazionale svizzera percorse il tragitto in 5:19,85).\nAi campionati mondiali vinse 2 medaglie d'oro e due d'argento:"}
{"id": "3208282", "revid": "767487", "url": "https://it.wikipedia.org/wiki?curid=3208282", "title": "Faithful (film 1910)", "text": "Faithful \u00e8 un cortometraggio muto del 1910 diretto da David W. Griffith che ha come interpreti principale Arthur V. Johnson affiancato da Mack Sennett e da Florence Barker.\nTrama.\nJohn Dobbs investe con la sua macchina Zeke, un povero vagabondo. L'uomo non ha sofferto guai seri, ma Dobbs si sente in dovere di dargli del denaro e di comperargli dei vestiti nuovi. Questo trattamento, cos\u00ec inusuale per lui, conquista il cuore di Zeke che comincia a seguire in ogni dove il povero Dobbs che non riesce a liberarsi di lui. Tanto che, poi, finisce per accettare, anche se non proprio volentieri, la sua presenza. Zeke cerca sempre di rendersi utile e Dobbs comincia ad apprezzarlo. Un giorno, la casa della fidanzata di Dobbs va in fiamme: mentre i vigili del fuoco accorrono sul luogo del disastro, Zeke riesce a portare in salvo la ragazza. Quell'atto di valore rasserena finalmente Dobbs che ora riconosce pienamente i meriti di Zeke e la sua buona volont\u00e0, accettandolo definitivamente.\nProduzione.\nIl film fu prodotto dalla Biograph Company e venne girato in esterni a Hollywood e negli studi hollywoodiani della Biograph di Pico e Georgia streets.\nDistribuzione.\nIl film - un cortometraggio in una bobina - usc\u00ec nelle sale cinematografiche statunitensi il 21 marzo 1910 distribuito dalla Biograph Company. Il copyright, richiesto dalla casa di produzione, venne registrato il 28 marzo 1910 con il numero J139617.\nCopia della pellicola (un positivo 35\u00a0mm della collezione stampe su carta) si trova conservata negli archivi della Library of Congress di Washington."}
{"id": "3208285", "revid": "225809", "url": "https://it.wikipedia.org/wiki?curid=3208285", "title": "Gestione del tempo", "text": "La gestione del tempo (o time management) \u00e8 un processo di pianificazione e controllo del tempo utilizzato per specifiche attivit\u00e0, in particolare per aumentare l'efficacia, l'efficienza e la produttivit\u00e0. La gestione del tempo pu\u00f2 essere migliorata da una serie di competenze, strumenti e tecniche utilizzate al fine di realizzare specifiche attivit\u00e0, progetti e obiettivi entro un determinato periodo di tempo. Tutto questo comprende una vasta gamma di attivit\u00e0, come pianificazione, allocazione, definizione degli obiettivi, delega, analisi del tempo, monitoraggio, organizzazione, programmazione e definizione delle priorit\u00e0. Inizialmente veniva utilizzata in attivit\u00e0 commerciali o di lavoro, ma alla fine il termine \u00e8 stato ampliato per includere anche ogni attivit\u00e0 personale, come disciplina di tecniche cognitivo-comportamentali. Un sistema di gestione del tempo consiste di un insieme di processi, strumenti, tecniche e metodi, nonch\u00e9 una necessit\u00e0 da utilizzare in ogni progetto di sviluppo, in quanto ne determina il tempo di completamento e il suo campo di applicazione.\nNegli ultimi anni, diversi autori hanno discusso di gestione del tempo dovuto al sovraccarico delle informazioni digitali.\nCategorizzazione.\nStephen R. Covey ha elaborato per i metodi di gestione del tempo uno schema di classificazione:\nGestione del tempo e concetti relativi.\nEffetti concettuali sul lavoro.\nIl professore Stephen Smith, \u00e8 tra gli studiosi di sociologia, i cui lavori pi\u00f9 recenti hanno dimostrato che il punto di vista dei lavoratori a tempo \u00e8 collegato a questioni sociali, come l'istituzione della famiglia, ruoli di genere e la quantit\u00e0 di lavoro a carico dei singoli.\nGestione del tempo personale.\nLe strategie di gestione del tempo sono spesso associate con la raccomandazione di impostare obiettivi personali, un progetto, in un piano d'azione, composto da un elenco di attivit\u00e0 semplici. Sia per le attivit\u00e0 individuali che per gli obiettivi si pu\u00f2 stabilire un punteggio di importanza, istituire scadenze e priorit\u00e0 assegnate. Si raccomanda un periodo di programmazione giornaliera, settimanale, mensile o di altro tipo nei diversi campi di pianificazione o di revisione.\nLa lista dei compiti.\nLa lista dei compiti \u00e8 una lista delle cose da fare utile per ricordare, utilizzate nel corso dell'autogestione, nel corso della spesa, nel management, nella gestione di progetto, e nell'ingegneria del software.\nQuando uno degli obiettivi della giornata viene completato, la missione si considera riuscita. Sull'agenda si riporta quindi l'avvenuto successo, evidenziando la conclusione del compito.\nLa scrittrice Julie Morgenstern suggerisce anche \"cose da fare e da non fare\" nella gestione del tempo, che includono:\nEsistono vari equivalenti digitali, tra cui le applicazioni PIM e la maggior parte dei computer palmari (PDA). Esistono anche delle applicazioni basate su web, molte delle quali libere, poi con l'arrivo degli smartphone le applicazioni specifiche sono aumentate esponenzialmente.\nOrganizzazione delle liste.\nLe liste di cose da fare sono spesso suddivise a livelli. Il sistema pi\u00f9 semplice comprende una lista generica, ed una lista giornaliera compilata ogni giorno estraendo le voci dalla lista generica.\nS.J.Scott divide le liste in quattro livelli: lista per la cattura delle idee, liste di progetto, liste di compiti settimanali e liste dei compiti giornalieri.\nLe liste possono anche gestire le priorit\u00e0:\nApplicazioni software.\nLe moderne applicazioni informatiche sono fornite di una gestione ad albero della gerarchia dei compiti, compiti composti da attivit\u00e0 secondarie, a loro volta da sotto-attivit\u00e0. In queste applicazioni sono disponibili diversi filtri di ricerca, la possibilit\u00e0 di ordinamento delle attivit\u00e0, e l'associazione di note arbitrariamente lunghe. Applicazioni pi\u00f9 recenti invece dispongono modalit\u00e0 automatiche in cui il software tenter\u00e0 di determinare dinamicamente la migliore attivit\u00e0 necessaria allo specifico momento.\nMolte di queste applicazioni sono in grado di gestire pi\u00f9 utenti e permettere l'assegnazione dei compiti, ed utilizzarlo anche in modalit\u00e0 comunicativa. Inoltre queste applicazioni sono in grado di gestire le informazioni personali ed il gestione di progetto.\nSindrome da deficit di attenzione e iperattivit\u00e0.\nL'incapacit\u00e0 cronica di gestire il tempo in modo efficace pu\u00f2 essere dovuta alla Sindrome da Deficit di Attenzione e Iperattivit\u00e0. Alcuni dei criteri diagnostici sono: difficolt\u00e0 ad organizzare le proprie attivit\u00e0 quotidiane, problemi ad iniziare un'attivit\u00e0, difficolt\u00e0 a portare a termine i progetti intrapresi.\nParte di questi deficit sono dovuti ad un impairment funzionale della corteccia prefrontale, la parte pi\u00f9 evoluta del cervello. Essa tra le altre cose ha un ruolo nella capacit\u00e0 di sostenere l'attenzione e di inibire gli impulsi, nell'organizzazione, nella capacit\u00e0 di imparare dall'esperienza e nell'auto-monitoraggio. Alcuni autori sostengono che cambiare il modo in cui la corteccia prefrontale funziona \u00e8 possibile ed aiuterebbe a risolvere in parte queste problematiche.\nAvvertenze\n La diffusione delle liste\nCorrispondenza rigida\nTecniche per stabilire priorit\u00e0.\nCi sono vari modi per stabilire delle priorit\u00e0.\nAnalisi ABC.\nUna tecnica utilizzata a lungo nella gestione aziendale \u00e8 la classificazione di grandi quantit\u00e0 di dati in gruppi, spesso chiamati A, B e C, da cui il nome, attivit\u00e0 classificate secondo questi criteri generali:\nOgni gruppo viene successivamente ordinato per priorit\u00e0. Per precisare ulteriormente le priorit\u00e0, si decide di forzare tutte le attivit\u00e0 classificate B nei gruppi A o C. L'analisi ABC pu\u00f2 includere anche pi\u00f9 di tre gruppi. L'analisi ABC \u00e8 spesso combinata all'analisi paretiana.\nAnalisi paretiana.\nQuesta analisi ipotizza che l'80% delle attivit\u00e0 possono essere completate nel 20% del tempo disponibile. Il restante 20% dei compiti verr\u00e0 completato nell'80% del tempo. Questo principio \u00e8 utilizzato per ordinare le attivit\u00e0 in due parti. In base a questa forma di Pareto-efficienza, si raccomanda che ai compiti che rientrano nella prima categoria venga assegnata una priorit\u00e0 pi\u00f9 alta.\nLa legge 80/20 pu\u00f2 essere applicata anche per aumentare la produttivit\u00e0: si \u00e8 ipotizzato che l'80% della produttivit\u00e0 pu\u00f2 essere ottenuta realizzando il 20% dei compiti. Se la gestione del tempo ha come obiettivo la produttivit\u00e0, allora questo 20% di compiti dovrebbero ottenere la priorit\u00e0 pi\u00f9 alta.\nDipende dal metodo adottato per completare l'operazione. Vi \u00e8 sempre un modo pi\u00f9 semplice e veloce per completare l'operazione. Se si utilizza un metodo complesso occorrer\u00e0 pi\u00f9 tempo, perci\u00f2 si dovrebbe sempre cercare di trovare vari modi con cui completare ogni attivit\u00e0.\nMetodo Eisenhower.\nTutte le attivit\u00e0 sono valutate secondo quattro criteri: \nTali criteri possono essere organizzati in maniera visuale in una matrice, detta di Eisenhower/Covey.\nRiguardo a questo metodo \u00e8 stata attribuita a Dwight D. Eisenhower la frase: \nMetodo POSEC.\nPOSEC \u00e8 l'acronimo di \"Prioritizzare (P) attraverso l'organizzazione (O), la razionalizzazione (S), il risparmio (E) e la contribuzione (C)\".\nIl metodo impone un modello che enfatizza in un individuo medio un senso immediato di sicurezza emotiva e monetaria. Suggerisce che adempiendo alle proprie responsabilit\u00e0 personali in primo luogo, un individuo \u00e8 in una posizione migliore per assumersi responsabilit\u00e0 collettive.\nRelativamente all'acronimo vi \u00e8 una gerarchia di auto realizzazione che rispecchia la gerarchia motivazionale di Abraham Maslow :"}
{"id": "3208286", "revid": "1863966", "url": "https://it.wikipedia.org/wiki?curid=3208286", "title": "Mercurio Bua", "text": "Fu conte di Aquino e di Roccasecca come vassallo del re di Francia.\nBiografia.\nMaurizio Bua era discendente della famiglia principesca albanese/arvanita dei Bua Spata, riscontrabile almeno dal XIII secolo in Morea, attuale Peloponneso. I suoi antenati erano stati despoti di Angelocastro e di Arta, oltrech\u00e9 baroni del despotato di Morea. Dopo la conquista ottomana di buona parte della penisola balcanica (1460), Pietro Bua, padre di Maurizio, era stato acclamato capo degli albanesi moreoti.\nIl Bua si trasfer\u00ec giovanissimo a Venezia, a seguito della morte del padre (circa 1489), e qui cambi\u00f2 il proprio nome da Maurizio in Mercurio.\nLe prime imprese militari sotto Venezia.\nAvendo intrapreso la carriera militare, si pose al servizio della Repubblica di Venezia, compiendo le prime esperienze come \"stradiotto\". Con lo scoppio delle lunghe guerre d'Italia (1494-1559), fu impiegato nell'esercito veneziano e partecip\u00f2 alla battaglia di Fornovo (6 luglio 1495). Successivamente partecip\u00f2 alla battaglia di Novara contro Luigi II, duca d'Orl\u00e9ans (futuro re di Francia) e l'anno successivo (1496), prese parte ai combattimenti contro i francesi nel regno di Napoli, a fianco degli aragonesi e di Francesco Gonzaga, mentre nei primi mesi del 1499, a seguito della prima cacciata dei Medici da Firenze, port\u00f2 aiuto a Pisa che si ribellava al dominio mediceo: in questa occasione, si distinse in un'azione contro Piombino.\nAl servizio di Milano, Francia ed Impero.\nQuello stesso anno, a causa di un ritardo nella paga, il Bua lasci\u00f2 l'esercito veneziano e si diresse a Lucca, mettendosi a servizio del duca di Milano Ludovico Sforza. Incalzato dalle truppe francesi, fu costretto a riparare a Innsbruck assieme al suo nuovo signore, ma, successivamente, prese parte agli scontri armati che si svolsero presso Mortara, Pavia e Vigevano; infine si pose alla testa della difesa della citt\u00e0 Novara, assediata dal capitano di ventura Gian Giacomo Trivulzio, al soldo dei francesi (1500). Sconfitto, il Bua venne fatto prigioniero da un corpo di mercenari scozzesi e confinato nella fortezza di Castellar, nel marchesato di Saluzzo, presso il nobiluomo Giovanni Andrea Saluzzo di Castellar. Fu liberato su riscatto dopo sette settimane.\nIn seguito, postosi sotto le insegne francesi, partecip\u00f2 alla guerra contro gli spagnoli nel Regno di Napoli e fu coinvolto nella battaglia del Garigliano (1503): in riconoscimento delle sue imprese, il Bua fu investito dal re di Francia Luigi XII dei feudi di Aquino e Roccasecca. Nel 1506, invece, era nell'esercito dello Chaumont, col quale combatt\u00e9 contro la famiglia bolognese dei Bentivoglio, riguadagnando il capoluogo felsineo alla sovranit\u00e0 di papale (papa Giulio II gli concesse poi la somma di 1.000 fiorini come ricompensa per quest'impresa). Dopo altre azioni militari in Lombardia e in Piemonte, si diresse in Liguria, dove, nel 1507, sed\u00f2 la rivolta antifrancese scoppiata a Genova, facendo decapitare il doge ribelle Paolo da Novi. In quel medesimo anno, fu con Luigi XII al suo solenne ingresso in Milano. Nel 1508, invece, venne assoldato dall'imperatore Massimiliano I d'Asburgo e spedito nelle Fiandre al comando di 400 stradiotti: si scontr\u00f2 prima con le truppe del duca di Gheldria, poi prese parte alla guerra di successione di Landshut, in Baviera.\nNel 1508, a detta del cronista Ambrogio da Paullo, fu sfidato a duello dal ventiduenne Faccendino Sanseverino (talvolta identificato come figlio di Roberto Sanseverino, in verit\u00e0 nipote di Antonio Maria), il quale voleva difendere l'onore del duca di Ferrara e del marchese di Mantova, per certe parole ingiuriose dette da Mercurio. Quest'ultimo, conoscendo Faccendino come \"giovane esperto et gagliardo nelle arme\" e dubitando \"de non perdere l'onore suo per combattere con lui\", prefer\u00ec tendergli un'imboscata con 25 stradiotti sulla strada da Melegnano a San Donato Milanese. Gli dettero pi\u00f9 di trenta ferite, \"in modo che il povero giovane, qual veneva per defendere l'onore delli marchesi et coss\u00ec il suo, miseramente remase morto\". Mercurio fu rimproverato di averlo fatto \"per vilt\u00e0 pi\u00f9 che per altro, unde fu constretto a fugirsene con gran suo scorno et vergogna [...] et cos\u00ec Facendino perse la vita et Mercurio la condotta, quale avea col roy, et l'onore\".\nLa guerra della Lega di Cambrai.\nA partire dal 1509, dopo lo scoppio della Terza guerra d'Italia (detta anche guerra della Lega di Cambrai), ritorn\u00f2 in Italia, compiendo saccheggi e scorribande proprio nei territori di quella Repubblica Veneta che per prima l'aveva accolto: sono note sue scorrerie nei contadi di Bassano, Soave, Caldiero, Cittadella, Castelfranco, Nervesa e presso le colline del Montello; conquist\u00f2 i castelli di Lonigo (dove comp\u00ec un'orribile strage massacrando pi\u00f9 di 1.500 abitanti e dando fuoco alle loro abitazioni), Gradisca d'Isonzo e Castelnuovo del Garda. Il 9 maggio di quell'anno partecip\u00f2 alla celebre battaglia di Agnadello, travolgendo le truppe del condottiero veneziano Bartolomeo d'Alviano. Prese parte, inoltre, agli assedi di Padova (1509) e Treviso (1511). \u00c8 forse in questo periodo (nel 1510) che Massimiliano d'Asburgo invest\u00ec il Bua del rango di conte del Sacro Romano Impero con i predicati di Ilaz e Suave.\nIl Bua si rese celebre, in questi anni, anche per la presa del castello di Quero (1509), un fortilizio veneziano costruito lungo il Piave ai piedi delle Prealpi bellunesi: un poemetto celebrativo greco del secolo XVI narra che il Bua si gett\u00f2 a nuoto nel fiume, seguito dai suoi, aggirando i difensori e cogliendoli di sorpresa. Prigioniero d'eccellenza fu il capitano del castello, Gerolamo Emiliani, appartenente alla famiglia patrizia dei Miani, il quale, incatenato e costretto a seguire gli stradiotti del Bua nelle loro scorribande nell'alto trevigiano (e non incarcerato nelle segrete del castello come si crede), sarebbe poi stato miracolosamente liberato per intercessione della Madonna. Rientrato a Treviso dopo la prigionia, il Miani port\u00f2 in \"ex voto\" le proprie catene (ancora oggi visibili) al venerato affresco della \"Madonna col Bambino\", nella chiesa di Santa Fosca in Santa Maria Maggiore.\nIl ritorno alla Serenissima.\nNell'estate del 1513, Mercurio Bua affront\u00f2 200 stradioti veneziani presso Padova. Durante lo scontro che ne segu\u00ec, un suo uomo si sarebbe fatto volontariamente catturare al fine di intavolare, per conto del Bua, delle trattative con gli avversari. Dopo aver ottenuto un salvacondotto dall'Alviano ed un incontro con il Provveditore Giovanni Vitturi e lo stesso Alviano, disert\u00f2 l'esercito imperiale per passare nuovamente sotto le insegne marciane, al servizio delle quali avrebbe combattuto per il resto della propria vita. Raggiunta Venezia, il Bua venne ricevuto dal doge Leonardo Loredan, e a costui chiese che gli fosse assegnato il comando di tutti gli stradioti: tale richiesta trov\u00f2, tuttavia, notevoli resistenze, specie tra i cavalieri di \"nazionalit\u00e0 greca\" (greco-cattolici o ortodossi).\nIl 7 ottobre di quell'anno si distinse nella battaglia di Creazzo contro gli spagnoli, ricevendo le lodi dell'Alviano e guadagnandosi cos\u00ec l'accesso al Collegio dei Savi. Nel 1514 si mosse verso il Polesine e riconquist\u00f2 Rovigo, facendone prigioniero il commissario spagnolo; in seguito comp\u00ec altre brillanti operazioni militari contro spagnoli e tedeschi, catturando armi e cavalli al nemico. Dopo avere saccheggiato il contado di Trento, entr\u00f2 ad Este e successivamente affianc\u00f2 l'Alviano nella nuova riconquista di Rovigo, precedentemente rioccupata dagli spagnoli: il Provveditore Generale Domenico Contarini ne lod\u00f2 nuovamente l'audacia. Nel settembre del 1515 fu, invece, sul campo della celebre battaglia di Marignano, dove veneziani e francesi ricacciano gli svizzeri al di l\u00e0 delle Alpi: pare che in quest'occasione, con un'eroica azione dei propri stradiotti, riuscisse a salvare la vita allo stesso re di Francia, presente sul campo di battaglia al comando delle proprie truppe. Quella stessa sera, stando alla cronaca riportata dallo scudiero del celebre cavalier Baiardo, il sovrano lo avrebbe abbracciato acclamandolo pubblicamente proprio salvatore.\nA seguito delle sue continue vittorie, particolarmente sulle forze d'occupazione spagnole di stanza tra Veneto e Lombardia, la sua popolarit\u00e0 a Venezia continuava a crescere: in appena due anni la sua provvigione mensile pass\u00f2 da 100 a 1.000 ducati, e nel 1516, a seguito di una vittoriosa azione presso San Martino Buon Albergo, domand\u00f2 per s\u00e9 al Collegio dei Savi una condotta di 100 lance e 300 cavalli leggeri, nonch\u00e9 un'ulteriore provvigione di 1.200 ducati, mentre per sei dei suoi uomini chiese che fossero armati cavalieri; fece richiesta, inoltre, di non dover pi\u00f9 sottostare agli ordini del Provveditore agli stradiotti Giovanni Vitturi, ma solo a quelli del Provveditore Generale, del Capitano Generale e del Governatore Generale. Ottenne dal Senato veneziano, infine, l'investitura al rango comitale e la decorazione delle insegne di Cavaliere di San Marco. Sono questi gli anni in cui il Bua prese in moglie Caterina, \u00abdi nazion greca\u00bb, figlia del capitano di ventura Nicol\u00f2 Boccali.\nAd aprile si mosse verso la Lombardia, dove partecip\u00f2 prima alla difesa di Milano dalle forze imperiali che muovevano dal Trentino, poi ad azioni di saccheggio e di disturbo presso Lodi, Martinengo e Bergamo. Nello stesso momento, per\u00f2, a Venezia, il Provveditore Generale Andrea Gritti lo criticava aspramente per la particolare indisciplina, l'avidit\u00e0 nel richiedere denaro alle casse veneziane e l'eccessiva accondiscendenza nei riguardi del generale alleato, il Connestabile di Borbone. Per tutto il resto dell'anno, il Bua continu\u00f2 a condurre sortite e saccheggi a danno del contado di Verona, citt\u00e0 ancora tenuta dagli imperiali e assediata dalle truppe della Serenissima: nel gennaio del 1517 fu tra i primi ad entrare in citt\u00e0, a seguito della resa tedesca. Contemporaneamente, teneva frequenti contatti con il doge e con il Consiglio dei Dieci, prese a frequentare pi\u00f9 assiduamente Venezia e presenzi\u00f2 a numerose manifestazioni laiche e religiose a fianco delle massime autorit\u00e0 dello Stato; partecip\u00f2 inoltre a una seduta del Maggior Consiglio. In aprile, invece, si tenne il battesimo in Santa Maria Formosa del suo primo figlio, Pirro.\nLa Quarta guerra d'Italia.\nFino alla met\u00e0 del 1521 lo troviamo a fare la spola tra la capitale e Treviso, citt\u00e0 nella quale aveva ottenuto il permesso di costruirsi un'abitazione. Torn\u00f2 in armi nell'agosto di quell'anno, allo scoppio di una nuova fase delle guerre italiane: inviato in Emilia, il Bua venne sconfitto dal grande condottiero mediceo Giovanni delle Bande Nere; ripieg\u00f2 quindi in Lombardia, prima a Bergamo, poi a Milano, dove organizz\u00f2 la difesa della citt\u00e0 contro il nuovo assedio posto dagli imperiali. A novembre, tuttavia, la citt\u00e0 si arrese; il Bua venne fatto prigioniero da Federico Gonzaga, il quale, dopo averlo inizialmente condotto a Mantova, lo liber\u00f2 senza riscatto. Tornato a Venezia per la riscossione di fondi da destinare alla ricostituzione della propria compagnia di ventura, decimata durante la campagna lombarda, si un\u00ec all'ennesimo assedio di Milano. In seguito fu nuovamente in laguna, dove incontr\u00f2 il doge Andrea Gritti, appena eletto.\nGli anni successivi furono un caotico susseguirsi di eventi: vari scontri armati in Veneto e Lombardia contro gli imperiali; la morte della prima moglie (luglio 1524, sepolta in San Biagio); il vano tentativo d'intercettare i lanzichenecchi di Georg von Frundsberg diretti a Roma (1527); i contrasti con l'ex Provveditore Generale Piero Pesaro, che non lo considerava pi\u00f9 adatto per missioni operative; l'invio a Bergamo come comandante della difesa cittadina e la conquista della Certosa di Pavia (1528); la nomina, da parte del Collegio dei Savi, a governatore di Ravenna (da maggio a novembre del 1529).\nIn questi anni, probabilmente nel 1524, il Bua rimase vedovo di Caterina Boccali, premortagli per cause ignote. Il condottiero, tuttavia, non rimase a lungo in stato vedovile, risposandosi l'anno successivo con Elisabetta, figlia del patrizio veneziano Alvise Balbi. Da questo secondo matrimonio nacquero quattro figli: Elena Maria, Curione, Polissena e Alessandro.\nGli ultimi anni e la morte.\nDal 1532 si trasfer\u00ec definitivamente nella propria abitazione di Treviso (situata presso la chiesa di San Nicol\u00f2), citt\u00e0 dalla quale non si sarebbe quasi pi\u00f9 mosso, bench\u00e9 desideroso, nonostante l'et\u00e0, di tornare alle armi: propose, ad esempio, di promuovere attivit\u00e0 insurrezionali nella natia Morea, allorch\u00e9 i Turchi si ritirarono da Corf\u00f9 (1537). L'ultimo incarico affidatogli di cui si abbia notizia fu, probabilmente, una missione di scorta (da Venezia fino a Coira, attraversando la Valtellina) all'ambasciatore francese Antonio Rincon, di ritorno in Francia da Costantinopoli.\nDa lungo tempo malato di gotta, Mercurio Bua Spata si spense a Treviso nel 1542 e venne sepolto nella chiesa di Santa Maria Maggiore, quello stesso santuario in cui trent'anni prima, come gi\u00e0 detto, il suo prigioniero Girolamo Miani \u2013 ironia del destino \u2013 aveva portato le proprie catene in \"ex voto\" alla Madonna; quello stesso santuario che, nel 1882, divent\u00f2 propriet\u00e0 dei Chierici Regolari di Somasca, ordine fondato dallo stesso Miani dopo la prigionia e la miracolosa liberazione. Lo splendido sarcofago marmoreo nel quale fu riposta la salma di Mercurio Bua, visibile tutt'oggi in detta chiesa, \u00e8 opera dello scultore lombardo Agostino Busti, detto il \"Bambaia\", originariamente destinato al musicologo Franchino Gaffurio e trafugato dal Bua stesso dalla Certosa di Pavia, durante il sacco della citt\u00e0 del 1528.\nLa famiglia Bua si estinse con la morte del nipote del condottiero, emigrato in Francia e stabilitosi presso la corte dei Valois, il quale mor\u00ec durante le guerre di religione francesi di fine Cinquecento.\nL'eredit\u00e0 della famiglia pass\u00f2 quindi ai discendenti delle nipoti femmine del Bua, tra i quali i nobili trevigiani Agolanti. Nel 1637, infatti, il suo discendente Francesco Agolanti fece scolpire un epitaffio che ricordasse le gesta dell'illustre antenato:"}
{"id": "3208292", "revid": "300067", "url": "https://it.wikipedia.org/wiki?curid=3208292", "title": "Stewart Johnson", "text": ""}
{"id": "3208293", "revid": "1305772", "url": "https://it.wikipedia.org/wiki?curid=3208293", "title": "Asterix (videogioco 1993)", "text": "Asterix \u00e8 un videogioco a piattaforme sviluppato dalla Bit Managers e pubblicato dalla Infogrames per Nintendo Entertainment System e Game Boy nel 1993 e per Super Nintendo nel 1994. Il videogioco \u00e8 ispirato al fumetto \"Asterix\" e fa parte di una serie di videogiochi basati sulla licenza del fumetto. "}
{"id": "3208294", "revid": "300067", "url": "https://it.wikipedia.org/wiki?curid=3208294", "title": "Oliver Darden", "text": ""}
{"id": "3208295", "revid": "124123", "url": "https://it.wikipedia.org/wiki?curid=3208295", "title": "David Looker", "text": "Biografia.\nAi campionati mondiali per l'Inghilterra vinse 2 medaglie d'oro:"}
{"id": "3208299", "revid": "1934238", "url": "https://it.wikipedia.org/wiki?curid=3208299", "title": "Riserva naturale orientata Monte Carcaci", "text": "La riserva naturale orientata Monte Carcaci \u00e8 un'area naturale protetta situata nei comuni di Castronovo di Sicilia e Prizzi, in provincia di Palermo, ed \u00e8 stata istituita dalla Regione Siciliana nel 1997. Era stata soppressa nel 2012 e inglobata nel parco dei Monti Sicani. Nel 2019, a seguito dell'annullamento del Parco del Monti Sicani, \u00e8 stata ripristinata.\nTerritorio.\nLa riserva comprende un'area di ettari ed \u00e8 dominata da due rilievi, il Monte Carcaci ( m) ed il Pizzo Colobria ( m), ed \u00e8 attraversata da numerosi corsi d'acqua e stagni temporanei, fra i quali il laghetto stagionale di Marcato delle Lavanche.\nFlora.\nI versanti nord-occidentale e sud-orientale del Monte Carcaci ospitano boschi di leccio (\"Quercus ilex\") e roverella (\"Quercus pubescens\"), a cui spesso si mischiano il sorbo torminale (\"Sorbus torminalis\") e l'acero campestre (\"Acer campestre\").\nNel sottobosco prosperano specie arbustive come l'orniello (\"Fraxinus ornus\"), il perastro (\"Pyrus pyraster\"), il biancospino (\"Crataegus monogyna\"), l'asparago spinoso (\"Asparagus acutifolius\"), il pungitopo (\"Ruscus aculeatus\"), il falso pepe montano (\"Daphne laureola\"), e specie erbacee come il ciclamino (\"Cyclamen repandum\") e la peonia (\"Paeonia mascula\"). La vegetazione erbacea domina sulle aree sommitali con presenza di anemone stellata (\"Anemone hortensis\"), cipollaccio greco (\"Gagea amblyopetala\"), pratolina (\"Bellis perennis\"), giaggiolo siciliano (\"Iris pseudopumila\"), zafferanetto comune (\"Romulea bulbocodium\"), favagello (\"Ranunculus ficaria\") e ampelodesma (\"Ampelodesmos mauritanicus\").\nLa vegetazione ripariale presente lungo i corsi d'acqua \u00e8 rappresentata da pioppi (\"Populus nigra\") e salici (\"Salix alba\", \"Salix pedicellata\"), mentre sulle rive del laghetto stagionale di Marcato delle Lavanche abbondano prugnoli (\"Prunus spinosa\"), rovi (\"Rubus ulmifolius\") e perastri (\"Pyrus pyraster\"). Nelle acque del laghetto sono inoltre presenti numerose piante acquatiche, tra cui la lingua d'acqua (\"Potamogeton natans\"), la mestolaccia comune (\"Alisma plantago-aquatica\"), il ranuncolo acquatico (\"Ranunculus aquatilis\"), il ranuncolo peltato (\"Ranunculus peltatus\") e il ranuncolo capillare (\"Ranunculus tricophyllus\").\nFauna.\nTra i mammiferi sono presenti la volpe (\"Vulpes vulpes\"), la martora (\"Martes martes\"), il gatto selvatico (\"Felis silvestris\") e l'arvicola di Savi (\"Microtus savii\").\nMolto ricca \u00e8 l'avifauna, con numerosi rapaci, quali lo sparviere (\"Accipiter nisus\"), la poiana (\"Buteo buteo\"), il nibbio bruno (\"Milvus migrans\") e il falco pellegrino (\"Falco peregrinus\"), e numerose altre specie, sia stanziali che migratorie, tra cui il merlo (\"Turdus merula\"), lo scricciolo (\"Troglodytes troglodytes\") e il picchio rosso maggiore (\"Picoides major\").\nTra i rettili si segnalano la vipera comune (\"Vipera aspis\"), il biacco (\"Hierophis viridiflavus\") e il colubro liscio (\"Coronella austriaca\"), mentre tra gli anfibi che popolano le zone umide vi sono il rospo comune (\"Bufo bufo\") e la rana verde (\"Pelophylax esculentus\")."}
{"id": "3208301", "revid": "610351", "url": "https://it.wikipedia.org/wiki?curid=3208301", "title": "Denise Dumont", "text": "\u00c8 figlia di Humberto Teixeira. Ha preso parte sia a film che a telenovelas.\nBiografia.\nDenise Dumont ha esordito come attrice televisiva nel 1970, appena quindicenne. Per tutti gli anni 70 \u00e8 apparsa in telenovelas: dapprima piccoli ruoli, poi parti sempre pi\u00f9 consistenti, come in \"Marron Glac\u00e9\" (1977), per arrivare a \"Marina\" (1980), in cui \u00e8 stata l'omonima protagonista: un successo in patria, che le ha assicurato grande popolarit\u00e0. Nel 1981 ha ottenuto un cameo nel cast di \"Destini\".\nQuindi per l'attrice si sono aperte le porte del cinema, e non solo quello brasiliano. Dopo aver lavorato in \"Rio Babilonia\", Denise Dumont \u00e8 approdata infatti a Hollywood. Qui \u00e8 apparsa in varie pellicole, tra cui \"Radio Days\" di Woody Allen, e il thriller \"Urla di mezzanotte\". Inoltre ha affiancato S\u00f4nia Braga nella coproduzione statunitense-brasiliana \"Il bacio della donna ragno\". \nEx moglie dello sceneggiatore Euclydes Marinho, Denise Dumont ha finito per stabilirsi a New York, avendo sposato lo scrittore, regista e giornalista statunitense Matthew Chapman, da cui ha avuto la figlia Anna Bella (mentre il primogenito Diogo \u00e8 frutto di un altro suo precedente matrimonio, con l'attore Claudio Marzo).\nA partire dagli anni 90, Denise Dumont ha quasi del tutto abbandonato la carriera di attrice, per dedicarsi alla produzione di documentari."}
{"id": "3208303", "revid": "2220366", "url": "https://it.wikipedia.org/wiki?curid=3208303", "title": "Riserva naturale orientata Monte Genuardo e Santa Maria del Bosco", "text": "La riserva naturale orientata Monte Genuardo e Santa Maria del Bosco \u00e8 un'area naturale protetta situata nei comuni di Contessa Entellina, Giuliana e Sambuca di Sicilia, nelle provincie di Agrigento e Palermo ed \u00e8 stata istituita nel 1997. Era stata soppressa nel 2012 e inglobata nel parco dei Monti Sicani. Nel 2019, a seguito dell'annullamento del Parco del Monti Sicani, \u00e8 stata ripristinata.\nTerritorio.\nL'area protetta tutela un territorio prevalentemente montuoso che si estende per circa 2.552,91 ettari, nel territorio dei comuni di Contessa Entellina, Giuliana e Sambuca di Sicilia. L'area \u00e8 dominata dal Monte Genuardo (1180 m), sui cui fianchi sono presenti formazioni laviche di rilievo geologico.\nFlora.\nSul versante nord-occidentale del Monte Genuardo si trovano boschi di leccio (\"Quercus ilex\") e\nroverella (\"Quercus pubescens\") mentre su quello meridionale prosperano l'acero campestre (\"Acer campestre\") e il sorbo montano (\"Sorbus aria\"). Sono inoltre presenti aree di rimboschimento a pino domestico (\"Pinus pinea\") e pino d'Aleppo (\"Pinus halepensis\"), la cui origine risale agli anni Settanta e al cui interno si \u00e8 registrata una reviviscenza spontanea di lecci e roverelle. \nIl sottobosco \u00e8 ricco di arbusti di pungitopo (\"Ruscus aculeatus\"), biancospino (\"Crataegus monogyna\") e rosa canina.\n\u00c8 possibile incontrare anche specie rare come il giaggiolo siciliano (\"Iris pseudopumila\"), la bivonea gialla (\"Bivonaea lutea\") e l'evax delle Madonie (\"Evacidium discolor\").\nLungo i corsi dei torreni presenti nella riserva sono presenti il cerfoglio (\"Astricus cereifolium\") e l'asplenio (\"Asplenium trichomanes\"), mentre nelle numerose radure si possono ammirare ginestre, asfodeli (\"Asphodelus microcarpus\") e ferule (\"Ferula communis\").\nFauna.\nLa riserva ospita numerose specie di mammiferi tra cui il coniglio selvatico (\"Oryctolagus cuniculus\"), la volpe (\"Vulpes vulpes\"), il riccio (\"Erinaceus europaeus\"), il gatto selvatico (\"Felis silvestris\") e la martora (\"Martes martes\"). Con un po' di fortuna \u00e8 possibile osservare anche il topo quercino (\"Eliomys quercinus\"), l'arvicola del Savi (\"Microtus savii\") e il toporagno di Sicilia (\"Crocidura sicula\").\nTra gli uccelli sono presenti il picchio rosso maggiore (\"Dendrocopos major\"), il picchio muratore (\"Sitta europaea\"), il rampichino (\"Certhia brachydactyla\"), la capinera (\"Sylvia atricapilla\"), la cinciallegra (\"Parus major\") e rapaci come l'allocco (\"Strix aluco\"), il barbagianni (\"Tyto alba\") e la civetta (\"Athene noctua\").\nTra i rettili meritano una menzione la vipera (\"Vipera aspis\"), il saettone (\"Zamenis longissimus\") e il geco (\"Tarentola mauritanica\").\nStrutture ricettive.\nDal 2003 \u00e8 stato aperto un centro visite ricavato da un'antica costruzione in pietra, che fa da base logistica per\nattivit\u00e0 didattiche e di accoglienza."}
{"id": "3208310", "revid": "300067", "url": "https://it.wikipedia.org/wiki?curid=3208310", "title": "Don Freeman", "text": ""}
{"id": "3208311", "revid": "118834", "url": "https://it.wikipedia.org/wiki?curid=3208311", "title": "Geely", "text": ""}
{"id": "3208321", "revid": "729019", "url": "https://it.wikipedia.org/wiki?curid=3208321", "title": "Massimiliano d'Assia-Kassel", "text": "Biografia.\nFu un generale maggiore dell'artiglieria imperiale, generale feldmaresciallo ed infine generale feldmaresciallo imperiale.\nNel 1723 ottenne dal padre la signoria di Jesberg, comprensiva della tenuta di Richerode. A Jesberg si fece costruire un castello in stile barocco, e fece creare per le sue figlie nella vicina Waldst\u00fcck il cosiddetto \"Giardino della Principessa\".\nEra un appassionato musicista: mantenne una propria orchestra di corte e per questo si ritrov\u00f2 sommerso dai debiti.\nNel 1720 spos\u00f2 la principessa Federica Carlotta d'Assia-Darmstadt (1698-1777), figlia del langravio Ernesto Luigi d'Assia-Darmstadt, come segno della rinnovata armonia tra Assia-Kassel e Assia-Darmstadt. Da ambedue le famiglie venne considerato con fastidio il dispendioso stile di vita condotto dalla \"principessa Max\" (il nome assunto da Federica Carlotta dopo il suo matrimonio)."}
{"id": "3208323", "revid": "339392", "url": "https://it.wikipedia.org/wiki?curid=3208323", "title": "FK Jelgava", "text": ""}
{"id": "3208324", "revid": "767487", "url": "https://it.wikipedia.org/wiki?curid=3208324", "title": "The Oath and the Man", "text": "The Oath and the Man \u00e8 un cortometraggio del 1910 diretto da David W. Griffith. Prodotto e distribuito dalla Biograph Company, il film - girato a Paterson, New Jersey - usc\u00ec nelle sale cinematografiche statunitensi il 22 settembre 1910.\nProduzione.\nIl film fu prodotto dalla Biograph Company.\nDistribuzione.\nDistribuito dalla Biograph, il film - un cortometraggio di una bobina - usc\u00ec nelle sale cinematografiche statunitensi il 22 settembre 1910."}
{"id": "3208325", "revid": "640277", "url": "https://it.wikipedia.org/wiki?curid=3208325", "title": "Josep Comas i Sol\u00e0", "text": "Biografia.\nLaureatosi all'Universit\u00e0 di Barcellona in scienze fisiche e matematiche, inizi\u00f2 la propria carriera all'Osservatorio Catal\u00e0 a Sant Feliu de Gu\u00edxols dove lavor\u00f2 tra il 1897 e il 1899.\nDal 1902 al 1904 diresse i lavori di costruzione dell'osservatorio Fabra sul Tibidabo a Barcellona divenendone il primo direttore, incarico che mantenne fino alla sua morte avvenuta nel 1937.\nDivenne membro dell'Accademia Reale delle Scienze e delle Arti di Barcellona nel 1910. Nel 1911 fu uno dei fondatori e primo presidente della \"Sociedad Astron\u00f3mica de Espa\u00f1a y Am\u00e9rica\" (Societ\u00e0 astronomica di Spagna e d'America).\nDiresse la \"Revista de la Sociedad Astron\u00f3mica de Espa\u00f1a y Am\u00e9rica o Urania\" e il \"Bolet\u00edn del Observatorio Fabra\" (sezione Astronomica).\nI contributi di Comas i Sol\u00e0 alla cultura spagnola andarono oltre l'ambito dell'astronomia. Fu tra i fondatori della prima stazione radio spagnola, \"EAJ-1 Radio Barcelona\", nonch\u00e9 tra quelli della prima societ\u00e0 aeronautica spagnola, la \"Associaci\u00f3 de Locomoci\u00f3 A\u00e8ria\", nata nel 1908. Infine si interess\u00f2 anche di sismologia.\nScoperte ed invenzioni.\nHa scoperto varie stelle variabili: nel 1906 una nel Perseo, tra 1915 e il 1916 tre in Orione e nel 1923 una Cefeide nella Bilancia.\n\u00c8 stato lo scopritore dell'atmosfera di Titano, il maggiore dei satelliti di Saturno, la scoperta fu fatta nel 1907 e resa pubblica nel 1908.\nHa scoperto la cometa periodica 32P/Comas Sol\u00e1 e la non periodica C/1925 F1 Shajn-Comas Sol\u00e1, inoltre il Minor Planet Center gli accredita la scoperta di undici asteroidi, effettuate tra il 1915 e il 1930.\nHa inventato uno strumento astronomico, il goniometro stereoscopico.\nRiconoscimenti.\nNel 1905 gli fu assegnato il \"Prix Janssen\".\nGli sono state conferite due \"Medaglie Donohoe\" dalla Societ\u00e0 astronomica del Pacifico: una nel 1926 per la coscoperta della cometa C/1925 F1 Shajn-Comas Sol\u00e1, una nel 1927 per la scoperta della cometa 32P/Comas Sol\u00e1.\nGli sono stati dedicati gli asteroidi 1102 Pepita, dal suo soprannome \"Pepito\", e 1655 Comas Sol\u00e1, nonch\u00e9 il cratere Comas Sola su Marte.\nPorta il suo nome l\"'International Summer School in Astrobiology\", un seminario multidisciplinare dedicato all'esobiologia che si tiene annualmente a Santander in Spagna.\nOpere.\nComas i Sol\u00e0 fu un attivo divulgatore dell'Astronomia, scrisse oltre 1500 articoli tra il 1883 e il 1937 per il quotidiano \"La Vanguardia\".\nOltre gli articoli divulgativi, scrisse numerosi articoli scientifici di astronomia e sismologia.\nScrisse inoltre vari libri di Astronomia, tra i quali \"El cielo\", \"Nov\u00edsima astronom\u00eda ilustrada\" nel 1927 e \"Astronom\u00eda\" nel 1935.\nFu membro della Massoneria, del club teosofico di Barcellona e collaboratore della scuola anarchica \"Escola Natura\". "}
{"id": "3208334", "revid": "124247756", "url": "https://it.wikipedia.org/wiki?curid=3208334", "title": "Harry Shum Jr.", "text": "Biografia.\nHarry Shum Jr. nasce a Lim\u00f3n, in Costa Rica. Sua madre \u00e8 originaria di Hong Kong, mentre il padre \u00e8 originario di Canton, Cina. Si trasferirono in Costa Rica per lavoro, dove Shum e le due sorelle maggiori sono nate. Quando ha sei anni la famiglia si trasferisce nuovamente a San Francisco, California.\nShum parla fluentemente inglese e cantonese; cresciuto con lo spagnolo, ha dichiarato di non averlo pi\u00f9 parlato dopo essersi trasferito in California.\nCarriera.\nHa iniziato la sua carriera nel programma \"Comic View\", su BET nel 2002. Ha poi continuato la sua carriera come ballerino principale durante i tour di cantanti come Beyonc\u00e9, Mariah Carey, Jennifer Lopez, Chris Brown e Jessica Simpson.\nArriva sul grande schermo prendendo parte a film di danza come \"Stepping - Dalla strada al palcoscenico\", \"SDF Street Dance Fighters\", \"Step Up 2 - La strada per il successo\" e \"Step Up 3D\". Grazie a questi ultimi due film ha ottenuto popolarit\u00e0 interpretando il personaggio di Cable. Come ballerino e coreografo si far\u00e0 notare anche per la sua partecipazione alla webserie \"\", nel ruolo di Elliot Hoo.\nDal 2009 fa parte del cast della serie televisiva musicale \"Glee\", in cui interpreta il personaggio ricorrente di Mike Chang sin dalla prima stagione. A partire dalla terza, viene promosso nel cast principale. Nel giugno 2013 \u00e8 stato annunciato che non sarebbe tornato come personaggio principale per la quinta stagione, ma come guest star.\nNel 2012, Shum entra nel cast della seconda stagione della webserie statunitense ', nei panni di Kuai Liang. L'anno dopo ha un ruolo centrale nel crime drama, prodotto da Martin Scorsese, \"Revenge of the Green Dragons\"\",\" basata su fatti di cronaca realmente accaduti per le strade di New York negli anni '80 e '90 nella gang della mafia cinese, Green Dragons\".\" Nel 2016 appare nel sequel di \"La tigre e il dragone\", intitolato '.\nIl 15 maggio 2015 \u00e8 stato annunciato come interprete di Magnus Bane nella serie TV tratta dalla saga di \"Shadowhunters\", l'adattamento televisivo della serie di best seller \"The Mortal Instruments\" di Cassandra Clare, che viene trasmessa da FreeForm (ex ABC Family) dal 12 gennaio 2016.\nNel 2017 Shum \u00e8 stato confermato nel cast di \"Crazy &amp; Rich\", diretto da Jon M. Chu e distribuito dalla Warner Bros., e nel cast di \"Escape Plan 3 - L'ultima sfida\", accanto a Sylvester Stallone e diretto da John Herzfeld.\nVita privata.\nDal 2007 ha una relazione con Shelby Rabara, con cui si fidanza nell'ottobre 2013. Il 22 novembre 2015 si sposano in Costa Rica. La coppia ha annunciato nel novembre 2018 di essere in attesa del primo figlio, una femmina. La nascita della bambina, Xia, viene annunciata il 28 marzo 2019.\nDoppiatori italiani.\nNelle versioni in italiano dei suoi film, Harry Shum Jr. \u00e8 stato doppiato da:"}
{"id": "3208335", "revid": "300067", "url": "https://it.wikipedia.org/wiki?curid=3208335", "title": "Wilbert Frazier", "text": ""}
{"id": "3208336", "revid": "72396", "url": "https://it.wikipedia.org/wiki?curid=3208336", "title": "Pasquale Maria Liberatore", "text": "Biografia.\nRicevette la prima istruzione nelle scuole colasanziane nella sua Lanciano, prosegu\u00ec gli studi a Chieti e finalmente a Napoli dove si dedic\u00f2 allo studio della giurisprudenza alla scuola di Marino Guarano che gi\u00e0 sulla fine del secolo primeggiava nel foro napoletano. \nCon l'animo aperto alle innovazioni, partecip\u00f2 ai moti del 1799. Nel 1806 pubblic\u00f2 \"I pensieri civili ed economici per il miglioramento della provincia di Chieti\", nel 1814 a Napoli il notevole \"Saggio sulla giurisprudenza penale del regno di Napoli\". Ristabilita la dinastia borbonica, fu sospetto di appartenere alla Carboneria. Solo nel 1831 fu autorizzato ad esercitare la libera docenza. \nAvvocato eloquente, fu anche insegnante efficacissimo. Della variet\u00e0 e profondit\u00e0 della cultura sono testimoni \"Le osservazioni per servire di commento alle leggi civili\" (1832), \"L'introduzione allo studio della legislazione\" (Napoli 1832) e iniziate nel 1836 le \"Istituzioni della legislazione amministrativa vigente nel regno delle due Sicilie\", preziose pur tra deficienze sistematiche per la ricchezza del materiale legislativo. Lasciato l'insegnamento nel 1837 per malattia continu\u00f2 l'opera letteraria."}
{"id": "3208337", "revid": "767487", "url": "https://it.wikipedia.org/wiki?curid=3208337", "title": "Ad ogni costo (film 2010)", "text": "Ad ogni costo \u00e8 un film del 2010 diretto da Davide Alfonsi e Denis Malagnino.\nIl film \u00e8 stato presentato nella sezione EXTRA al Festival Internazionale del Film di Roma 2010."}
{"id": "3208338", "revid": "287204", "url": "https://it.wikipedia.org/wiki?curid=3208338", "title": "8604 Vanier", "text": "8604 Vanier \u00e8 un asteroide della fascia principale. Scoperto nel 1929, presenta un'orbita caratterizzata da un semiasse maggiore pari a 2,2265084\u00a0UA e da un'eccentricit\u00e0 di 0,2187143, inclinata di 4,40667\u00b0 rispetto all'eclittica.\nL'asteroide \u00e8 dedicato al filosofo canadese Jean Vanier."}
{"id": "3208340", "revid": "339392", "url": "https://it.wikipedia.org/wiki?curid=3208340", "title": "X Factor Italia 1", "text": ""}
{"id": "3208341", "revid": "339392", "url": "https://it.wikipedia.org/wiki?curid=3208341", "title": "X Factor Italia 2", "text": ""}
{"id": "3208342", "revid": "339392", "url": "https://it.wikipedia.org/wiki?curid=3208342", "title": "X Factor Italia 3", "text": ""}
{"id": "3208343", "revid": "339392", "url": "https://it.wikipedia.org/wiki?curid=3208343", "title": "X Factor Italia 4", "text": ""}
{"id": "3208349", "revid": "767487", "url": "https://it.wikipedia.org/wiki?curid=3208349", "title": "The Tenderfoot's Triumph", "text": "The Tenderfoot's Triumph \u00e8 un cortometraggio muto del 1910 diretto da Frank Powell. Di genere western, il film - prodotto e distribuito dalla Biograph - aveva come interpreti principali Florence Barker e Arthur V. Johnson.\nTrama.\nIn un campo di cowboy, tutti gli uomini fanno la corte alla bella figlia dello sceriffo che non sa chi scegliere tra loro. Ha per\u00f2 l'idea di metterli in competizione dicendo che offrir\u00e0 la sua mano a colui che catturer\u00e0 Black Pete, un ladro di cavalli su cui pende un mandato di cattura e un premio di cinquecento dollari. Tutti i cowboy entrano in agitazione e si preparano a partire alla caccia del ladro. Al campo, arriva un giovane pastore che decide di unirsi al gruppo ma non sono rimasti cavalli per lui, cos\u00ec si deve accontentare di un asino. I cowboy, nel frattempo, sono stati sorpresi dai banditi che, dopo averli disarmato, hanno loro sequestrato i cavalli. Sulla strada del ritorno, i cowboy incrociano il pastore sul suo asino: vedendo che \u00e8 un novellino, cercano di dissuaderlo dal proseguire ma lui non ci sente da quell'orecchio. Infatti riuscir\u00e0 a sorprendere i banditi, a legarli e a recuperare i cavalli. Non solo, otterr\u00e0 il premio di cinquecento dollari e il cuore della bella figlia dello sceriffo.\nProduzione.\nIl film fu prodotto dalla Biograph Company.\nDistribuzione.\nDistribuito dalla Biograph Company, il film - un cortometraggio in una bobina - usc\u00ec nelle sale cinematografiche statunitensi il 21 aprile 1910. Il copyright del film, richiesto dalla casa di produzione, fu registrato il 23 aprile con il numero J140758.\nDel film venne fatta una riedizione distribuita il 10 aprile 1913 dalla Moving Pictures Sales Agency."}
{"id": "3208353", "revid": "1305887", "url": "https://it.wikipedia.org/wiki?curid=3208353", "title": "The Uncanny X-Men", "text": "The Uncanny X-Men, a volte chiamato Marvel's X-Men, \u00e8 un videogioco d'azione sviluppato e pubblicato dalla LJN esclusivamente per NES nel 1989. Il videogioco, uscito soltanto in America \u00e8 ispirato alla serie di fumetti \"X-Men\" della Marvel.\nModalit\u00e0 di gioco.\nNel videogioco, il giocatore controlla numerosi personaggi di X-Men, ognuno dotato di speciali poteri, per completare una serie di missioni. I poteri di ogni singolo personaggio si dimostreranno utili in alcune particolari missioni. Per esempio, il raggio laser degli occhi di Ciclope si riveler\u00e0 utile nel livello ambientato nella fabbrica. Il gioco permette sia la modalit\u00e0 singolo giocatore che multiplayer. I personaggi giocabili disponibili sono Wolverine, Ciclope, Tempesta, Colossus, Nightcrawler e Uomo Ghiaccio. Ci sono cinque boss di fine livello: Boomerang, Sabretooth, Juggernaut, Emma Frost e Magneto.\nOgni personaggio \u00e8 dotato di attacchi illimitati (o un pugno o una specie di proiettile) ed una mossa speciale, utilizzabile soltanto quando la barra di energia \u00e8 al massimo, che per\u00f2 potrebbe uccidere il personaggio stesso se usata male. Nel videogioco il giocatore deve utilizzare il proprio personaggio per farsi strada nel livello per poter arrivare al boss finale, ed in alcuni casi sar\u00e0 necessario raccogliere alcuni oggetti per concludere il livello. Dopo che il boss \u00e8 stato sconfitto, il giocatore dovr\u00e0 portare velocemente il proprio personaggio all'inizio del livello, prima che una bomba distrugga tutto. In totale ci sono cinque missioni: \"Practice\", \"Future City Street Fight\", \"Search And Destroy The Robot Factory\", \"Subterranean Confrontation\" e \"Battle Through A Living Starship\"."}
{"id": "3208360", "revid": "300067", "url": "https://it.wikipedia.org/wiki?curid=3208360", "title": "Henry Finkel", "text": ""}
{"id": "3208361", "revid": "1543377", "url": "https://it.wikipedia.org/wiki?curid=3208361", "title": "Boston College", "text": "Boston College (in latino, \u00abcollegium bostoniense\u00bb, sigla BC) \u00e8 un'universit\u00e0 privata fondata nel 1863 e ubicata a circa 10 km. dal centro di Boston in Massachusetts negli Stati Uniti. Conta 15.000 studenti.\nI Boston College Eagles fanno parte della Division I NCAA e sono affiliati alla Atlantic Coast Conference.\nBC fa parte dell'associazione delle universit\u00e0 gesuite (AJCU), l'associazione delle 28 universit\u00e0 che la Compagnia di Ges\u00f9 possiede negli Stati Uniti."}
{"id": "3208365", "revid": "110157", "url": "https://it.wikipedia.org/wiki?curid=3208365", "title": "Mus\u00e9e des Beaux-Arts (Caen)", "text": "Il Mus\u00e9e des Beaux-Arts di Caen \u00e8 il principale museo d'arte della citt\u00e0 francese, fondato all'inizio del XIX secolo e ricostruito dentro il castello di Caen nel 1971.\nStoria.\nNel 1801 il ministro dell'interno francese Jean-Antoine Chaptal selezion\u00f2 quindici citt\u00e0 in cui aprire altrettanti musei d'arte, smistando cos\u00ec l'enorme numero di opere d'arte accumulate durante le confische o durante le guerre della Rivoluzione e del periodo napoleonico. La citt\u00e0 di Caen venne scelta in quanto capitale della Normandia e per la sua reputazione accademica.\nIl primo nucleo delle collezioni furono le opere d'arte confiscate durante le secolarizzazioni dei monasteri e conventi della regione, che fino ad allora erano depositati nella chiesa di Sainte-Catherine-des-Arts. Il museo venne costruito nell'ex-seminario a partire dal 1801 e completato solo nel 1809. I primi curatori selezionarono una collezione di 46 importanti opere d'arte, tra cui lavori di Paolo Veronese, Poussin e altri, che facevano del museo di Caen la collezione pi\u00f9 grande dopo quelle di Lione e, ovviamanete, Parigi. Col tempo le collezioni vennero accresciute, sebbene non si riusc\u00ec mai ad avere l'arazzo di Bayeux. La collezione sub\u00ec accrescimenti ma anche diminuzioni, in seguito alle varie guerre che interessarono la regione e le aree attigue.\nDal 1841 al 1880 la direzione del Museo pass\u00f2 al pittore Alfred Guillard che nel 1850 pubblic\u00f2 il primo catalogo. Nel 1872 egli ottenne il pi\u00f9 consistente accrescimento, grazie alla donazione di pi\u00f9 di 50.000 opere del libraio di Caen Bernard Mancel, che aveva acquistato nel 1845 gran parte della collezione romana del cardinale Fesch, zio di Napoleone Bonaparte. Le opere comprendevano dipinti, disegni e stampe, con nomi quali D\u00fcrer, Rembrandt, Callot, Perugino, Veronese e Rogier van der Weyden.\nNegli anni successivi il prestigio del museo sub\u00ec un declino per la poca ispirazione dei curatori, con un incendio nel 1905 che danneggi\u00f2 i locali e alcune opere soprattutto di scuola fiamminga e olandese, nonch\u00e9 una \"Battaglia\" di Fran\u00e7ois Debon.\nPer un rinnovo dei locali si dovette attendere il 1936, ma nel 1944 il museo sub\u00ec un grave bombardamento alleato. Se le opere pi\u00f9 preziose erano state messe in salvo, circa 540 dipinti sei-sette e ottocenteschi andarono distrutti, nonch\u00e9 circa 400 fogli del gabinetto delle stampe, archivi, inventari e cornici.\nUna ricostruzione del museo prese campo solo nel 1963 e il nuovo edificio vide la luce, nel castello di Caen, solo nel 1971. Da 1\u00ba febbraio 2005 l'accesso alle collezioni \u00e8 stato reso gratuito."}
{"id": "3208374", "revid": "767487", "url": "https://it.wikipedia.org/wiki?curid=3208374", "title": "The Canal Street Madam", "text": "The Canal Street Madam \u00e8 un film documentario del 2010 diretto da Cameron Yates.\nIl film \u00e8 stato presentato in concorso, nella sezione L'Altro Cinema, al Festival Internazionale del Film di Roma 2010."}
{"id": "3208379", "revid": "767487", "url": "https://it.wikipedia.org/wiki?curid=3208379", "title": "The Tenderfoot's Triumph (film 1915)", "text": "The Tenderfoot's Triumph \u00e8 un cortometraggio muto del 1915 diretto da Tom Mix che ne \u00e8 anche l'interprete principale. Il western - girato a Las Vegas, nel Nuovo Messico - fu prodotto dalla Selig Polyscope Company e distribuito dalla General Film Company. Usc\u00ec nelle sale il 16 novembre 1915.\nProduzione.\nLe riprese furono effettuate nel Nuovo Messico, a Las Vegas.\nIl film fu prodotto da William Nicholas Selig per la sua compagnia, la Selig Polyscope Company attiva dal 1898 al 1921, periodo nel quale la casa di produzione produsse pi\u00f9 di duemila film.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 16 novembre 1915."}
{"id": "3208383", "revid": "486946", "url": "https://it.wikipedia.org/wiki?curid=3208383", "title": "Museo d'Arte moderna di Lille", "text": ""}
{"id": "3208386", "revid": "21880", "url": "https://it.wikipedia.org/wiki?curid=3208386", "title": "Junix", "text": ""}
{"id": "3208388", "revid": "1573940", "url": "https://it.wikipedia.org/wiki?curid=3208388", "title": "Caecilia", "text": "Caecilia \u00e8 un genere di anfibi apodi appartenenti alla famiglia Caeciliidae. Alcuni autori lo considerano un gruppo parafiletico.\nTassonomia.\nComprende 34 specie:"}
{"id": "3208393", "revid": "729019", "url": "https://it.wikipedia.org/wiki?curid=3208393", "title": "Ugo Manunta", "text": "Biografia.\nNato a Cagliari da Ernesto e da Virginia Rais, si trasfer\u00ec in giovane et\u00e0 a Torino. Dopo una breve militanza nelle file del gruppo giovanile dell'Associazione Nazionalista Italiana, si iscrisse nel 1922 alla sezione torinese del Partito Nazionale Fascista (PNF), partecipando inoltre alla Marcia su Roma. Collaboratore del quotidiano del PNF, \"Il Popolo d'Italia\", prosegu\u00ec la sua carriera giornalistica, che l'avrebbe visto \u00abai vertici della stampa di regime\u00bb, prima come direttore de \"La Stampa Sportiva\" (1924-1925) e, dopo altri incarichi, come collaboratore stabile de \"La Stampa\" (1926-1927) e della \"Gazzetta del popolo\" (1928-1930). Sempre a Torino, fu poi cofondatore del mensile sportivo \"Olimpionica\", grazie al patrocinio del CONI.\nManunta si trasfer\u00ec poi a Roma nel 1930, dove inizi\u00f2 il suo impegno all'interno della stampa del Sindacato fascista dei giornalisti, in particolar modo come redattore e poi direttore del servizio sindacale del quotidiano \"Il Lavoro fascista\", oltre a collaboratore d'importanti riviste del regime come \"Critica fascista\", diretta da Giuseppe Bottai, e \"L'Ordine corporativo\". Fu inoltre vicedirettore del pi\u00f9 importante quotidiano di Genova dell'epoca, \"Il Lavoro\".\nPartecip\u00f2 attivamente al dibattito sviluppatosi, negli anni 1930, sull'ordinamento corporativo, all'interno del quale egli teorizzava un ruolo importante per il sindacato, il quale avrebbe dovuto contribuire, da una parte, a realizzare la \u00absproletarizzazione delle masse\u00bb e, dall'altra, a rendere i lavoratori compartecipi delle responsabilit\u00e0 e della direzione della vita produttiva del Paese.\nPrese parte come volontario alla Guerra d'Etiopia e, durante la seconda guerra mondiale, fu inviato in Libia in veste di corrispondente di guerra, per poi assumere la direzione del \"Corriere di Tripoli\", spendendosi nel sostegno del progetto della \"Grande Italia\" di stampo fascista. Dopo l'armistizio dell'8 settembre 1943, ader\u00ec alla Repubblica Sociale Italiana (RSI) sin dalla sua fondazione, con il dichiarato intento di partecipare alla \u00abcostruzione del nuovo Stato sociale repubblicano, in cui il lavoro non dovr\u00e0 essere pi\u00f9 succube del capitale, ma forza direttrice e dominante di una societ\u00e0 rinnovata dalle fondamenta\u00bb.\nRivest\u00ec in quel periodo la carica di vicedirettore del \"Corriere della Sera\", dal 6 ottobre 1943 sotto la guida di Ermanno Amicucci; successivamente fu direttore de \"Il Secolo-La Sera\", in cui si impegn\u00f2 a sostenere le istanze di rinnovamento sociale della RSI. Prosegu\u00ec dunque attivamente tale impegno nella veste di sottosegretario al lavoro, il cui ministro era al tempo Giuseppe Spinelli. A causa del suo radicalismo \"di sinistra\", si rese inviso all'ala conservatrice del Partito Fascista Repubblicano (PFR), in particolare a Roberto Farinacci; a seguito delle polemiche scatenatesi, si trov\u00f2 costretto a rassegnare le dimissioni dalla direzione del quotidiano (25 ottobre 1944), quindi il regime gli assegn\u00f2 la carica di commissario alla casa editrice Garzanti. Collabor\u00f2 inoltre al settimanale \"L'Ora\", in cui curava la rubrica \"Sestante sociale\", e a \"L'Orizzonte\", l'organo ufficiale della Decima Mas.\nAlla fine della guerra, Manunta continu\u00f2 la sua attivit\u00e0 di giornalista alla \"Stampa\" e al \"Corriere della Sera\". In ambito politico ader\u00ec al Movimento Sociale Italiano (MSI), collocandosi in una delle quattro correnti \u2014 secondo la suddivisione fatta da Giuseppe Parlato \u2014 in cui si divise la \"sinistra fascista\": Manunta fece parte della cosiddetta \"sinistra fascista storica\" \u2014 tra cui spiccavano i nomi di Edmondo Cione, Alberto Giovannini, Bruno Spampanato e Giorgio Pini \u2014, la quale tent\u00f2 di impedire l'involuzione del MSI su posizioni conservatrici e reazionarie; in tal senso, il suo impegno intellettuale e culturale si concretizz\u00f2 nella direzione della neonata rivista \"Il Pensiero Italiano\", che ebbe per\u00f2 vita breve.\nSuccessivamente rivest\u00ec, tra le altre, la carica di segretario del collegio dei probiviri dell'Associazione della stampa romana, quella di componente del consiglio di amministrazione dell'Istituto nazionale di previdenza dei giornalisti italiani e del consiglio di amministrazione della Cassa autonoma di assistenza integrativa dei giornalisti italiani.\nMor\u00ec a Roma, ormai ultraottantenne, nel 1988."}
{"id": "3208400", "revid": "767487", "url": "https://it.wikipedia.org/wiki?curid=3208400", "title": "The Miracle Rider", "text": "The Miracle Rider \u00e8 un serial del 1935 in 15 episodi, diretto da B. Reeves Eason e da Armand Schaefer con protagonista Tom Mix. Il film - girato all'Iverson Ranch di Chatsworth (Los Angeles) - fu prodotto dalla Mascot Pictures e usc\u00ec nelle sale il 12 aprile 1935. Nei diversi episodi del serial appaiono alcuni dei personaggi pi\u00f9 famosi della storia del western, come Davy Crockett, Buffalo Bill e Daniel Boone.\nTrama.\nIl ranger Tom Morgan si scontra con gli interessi del grande proprietario terriero Zaroff. Costui vuole impadronirsi dei terreni di una riserva indiana, dove si trova un raro minerale: Morgan, difendendo i pellerossa, cerca di fermare Zaroff e di salvare la trib\u00f9.\nProduzione.\nIl film fu prodotto da Nat Levine (non accreditato) e da Barney A. Sarecky (produttore associato) per la Mascot Pictures. Venne girato all'Iverson Ranch di Chatsworth (Los Angeles).\nDistribuzione.\nDistribuito dalla Mascot Pictures, il serial usc\u00ec nelle sale USA il 12 aprile 1935.\nDate di uscita.\nIMDb\nAlias"}
{"id": "3208412", "revid": "100582390", "url": "https://it.wikipedia.org/wiki?curid=3208412", "title": "Costante di Madelung", "text": "La costante di Madelung \u00e8 un termine costante che compare nell'espressione dell'energia di un reticolo cristallino ionico dovuta alle interazioni elettrostatiche fra gli ioni (energia di Madelung). Essa rappresenta in pratica la somma di fattori geometrici.\nPrende nome dal fisico tedesco Erwin Madelung.\nDescrizione.\nPer descrivere come si ricava l'origine della costante di Madelung si fa riferimento al calcolo dell'energia di Madelung applicato al caso pi\u00f9 semplice, ovvero quello rappresentato da un reticolo unidimensionale formato da ioni di carica opposta che si alternano disposti in successione lineare posti a una distanza \"R\" (distanza interionica). Prendendo come riferimento un determinato ione e ponendolo arbitrariamente a distanza R=0, applicando la legge di Coulomb per il calcolo dell'energia potenziale dovuta alle interazioni totali fra gli ioni, essendo le distanze successive rispettivamente R, 2R, 3R, 4R..., si perviene a\nutilizzando lo sviluppo in serie di Taylor\nPer tenere in considerazione le interazioni per ciascun lato (il destro e il sinistro nell'arrangiamento lineare considerato) occorre moltiplicare il valore dell'energia per un fattore 2, mentre moltiplicando per il numero di Avogadro \"NA\" si ottiene infine l'espressione dell'energia per una mole di ioni. Alla fine si ottiene quindi\n2 ln 2 rappresenta la costante di Madelung relativa al reticolo considerato. Indicando tale costante con \"\u03b1\" si ricava l'espressione generica dell'energia di Madelung\nLa costante di Madelung dipende dalla specifica geometria della struttura cristallina considerata e nel caso di un reticolo ionico tridimensionale il suo calcolo risulta pi\u00f9 complesso. Ewald, Evjen e Frank per facilitare i calcoli hanno ricavato l'espressione \ndove \"nk\" \u00e8 il numero di ioni k-esimi vicini allo ione preso come riferimento e rk la distanza dei k-esimi ioni vicini allo stesso ione di riferimento. Questi valori sono riportati in letteratura riferiti alle diverse simmetrie cristalline. Ad esempio, nel salgemma uno ione Na+ sito al centro della struttura cubica compatta, \u00e8 coordinato da 6 ioni Cl- a distanza \"R\", poi interagisce con 12 ioni Na+ a distanza \"\u221a2 R\", con 8 ioni Cl- a distanza \"\u221a3 R\", con 6 ioni Na+ a distanza \"\u221a4 R\" e cos\u00ec via. Quindi, in questo caso si ottiene\nValori della costante di Madelung.\nLa tabella elenca i valori della costante di Madelung relativa a varie strutture."}
{"id": "3208414", "revid": "22475", "url": "https://it.wikipedia.org/wiki?curid=3208414", "title": "Caecilia abitaguae", "text": "Caecilia abitaguae \u00e8 un anfibio della famiglia Caeciliidae.\nDistribuzione e habitat.\nLa specie \u00e8 endemica dell'Ecuador, dove occupa vari habitat umidi, tropicali o subtropicali."}
{"id": "3208419", "revid": "287204", "url": "https://it.wikipedia.org/wiki?curid=3208419", "title": "Jiri Weiss", "text": ""}
{"id": "3208428", "revid": "287204", "url": "https://it.wikipedia.org/wiki?curid=3208428", "title": "Edo (popolo)", "text": "Edo \u00e8 il popolo che vive nell'omonimo stato Edo che fa parte della repubblica federale della Nigeria. I suoi antenati furono i fondatori, nel XII secolo, dell'antico Regno del Benin, che \u00e8 chiamato anche \"Regno di Edo\". Viene chiamato anche popolo \"Benin\" o \"Bini\".\nAntichit\u00e0 e dinastia Ogiso.\nLe sue origini si tramandarono nella tradizione orale e sono raccontate anche nelle leggende dei popoli vicini, come gli Yoruba. Secondo questi racconti, la cui interpretazione storiografica resta controversa, gli antenati degli Edo diedero vita ad una civilizzazione nell'attuale Nigeria in una data compresa tra i 6.000 e i 9.000 anni fa. Attorno al 400 a.C. fu fondata Igodomigodo che nell'VIII secolo divent\u00f2 la capitale del regno dei sovrani della dinastia Ogiso (re del cielo). La dinastia si sarebbe estinta con la fuga del figlio dell'ultimo Ogiso, che avrebbe abbandonato il regno per trasferirsi nella regione Yoruba di Ife, divenendo il sovrano di quel popolo. Questa ipotesi \u00e8 contestata dagli Yoruba che attribuiscono al loro sovrano un'altra provenienza. \u00c8 in questo periodo che la storia degli Edo si intreccia con quella dei vicini Yoruba.\nMedio evo e dinastia Oba.\nAlla morte dell'ultimo ogiso Owodo(circa nel 1091) segu\u00ec un periodo di transizione in cui il regno fu governato da reggenti. La capitale cambi\u00f2 il nome e fu chiamata Ile-Ibinu. Dopo alcuni anni di interregno fu finalmente acclamato re il bisnipote dell'ogiso, e nipote del re di Yoruba, che sal\u00ec al trono con il nome di oba Ekewa I nel 1180. Istitu\u00ec la figura dell'oba, contemporaneamente sovrano e capo religioso, e cambi\u00f2 il nome della dinastia Ogiso in dinastia Oba, che ancora oggi guida il popolo Edo, di cui fu il capostipite. In seguito il nome della citt\u00e0 fu cambiato in \"Ubinu\". Tale nome fu poi storpiato in Bini dai popoli vicini e in Benin dai primi portoghesi che arrivarono nella zona nel XV secolo. Attorno al 1470 oba Ewuare il Grande cambi\u00f2 il nome dello stato e della capitale in Edo. Il suo regno e quello dei suoi successori fu caratterizzato da diverse guerre vittoriose e dalla riorganizzazione dello stato. Fu questo il periodo del massimo splendore del regno che comprendeva la quasi totalit\u00e0 delle odierne Nigeria, Benin, Togo e Ghana. Furono intrapresi scambi commerciali con gli europei, in particolare con i portoghesi ed i britannici, ci\u00f2 port\u00f2 ad un arricchimento e all'ammodernamento del regno. In questo periodo fu introdotto il cattolicesimo e furono inviati i primi missionari. I viaggiatori europei che arrivarono a Edo si stupirono della ricchezza che trovarono e della efficienza dell'amministrazione statale. Nei secoli successivi il regno si arricch\u00ec ulteriormente con la tratta degli schiavi che dall'Africa vennero portati nelle Americhe e in Europa. \nDal periodo coloniale ad oggi.\nIl declino cominci\u00f2 nel XVIII secolo, nel 1852 divenne un protettorato britannico e, nel 1914, fu colonizzato dai britannici che lo smembrarono. Dal 1960, quando questi concessero l'indipendenza, Edo fa parte del nuovo stato della Nigeria. Nel 1963 fu inglobato nella divisione amministrativa chiamata \"Territori Centro-Occidentali\". Dal 1976 tale divisione prese il nome \"Stato di Bendel\". Finalmente nel 1991 Bendel fu suddiviso in due stati autonomi: Edo e Delta e da allora Edo conserva questo status e gli attuali confini. L'attuale stato conta circa 4.000.000 di abitanti e misura 17.802\u00a0km\u00b2. La capitale \u00e8 Benin City, che si chiamava Edo e diede il nome al regno ed al popolo. Data la variet\u00e0 di gruppi etnici presenti nello stato di Edo, non tutti parlano la lingua edo, ma sono invece molti che parlano l'edo, o 32 lingue similari chiamate \"edoidi\", negli stati vicini. Si stima che il solo Edo sia parlato da circa 5.000.000 di persone."}
{"id": "3208441", "revid": "33888", "url": "https://it.wikipedia.org/wiki?curid=3208441", "title": "Politica del nuovo corso", "text": ""}
{"id": "3208442", "revid": "599013", "url": "https://it.wikipedia.org/wiki?curid=3208442", "title": "\u00da\u017eice", "text": "\u00da\u017eice pu\u00f2 riferirsi a diversi toponimi della Repubblica Ceca:"}
{"id": "3208443", "revid": "599013", "url": "https://it.wikipedia.org/wiki?curid=3208443", "title": "\u010cakov", "text": "\u010cakov pu\u00f2 riferirsi a diversi toponimi della Repubblica Ceca:"}
{"id": "3208444", "revid": "1745361", "url": "https://it.wikipedia.org/wiki?curid=3208444", "title": "Principato di Haly\u010d", "text": "Il principato di Haly\u010d (in ucraino: \u0413\u0430\u043b\u0438\u0446\u044c\u043a\u0435 \u043a\u043d\u044f\u0437\u0456\u0432\u0441\u0442\u0432\u043e, trasl. \"Halyts\u02b9ke knyazivstvo\"; in slavo orientale antico: \u0413\u0430\u043b\u0438\u0446\u043a\u043e\u0454 \u043a\u044a\u043d\u0467\u0436\u044c\u0441\u0442\u0432\u043e, trasl. \"Galitsko\u00ea k\"niazh'stvo\"; in rumeno: \"Cnezatul Halici\"), anche noto come Principato di Galizia o Principato dei Rus' Aliciani, fu un'entit\u00e0 territoriale medievale slava e una delle principali regioni nell'orbita del Rus' di Kiev. Ad amministrarla furono i discendenti di Jaroslav I di Kiev. Una peculiarit\u00e0 del principato di Galizia \u00e8 stata l'importanza della nobilt\u00e0 e dei cittadini nella vita politica, la cui volont\u00e0 era la condizione principale per la regola principesca. Haly\u010d come capitale \u00e8 menzionata intorno al 1124 come residenza di Ivan Vasylkovi\u010d, nipote di Rostislav di Tmutarakan. Secondo Mychajlo Hru\u0161evs'kyj il regno di Galizia pass\u00f2 in mano a Rostyslav dopo la morte di suo padre Vladimir II di Novgorod, venendo tuttavia successivamente bandito da suo zio a Tmutarakan'. Il regno tocc\u00f2 poi a Jaropolk Izjaslavi\u010d, figlio del Gran Principe al potere di Kiev Izjaslav I.\nContesto storico.\nLe prime trib\u00f9 slave registrate che vivevano nelle regioni della Rutenia Rossa furono i lendiani (\"l\u0119dzianie\") e i dulebi. Nel 907, i croati bianchi e i dulebi furono coinvolti nella campagna militare contro Costantinopoli guidata dal principe della Rus' Oleg di Novgorod. Questa \u00e8 la prima prova significativa dell'affiliazione politica delle trib\u00f9 native. Secondo Nestor di Pe\u010derska, alcune roccaforti nella parte occidentale della Rutenia Rossa furono conquistate da Vladimir il Grande nel 981 e nel 992 o 993 Vladimir condusse una campagna militare contro i lendiani. In quel periodo fu posta la prima pietra della citt\u00e0 di Volodymyr, divenuta in breve tempo il principale centro del potere politico nella regione. Durante l'XI secolo gli insediamenti sul confine occidentale, tra cui Przemy\u015bl, furono assimilati per due volti dal Regno di Polonia (1018-1031 e 1069-1080). Nel frattempo, Jaroslav il Saggio stabil\u00ec un \"punto fermo\" nella regione fondando Jaros\u0142aw.\nIn quanto parte del territorio della Rus' di Kiev, l'area fu in seguito incorporata nel Principato di Volodymyr. Intorno al 1085, con l'aiuto del Gran Principe di Kiev Vsevolod di Kiev, si insediarono i tre fratelli Rostystlavi\u010d, figli di Rostislav Vladimirovi\u010d (di Tmutarakan). Le loro terre furono organizzate in tre principati minori: Przemysl, Zvenyhorod e Terebovlja. Nel 1097 il Principato di Terebovlja divenne un posto sicuro grazie all'intervento del Consiglio di Ljube\u010d dopo diversi anni di guerra civile tra Vasylko Rostyslavy\u010d e i locali. Nel 1124 il Principato di Galizia venne ceduto come principato minore a Ihor Vasylkovi\u010d da suo padre Vasylko, Principe di Terebovlia. Tramite tale operazione, Haly\u010d si separ\u00f2 dal pi\u00f9 grande Principato di Terebovlia.\nUnificazione.\nI fratelli Rostislavi\u010d riuscirono non solo a separarsi politicamente da Volodymyr, ma anche a difendersi dai nemici esterni. Nel 1099, nella battaglia di Rozhne, i galiziani sconfissero l'esercito del Gran Principe Svjatopolk II di Kiev e pi\u00f9 tardi l'esercito del re ungherese Colomanno d'Ungheria giunto fino a Przemysl.\nQueste due importanti vittorie generarono quasi un secolo di sviluppo relativamente pacifico nel Principato di Galizia. I quattro figli dei Fratelli Rostystlavi\u010d divisero l'area in quattro parti, i cui centri principali divennero Przemysl (finita in mano a Rostislav), Zvenyhorod (Vladimirko), Haly\u010d e Terebovlia (Ivan e Yuriy). Dopo la morte di tre di loro, Vladimirko prese possesso di Przemysl e di Haly\u010d e cedette Zvenyhorod a Ivan, figlio del fratello maggiore Rostyslav. Nel 1141 Vladimirko trasfer\u00ec la sua residenza da Przemysl a Haly\u010d, geograficamente posizionata in un luogo migliore, dando alla luce un Principato unito. Nel 1145 i cittadini di Haly\u010d, approfittando dell'assenza di Vladimirko, chiesero ad Ivan di acquisire il potere su Ivan di Zvenyhorod. Dopo la sconfitta di Ivan sotto le mura di Haly\u010d, pure il Principato di Zvenygorod fu incorporato alle terre galiziane.\nGoverno di Jaroslav Osmomysl.\nVladimirko persegu\u00ec una politica di equilibrio con i vicini. Riusc\u00ec a rafforzare il potere del principato, attacc\u00f2 alcuni insediamenti facenti capo al Gran Principe di Kiev e riusc\u00ec a mantenerli nonostante le mire di due potenti sovrani Izjaslav II di Kiev e G\u00e9za II d'Ungheria. Suggell\u00f2 un'alleanza con il Principato di Vladimir-Suzdal' facendo sposare suo figlio Jaroslav con Olga, figlia di Jurij Dolgorukij.\nNel 1152, quando mor\u00ec Vladimirko, il trono della Galizia fin\u00ec in mano al suo unico figlio Jaroslav Osmomysl. Yaroslav inaugur\u00f2 il suo regno con la Battaglia sul fiume Siret nel 1153 con il Gran Prince Izjaslav: le perdite galiziane furono notevoli, ma Izjaslav dovette ritirarsi e si spense poco dopo. Essendosi dissolto il pericolo proveniente dall'est, Jaroslav, ricorrendo alla diplomazia, raggiunse la pace con gli altri vicini - Ungheria e Polonia. Qualche anno pi\u00f9 tardi, grazie ad alcune trattative Jaroslav neutralizz\u00f2 il suo unico rivale: Ivan, il discendente pi\u00f9 anziano dei fratelli Rostislavi\u010d, ex principe di Zvenyhorod.\nQuesti successi diplomatici permisero a Jaroslav di concentrarsi sullo sviluppo interno del Principato, ovvero soprattutto la costruzione di nuovi edifici nella capitale e in altre citt\u00e0, l'arricchimento dei monasteri, nonch\u00e9 il rafforzamento del suo potere sul territorio nei pressi della foce del Dnestr, del Prut e del Danubio. Durante questo periodo (intorno al 1157) termin\u00f2 ad Haly\u010d la costruzione della Cattedrale dell'Assunzione, il secondo luogo di culto pi\u00f9 grande dell'antica Rus' dopo la Cattedrale di Santa Sofia a Kiev. La citt\u00e0 stessa divenne un grande agglomerato le cui dimensioni erano di circa 11x8,5\u00a0km. Si stima che il 90% della popolazione che viveva nei confini della moderna Ucraina vivesse in Galizia-Volinia. Nonostante la forte posizione nello scenario europeo, Jaroslav non poteva agire ignorando i cittadini di Haly\u010d, i quali doveva talvolta prendere in considerazione anche su questioni inerenti alla sua vita personale e familiare.\n\"La libert\u00e0 sui pr\u00ecncipi\".\nUna caratteristica significativa nella vita politica del Principato fu il ruolo decisivo dei boiardi e dei cittadini. Gli abitanti della Galizia applicarono il criterio della \"libert\u00e0 sui pr\u00ecncipi\", essendo loro concessa la facolt\u00e0 di invitare ed espellere i principi influenzando cos\u00ec inevitabilmente le loro attivit\u00e0. Contrariamente alla volont\u00e0 di Jaroslav Osmomysl che lasci\u00f2 il trono al figlio minore Oleg, i galiziani invitarono suo fratello Vladimir II Yaroslavi\u010d, ed essendo dopo entrati in conflitto con lui, Romano il Grande, principe di Volodymyr. Tuttavia quasi immediatamente Romano fu sostituito da Andrea II d'Ungheria, figlio del re ungherese B\u00e9la III. A motivare questa scelta fu la garanzia di una completa libert\u00e0 di governo ad opera di B\u00e9la e Andrea per i galiziani. Questo sistema esecutivo pu\u00f2 essere considerato la prima esperienza di autogoverno diretto da nobili e cittadini. Tuttavia, l'assunzione di un comportamento contrario alle promesse della compagine ungherese e i tentativi della stessa di convertire la popolazione al cattolicesimo portarono a un nuovo cambiamento e il trono fu restituito a Vladimir II, che govern\u00f2 fino all'anno 1199.\nAutocrazia di Romano il Grande e unificazione con la Volinia.\nDopo la morte di Vladimir II nel 1199, ultimo discendente dei fratelli Rostislavi\u010d fondatori del Principato, I galiziani avviarono i negoziati con i figli di sua sorella (figlia di Jaroslav Osmomysl) e il leggendario knjaz Igor' Svjatoslavi\u010d (l'eroe principale del \"canto della schiera di Igor\"') per trovare il successore. Tuttavia, il principe di Volodymyr Romano con l'aiuto di Leszek il Bianco riusc\u00ec a sottomettere Haly\u010d nonostante una forte resistenza dei residenti. Nei successivi sei anni perdur\u00f2 un periodo di repressione continua contro la nobilt\u00e0 e i cittadini attivi, nonch\u00e9 una significativa espansione territoriale e politica che trasform\u00f2 Haly\u010d nel centro principale di tutta la Rus'. Il Principato di Volinia fu unito a quello di Galizia e lo stato maggiore del nuovo Regno non si spost\u00f2 da Haly\u010d. Un'ulteriore guerra che and\u00f2 a buon esito con i fratelli Igoveri\u010d, i quali miravano al trono galiziano, permise a Romano il Grande di stabilire il suo controllo su Kiev e di collocare l\u00ec i suoi fedelissimo, uno dei quali con il consenso di Vsevolod dal grande nido. Sconfitti anche i cumani e, probabilmente, i lituani, Romano il Grande raggiunse l'apice del suo potere tanto da venir definito nel codice Ipaziano come \"Zar e Autocrate di tutti i Rus'\". Dopo la morte di Romano nel 1205, la sua vedova per preservare il potere in Galizia chiese aiuto il re ungherese Andrea, il quale le invi\u00f2 una guarnigione militare. Tuttavia, gi\u00e0 l'anno seguente i galiziani invitarono di nuovo Vladimir III Igorevi\u010d, nipote di Jaroslav Osmomysl. La vedova di Romano, assieme ai suoi figli, fu costretta a scappare dalla capitale.\nEvoluzione del rapporto con cittadini e boiardi.\nVladimir III govern\u00f2 la Galizia solo per due anni. A seguito di lotte accesesi con suo fratello Romano II, fu espulso e fu assegnato a quest'ultimo il trono. Ben presto Romano fu sostituito da Rostislav II di Kiev. Quando Romano II riusc\u00ec a rovesciare Rostislav, i galiziani chiesero aiuto al re ungherese che mand\u00f2 nella regione il Palatino Benedetto. Mentre Benedetto rimase ad Haly\u010d, i cittadini chiamarono a comandare il principe Mstislav il Muto di Peresopnytsya, rimandato presto a casa senza ripensamento. Nel tentativo di sbarazzarsi del seguito di Benedetto, vennero di nuovo invitati i fratelli Ihrevychiv: Vladimir III e Romano II espulsero Benedetto e ripristinarono il loro dominio sul Principato. Vladimir III si stabil\u00ec ad Haly\u010d, Romano II a Zvenigorod e l'altro fratello Svyatoslav a Przemysl'. I tentativi dei fratelli Igorevich di governare in maniera autonomia scatenatono un conflitto con i galiziani: sebbene molti tra questi ultimi morirono, i fratelli Igorevi\u010d ne uscirono sconfitti e furono giustiziati. Sul trono fu fatto sedere un giovane figlio di Romano il Grande, Danilo di Galizia. Dopo che sua madre prov\u00f2 a concentrare il potere nelle sue mani in qualit\u00e0 di reggente, essi furono banditi dalla citt\u00e0, e per regnare si invoc\u00f2 ancora Mstislav il Muto, fuggito poco dopo poich\u00e9 non se la sent\u00ec di affrontare le truppe ungheresi a cui era stato chiesto ausilio dalla madre di Danilo. Essendo fallita la campagna del re ungherese, la comunit\u00e0 locale comp\u00ec un passo unico nella storia della Rus' e pose a capo del Principato intorno al 1213 uno dei boiardi galiziani, Volodyslav Kormylchy\u010d. L'episodio pu\u00f2 essere considerato il picco dell'autogestione dei cittadini-nobili nella regione.\nLa nomina di Volodyslav caus\u00f2 l'aggressione degli stati vicini e la Galizia non riusc\u00ec a sopraffarli. Nel 1214 il re ungherese Andrea e il principe polacco Leszek firmarono un accordo sulla spartizione del dominio galiziano. La sezione occidentale pass\u00f2 alla Polonia e il resto all'Ungheria. Il Palatino Benedetto torn\u00f2 ad Haly\u010d e il figlio del re ungherese, Andrea Colomanno, ricevette la corona dal Papa e il titolo di \"Re di Galizia\". Tuttavia, il conflitto religioso nato con la popolazione locale e la cattura da parte del territorio ungherese ad opera della Polonia, portarono all'espulsione nel 1215 di tutte le forze straniere e all'elevazione del principe Mstislav Mstislavi\u010d di Novgorod. Durante il suo mandato, il potere fu concentrato totalmente nelle mani della nobilt\u00e0 ed egli non aveva il comando nemmeno dell'esercito galiziano. Nonostante fosse di fatto un fantoccio, pure Mstislav non risult\u00f2 gradito ai galiziani, che gradualmente iniziarono a nutrire simpatie il principe Andrea. Nel 1227 Mstislav permise a sua figlia di sposare Andrea e affid\u00f2 loro il governo della Galizia. Questi divenne per molto tempo il preferito in Galizia grazie al suo approccio attento ai diritti della nobilt\u00e0. Tuttavia, nel 1233 alcuni galiziani approcciarono Danilo. In seguito all'assedio e alla morte di Andrea, Danilo si impadron\u00ec brevemente della capitale e la lasci\u00f2 perch\u00e9 non riscontr\u00f2 il sostegno della maggioranza dei cittadini. Nel 1235, su invito dei galiziani, giunsero nella capitale Michele I di \u010cernihiv e suo figlio Rostislav (sua madre era figlia di Romano il Grande e sorella di Danilo). Durante l'invasione mongola, la Galizia fin\u00ec in mano a Danilo, ma non si \u00e8 certi di quando accadde precisamente, poich\u00e9 in quel momento storico le fonti coeve menzionano l'ascensione al trono di un nobile locale di nome Dobroslav Suddy\u010d.\nDanilo di Galizia e invasione mongola.\nNel 1240 nella storia del Principato di Galizia si verificarono importanti cambiamenti. Nel 1241, esso fu catturato dall'armata mongola. Nel 1245 Danilo vinse una battaglia decisiva contro l'esercito ungherese-polacco del suo avversario Rostislav e un\u00ec una seconda volta la Galizia con la Volinia. Dopo la vittoria stabil\u00ec la sua residenza a Che\u0142m nella parte occidentale della Volinia e ricevette la corona da Papa Innocenzo IV nel 1253. Dopo la visita di Danilo a Batu Khan, inizi\u00f2 a pagare un tributo all'Orda d'Oro, essendosi dichiarato disponibile a divenire uno stato vassallo. Tutti questi fattori portarono all'inizio del declino culturale, economico e politico della Galizia.\nNuova e ultima ascesa e declino.\nGi\u00e0 al tempo di Danilo, la Galizia si rivolse al figlio maggiore Lev I: dopo la morte del padre, questi assunse gradualmente il potere in tutte le aree della Volinia. Nella seconda met\u00e0 del XIII secolo, rese centrale Leopoli - un nuovo insediamento politico-amministrativo, fondato vicino a Zvenigorod al confine con la Volinia. Verso il 1300, Lev, in breve tempo, ottenne il potere su Kiev, rimanendo comunque dipendente dall'Orda d'Oro. Dopo la sua morte, la capitale del Regno di Galizia-Volinia ridivenne Volodymyr. In epoca successiva, i nobili riacquistarono gradualmente il potere e, dal 1341 al 1349, nominarono un loro pari Dmytro Dedko: \"de iure\", a comandare vi era Liubartas. Alla morte di Dedko nel 1349, il re polacco Casimiro III il Grande marci\u00f2 su Leopoli, in virt\u00f9 di una manovra eseguita a scapito dell'Orda d'Oro e del regno ungherese. Il risultato fu la fine dell'indipendenza politica della Galizia e la sua annessione alla corona polacca.\nEventi successivi.\nNel 1387, tutte le terre del Principato di Galizia furono incluse nei possedimenti della regina polacca Jadwiga, e successivamente nel 1434 si trasformarono nel Voivodato di Rutenia. Nel 1772, la Galizia divenne parte dell'Impero austriaco come unit\u00e0 amministrativa denominata \"Regno di Galizia e Lodomiria\": il capoluogo divenne Leopoli.\nRapporti con l'Impero bizantino.\nIl Principato di Galizia aveva stretti legami con l'Impero bizantino, essendo pi\u00f9 vicino di qualsiasi altro principato della Rus' di Kiev. Stando ad alcuni documenti, la figlia di Volodar di Peremyshl, Irina (grecizzato in Irene), si spos\u00f2 nel 1104 con Isacco, terzo figlio dell'imperatore bizantino Alessio I Comneno. Suo figlio, il futuro imperatore Andronico I Comneno, visse per un certo periodo ad Haly\u010d e govern\u00f2 da diverse citt\u00e0 del principato negli anni 1164-65. Come riferisce Tolomeo da Lucca, l'imperatore bizantino Alessio III fugg\u00ec ad Haly\u010d dopo la cattura di Costantinopoli da parte dei crociati nel 1204. Il Principato di Galizia e l'Impero bizantino divennero alleati di lunga data nella lotta contro i cumani."}
{"id": "3208445", "revid": "599013", "url": "https://it.wikipedia.org/wiki?curid=3208445", "title": "\u010cejkovice", "text": "\u010cejkovice pu\u00f2 riferirsi a diversi toponimi della Repubblica Ceca:"}
{"id": "3208446", "revid": "857138", "url": "https://it.wikipedia.org/wiki?curid=3208446", "title": "\u010cermn\u00e1", "text": "\u010cermn\u00e1 pu\u00f2 riferirsi a diversi toponimi della Repubblica Ceca:"}
{"id": "3208447", "revid": "1123310", "url": "https://it.wikipedia.org/wiki?curid=3208447", "title": "Parco nazionale naturale Las Hermosas", "text": "Il parco nazionale naturale Las Hermosas (in spagnolo \"Parque nacional natural Las Hermosas\") si trova ubicato nella Cordigliera Centrale nella regione andina della Colombia. Si estende nei dipartimenti di Tolima (80%) e Valle del Cauca (il restante 20%) e comprende i comuni di Rioblanco, Planadas, Chaparral (nel dipartimento di Tolima) e Palmira, Buga, El Cerrito, Tulu\u00e1, Pradera (nel dipartimento di Valle del Cauca).\nIl parco \u00e8 delimitato dai fiumi Magdalena e Cauca e comprende al suo interno i fiumi Nima, Amaime, Tulua, Amoy\u00e1 e Anamich\u00fa oltre a numerose lagune. Si trova a un'altitudine che va da 1.600 a 4.400 m s.l.m.; ha un clima temperato e una temperatura media di 24\u00a0\u00b0C alle quote pi\u00f9 basse, mentre alle pi\u00f9 alte il clima \u00e8 freddo con una temperatura media di 4\u00a0\u00b0C.\nFlora e fauna.\nIl parco vanta diverse tipi di vegetazione, tra cui: \"Ceroxylon quindiuense\", \"Podocarpus oleifolius\", \"Aniba perutilis\", \"Ocotea heterochroma\", \"Chuquiraga jussieui\", \"Passiflora tenerifensis\", \"Juglans neotropica\".\nLa fauna comprende una grande variet\u00e0 di uccelli, mammiferi e rettili. Tra i mammiferi: l'orso dagli occhiali, il tapiro delle Ande, il coguaro, il gatto-tigre, i pudu (\"Pudu puda\" e \"Pudu mephistophiles\") e il cervo dalla coda bianca. Nelle centinaia di laghi glaciali i pesci si cibano di alghe verdi, alghe azzurre e alghe unicellulari."}
{"id": "3208450", "revid": "92723", "url": "https://it.wikipedia.org/wiki?curid=3208450", "title": "Eparchia di Che\u0142m", "text": "L'eparchia di Che\u0142m (in latino: \"Eparchia Chelmensis Ruthenorum\") \u00e8 stata una sede della Chiesa cattolica di rito bizantino, soppressa nel 1875.\nTerritorio.\nL'eparchia si estendeva in Podlachia, sul territorio dell'antico principato di Che\u0142m e Be\u0142z, che dopo il 1794 costituiranno il voivodato di Che\u0142m. Spesso negli atti ufficiali l'eparchia \u00e8 chiamata con il nome di \"eparchia di Che\u0142m e Be\u0142z\".\nSede eparchiale era la citt\u00e0 di Che\u0142m, dove fungeva da cattedrale la chiesa della Nativit\u00e0 della Beata Vergine Maria, costruita tra il 1735 e il 1756 dall'eparca Felicjan Filip Wo\u0142odkowicz.\nNel 1815 il territorio dell'eparchia si estendeva su quello dei vescovati latini di Lublino, di Podlachia e di August\u00f3w, ma di fatto aveva giurisdizione su tutti gli uniati greco-cattolici del Regno del Congresso. Contava 317 parrocchie con circa 400 preti e diversi conventi, tra cui 5 dell'Ordine Basiliano di San Giosafat; il numero dei fedeli era di oltre 220.000.\nStoria.\nL'eparchia di Che\u0142m sorse probabilmente nell'XI secolo, oppure nel XIII secolo, quando venne eretta l'eparchia di Uhrovesk (o Uhrusk), che fu in seguito trasferita a Che\u0142m. Secondo Meysztowicz l'eparchia fu, almeno per un certo periodo, gi\u00e0 unita con la sede apostolica di Roma, come si evincerebbe da alcuni documenti di papa Gregorio XI del 1372 e del 1375. \u00c8 tuttavia solo nel 1596, in occasione dell'Unione di Brest, che l'eparca Dionizy Zbirujski ader\u00ec ufficialmente alla comunione con la Santa Sede.\nUna parte dei religiosi e dei fedeli di Che\u0142m rigett\u00f2 l'unione con Roma e nel 1621 fu consacrato il vescovo ortodosso Paisjusz Czerkawski. Nel 1650 facendo seguito ad un accordo con Bohdan Chmel'nyc'kij il re Giovanni Casimiro diede l'eparchia agli ortodossi, ma l'anno successivo riconobbe il diritto sull'eparchia dei cattolici uniati. Il conflitto con la borghesia urbana ortodossa si trascin\u00f2 fino al 1678. Nel 1695 ader\u00ec all'unione con Roma la confraternita ortodossa di Lublino e nel 1706 anche quella di Zamo\u015b\u0107.\nTra gli eparchi di Che\u0142m si ricordano in particolare: Atanazy Pakosta, che si occup\u00f2 della disciplina del clero e indisse diversi sinodi; Metody Terlecki, che nel 1641 ottenne una regolamentazione circa i rapporti tra il suo clero e quello di rito latino di Che\u0142m; Jakub Jan Susza, letterato e autore di opere in polacco ed in latino; Maksymilian Ry\u0142\u0142o, che istitu\u00ec il seminario eparchiale.\nIl 22 febbraio 1807 per effetto della bolla \"In universalis Ecclesiae\" di papa Pio VII l'eparchia entr\u00f2 a far parte della provincia ecclesiastica dell'arcieparchia di Leopoli e Haly\u010d (oggi arcieparchia di Leopoli). Con la stessa bolla il Papa concedeva il diritto di nominare gli eparchi all'imperatore.\nSoppressione.\nLa situazione politica fu una delle cause maggiori che determinarono la fine dell'eparchia unita. Se con la terza spartizione della Polonia (1795), la maggior parte del suo territorio era entrato a far parte dell'impero austriaco, il Congresso di Vienna del 1815 lo assegn\u00f2 al Regno del Congresso, stato vassallo sotto lo stretto controllo dell'impero russo.\nIl governo zarista attu\u00f2 una politica che mirava a limitare l'influenza della Chiesa cattolica nelle terre russe e polacche, a russificare la cultura polacca, ad adeguare forzatamente la liturgia a quella ufficiale ortodossa, ad impedire le nomine degli eparchi e a ridurre all'ortodossia le diverse comunit\u00e0 greco-cattoliche presenti numerose nei territori occidentali dell'impero e nel regno polacco. Una pseudo-unione consumatasi a Polack nel 1839, annull\u00f2 la precedente unione di Brest del 1596 e riport\u00f2 all'unione con la Chiesa ortodossa russa di molte eparchie greco-cattoliche. Scomparvero cos\u00ec la totalit\u00e0 delle eparchie dell'impero russo: tra queste le eparchie di Pinsk e Tura\u016d, Volodymyr-Br\u0117st, Supra\u015bl, Polack, Luc'k e Ostrog non vennero mai pi\u00f9 restaurate. Oltre 1 milione e mezzo di greco-cattolici furono costretti a passare alla Chiesa ufficiale russa.\nL'eparchia di Che\u0142m non rientr\u00f2 tra le eparchie soppresse, solo perch\u00e9 apparteneva al Regno del Congresso. Ma ben presto la politica russa si fece sentire anche a Che\u0142m. L'eparca Szumborski sub\u00ec diverse pressioni, anche dallo stesso imperatore Nicola I, per conformare la liturgia a quella russa; nel 1840 si arrese e pubblic\u00f2 una lettera pastorale con la quale ordinava ai suoi preti di introdurre nella liturgia usanze e rituali in uso nella Chiesa ortodossa. Papa Gregorio XVI lo biasim\u00f2 duramente in un breve del 1842 e Szumborski ritir\u00f2 la sua pastorale.\nA Szumborski succedette il suo coadiutore Jan Teraszkiewicz, di spirito arrendevole, che cedette alle pressioni russe e invi\u00f2 parte dei seminaristi a formarsi all'accademia ortodossa di Mosca; questo favor\u00ec l'introduzione tra il clero eparchiale di sacerdoti filorussi. Contestualmente, l'eparchia fu sottratta alla metropolia di Leopoli, dunque ad una teorica protezione austriaca, e resa immediatamente soggetta alla Santa Sede.\nA Teraszkiewicz succedette l'anziano Jan Miko\u0142aj Kali\u0144ski, vedovo con 13 figli, che tuttavia non ottenne il consenso del governo per la sua ordinazione episcopale. Kali\u0144ski mostr\u00f2 un'inaspettata energia ed affront\u00f2 direttamente il governo, sospendendo \"a divinis\" alcuni preti filorussi e opponendosi ad ogni modifica della liturgia greco-cattolica. Il governo zarista continu\u00f2 per\u00f2 nella sua politica: nel 1864 furono soppressi tutti i monasteri basiliani dell'eparchia; fu introdotto l'uso obbligatorio di un catechismo ortodosso; vennero accolti diversi preti provenienti da altre diocesi, tra cui Marceli Popiel, gi\u00e0 espulso da Leopoli, che divenne direttore del seminario e che fu il vero protagonista della soppressione dell'eparchia. Per la sua ostinata opposizione, l'eparca Kali\u0144ski fu arrestato il 21 settembre 1866 e deportato negli Urali; non sopport\u00f2 la durezza del viaggio e mor\u00ec il 19 ottobre successivo. Al suo posto i russi nominarono un reggente, J\u00f3zef W\u00f3jcicki, che venne installato con l'ausilio della polizia, per l'opposizione dei preti greco-cattolici, alcuni dei quali furono arrestati ed imprigionati; W\u00f3jcicki attu\u00f2 delle disposizioni che aprirono di fatto la strada allo scisma.\nDi fronte all'azione di forza zarista, la Santa Sede rispose con due interventi di papa Pio IX. Nell'allocuzione concistoriale del 28 ottobre 1866 (\"Luctuosum et numquam satis deplorandum\") protestava contro i soprusi del governo russo, elencandoli in modo dettagliato. L'anno successivo, il 17 ottobre 1867, pubblic\u00f2 l'enciclica \"Levate\", con la quale ancora una volta prese le difese dei greco-cattolici di Che\u0142m e, cosa inconsueta nei documenti pontifici, accus\u00f2 personalmente e direttamente, nominandolo (\"un certo prete Voicichi\"), l'amministratore J\u00f3zef W\u00f3jcicki, che fu sanzionato con la scomunica. Il Papa concludeva l'enciclica ammettendo, profeticamente, che \"\u00e8 imminente la trista rovina della diocesi rutena di Chelma e Belz\" (\"Tristis Chelmensi dioecesi impendet ruina\").\nNel 1868 l'eparca Mychajlo Kuzems'kyj, originario della Galizia, nominato dai russi che vedevano positivamente il suo atteggiamento antipolacco, diffuso anche nell'impero austriaco, ricevette la conferma della Sede apostolica. Dopo aver favorito l'ucrainizzazione dell'eparchia e l'abolizione nel culto greco-cattolico di ogni elemento latinizzante, nel 1871 l'eparca si dimise e senza attendere l'accettazione delle sue dimissioni da parte delle Sede Apostolica torn\u00f2 in Galizia. Mor\u00ec otto anni dopo continuando a mantenere il titolo eparchiale di Che\u0142m.\nLe dimissioni di Kuzems'kyj permisero ai russi di nominare vescovo Marceli Popiel, acceso simpatizzante dell'ortodossia, che avvi\u00f2 l'atto finale dello scisma. Fin dal 1871 abol\u00ec ogni differenza di liturgia e di calendario fra le due Chiese e vigil\u00f2 affinch\u00e9 tutti i sacerdoti obbedissero; nel 1873 i preti dell'eparchia dovettero sottoscrivere un formulario di adesione alla nuova liturgia. Popiel rimosse dalle chiese persino le icone di san Giosafat Kuncewycz, il vescovo uniate martire che era stato canonizzato nel 1867. Nel 1872 e 1873 i contadini insorsero contro i mutamenti liturgici e boicottarono la Chiesa guidata da Popiel andando nelle chiese di rito romano. Nel 1874 i russi massacrarono i contadini a Drel\u00f3w e a Pratulin; altri fedeli furono imprigionati. Nell'eccidio di Pratulin del 24 gennaio 1874 furono uccisi 13 fedeli cattolici, noti come i martiri di Podlachia: sono stati beatificati da papa Giovanni Paolo II nel 1996.\nPio IX intervenne nuovamente con la pubblicazione dell'enciclica \"Omnem sollicitudinem\" il 13 maggio 1874, con la quale condanna le innovazioni liturgiche introdotte nell'eparchia da Marceli Popiel. Questi, bench\u00e9 non nominato espressamente, viene definito \u00abuno pseudo-amministratore ... ritenuto indegno della dignit\u00e0 episcopale, [che] non esit\u00f2 ad usurpare la giurisdizione ecclesiastica, a sovvertire ogni cosa nella suddetta Chiesa, a sconvolgere e ad alterare a proprio arbitrio le disposizioni liturgiche sancite dai canoni ... Questo pseudo-amministratore risulta assolutamente privo di qualsiasi giurisdizione ecclesiastica: n\u00e9 il vescovo legittimo al momento della partenza, n\u00e9 in seguito la Sede Apostolica giammai gliela conferirono \u00bb. La diffusione dell'enciclica a Che\u0142m fu ostacolata dal governo, che aument\u00f2 il giro di vite contro gli oppositori, molti dei quali finirono in Siberia.\nDopo l'adeguamento della liturgia a quella ortodossa, si pose mano all'ultimo atto, ossia l'adesione formale delle singole parrocchie alla Chiesa ortodossa. Diverse parrocchie, fra il gennaio e il maggio del 1875, firmarono, pi\u00f9 o meno volontariamente, l'atto d'unione con l'ortodossia. In una relazione letta nella cattedrale di Che\u0142m il 2 marzo, con un atto molto simile a quello del 1839, Popiel dichiarava che 120 parrocchie desideravano unirsi alla Chiesa ortodossa e chiese ufficialmente all'imperatore l'adesione formale e definitiva dell'eparchia con la Chiesa russa. Il 6 aprile successivo, nel Palazzo d'Inverno di San Pietroburgo si svolse alla presenza di Alessandro II la cerimonia ufficiale e solenne con la quale fu abolita l'unione con Roma e sancita l'unione dell'eparchia di Che\u0142m all'arcieparchia ortodossa di Varsavia. Questi atti posero fine all'eparchia greco-cattolica.\nSulle cifre le fonti e gli storici non sono concordi. Secondo i dati ufficiali russi passarono all'ortodossia 250.000 fedeli e 204 sacerdoti. Secondo lo storico polacco Meysztowicz, furono invece almeno 150.000 i greco-cattolici che rimasero fedeli a Roma. La persecuzione zarista contro i resti della Chiesa greco-cattolica dell'impero continu\u00f2 negli anni successivi. Due atti meritano di essere segnalati. Nel febbraio del 1875, un decreto governativo vietava agli uniati di partecipare alle cerimonie liturgiche e sacramentali nelle chiese di rito latino: le pene erano durissime e ne fecero le spese anche sacerdoti latini. Inoltre, furono considerati invalidi tutti i matrimoni non celebrati di fronte ad un pope ortodosso, con la conseguente perdita del diritto di paternit\u00e0 sui figli, considerati bastardi, perch\u00e9 nati in un matrimonio illegittimo.\nQuasi nessuno in Europa si accorse di quello che stava succedendo in Polonia. Gli austriaci, per timore che aumentassero le rivendicazioni russe sulla Galizia, non fecero alcuna obiezione. La stessa Santa Sede si limit\u00f2 a una blanda protesta, consegnata in una lettera di Pio IX all'arcieparca di Leopoli nel 1876. I Gesuiti, che ebbero larga parte nell'Unione di Brest del 1596, dedicarono diverse pagine delle loro riviste ai fatti di Che\u0142m; uno di questi, Martinov, sulla rivista \"Etudes\", li qualific\u00f2 con l'espressione di \"latrocinio di Che\u0142m\" (\"le brigandage de Khelm\"). Il quotidiano \"Le Monde\" pubblic\u00f2 una serie di articoli, apparsi nel 1875 in un volume intitolato \"Le schisme et ses ap\u00f4tres dans le dioc\u00e8se de Khelm\", con il quale intese confutare la versione ufficiale dei fatti pubblicati sull'organo del governo zarista di San Pietroburgo.\nIl 17 aprile 1905 l'editto di tolleranza Nicola II di Russia permise ai greco-cattolici superstiti di passare al rito latino, restando proibita la Chiesa uniate. Secondo le statistiche ufficiali russe, furono 300.000 i greco-cattolici dell'impero che, per mantenere la loro fede, fecero proprio il rito latino; Meysztowicz \u00e8 dell'opinione che la maggior parte di questi fedeli provenisse dall'antica eparchia di Che\u0142m."}
{"id": "3208451", "revid": "767487", "url": "https://it.wikipedia.org/wiki?curid=3208451", "title": "Prima che mi impicchino", "text": "Prima che mi impicchino (\"Before I Hang\") \u00e8 un film horror fantascientifico statunitense del 1940 con protagonista Boris Karloff.\nTrama.\nUno scienziato condannato alla pena capitale per aver eseguito l'eutanasia su un paziente, sperimenta un siero derivato dal sangue di un criminale che consente di bloccare il processo di invecchiamento. Il siero funziona e il dottore inizia a ringiovanire, ma il siero provoca in lui una rabbia cieca che lo spinge ad uccidere il medico del carcere, di cui verr\u00e0 incolpato un altro carcerato. Dopo essere stato perdonato, ironia della sorte, per aver bloccato il presunto assassino, il Dr. Garth esce di prigione ma l'effetto del siero \u00e8 disastroso, trasformandolo in una specie di Dr. Jekyll e Mr. Hide."}
{"id": "3208455", "revid": "729019", "url": "https://it.wikipedia.org/wiki?curid=3208455", "title": "Akron Pros", "text": "Gli Akron Pros sono stati una squadra professionistica di football americano con sede a Akron attiva tra il 1908 ed il 1926. Furono i vincitori, anche se ufficiosi, del primo campionato della NFL.\nStoria.\nFondati nel 1908 come squadra semi-professionistica col nome di Akron Indians, cambiarono la denominazione in \"Pros\" nel 1920 quando divennero una delle squadre fondatrici della National Football League, lega nella quale disputarono tutte le stagioni dalla prima a quella del , anno in cui ritornarono alla denominazione originale di \"Indians\", prima di sciogliersi definitivamente. La squadra assunse anche brevemente tra il 1916 e il 1917 la denominazione di Akron Burkhardts prendendo nome dal nome dello sponsor di quella stagione.\nGiocatori importanti.\nMembri della \"Pro Football Hall of Fame\".\nQuello che segue \u00e8 l'elenco delle personalit\u00e0 che hanno fatto parte degli Akron Pros che sono state ammesse nella \"Pro Football Hall of Fame\" con l'indicazione del ruolo ricoperto nella squadra, il periodo di appartenenza e la data di ammissione (secondo cui \u00e8 stato ordinato l'elenco)."}
{"id": "3208456", "revid": "11959", "url": "https://it.wikipedia.org/wiki?curid=3208456", "title": "Bayazet II", "text": ""}
{"id": "3208457", "revid": "533647", "url": "https://it.wikipedia.org/wiki?curid=3208457", "title": "Mistretta", "text": "Mistretta (\"Mistretta \"in siciliano) \u00e8 un comune italiano di abitanti della citt\u00e0 metropolitana di Messina in Sicilia.\nSi trova nel territorio del Parco dei Nebrodi.\nGeografia fisica.\nLa cittadina \u00e8 sita su un monte tra gli 850 e i 1100 metri sul livello del mare, nei boscosi monti Nebrodi, ricchi di selvaggina e famosi fin dall'antichit\u00e0 per il loro splendore.\nLa cittadina, detta anche la \"Sella dei Nebrodi\" per la particolare conformazione, si trova a met\u00e0 strada tra Palermo e Messina e la statale 117 collega in 15 minuti Mistretta al mare (15 chilometri circa) creando un suggestivo binomio montagna-mare. Il panorama che si pu\u00f2 ammirare dalle parti pi\u00f9 alte del paese, infatti, \u00e8 spettacolare: dai boscosi monti si scende con lo sguardo fino al mare, con sullo sfondo le Isole Eolie. Se a questo si aggiunge che durante l'inverno il paese \u00e8 ricoperto di neve, lo scenario cui si pu\u00f2 assistere \u00e8 davvero incantevole.\nStoria.\nLe origini, protostoria ed et\u00e0 arcaica.\nGli studi non hanno ancora chiarito le origini di Mistretta. \nCerto \u00e8 che l'area era gi\u00e0 abitata nell'et\u00e0 protostorica, come dimostra il ritrovamento di un ripostiglio dell'et\u00e0 del bronzo finale avvenuto alla fine del XIX secolo e dal quale Paolo Orsi riusc\u00ec ad acquistare una cuspide di lancia conservata a Siracusa nel museo archeologico regionale a lui intitolato.\nSempre riferibile all'et\u00e0 protostorica \u00e8 una oinochoe geometrica conservata nel locale museo \"Ortolani\" appartenente allo stile di Polizzello. Materiali ascrivibili alla presenza greca compaiono a partire dal VI secolo a.C., periodo in cui l'area incominci\u00f2 a essere di passaggio per i calcidesi in movimento tra Zancle, Pizzo Cilona e Himera.\nL'et\u00e0 classica, ellenistico-romana,imperiale e tardo-antica.\nNon \u00e8 chiaro quale fosse il nome di Mistretta tra V e III secolo a.C.\nA partire da Adolf Holm nacque una disputa riguardante ci\u00f2. Si \u00e8 sempre ritenuto che a Mistretta fossero riferibili sia il toponimo Mytistraton sia quello Amestratos, ma presunti rinvenimenti di monete mytistratine nell'area del monte Castellazzo di Marianopoli fecero pensare che il primo dei due toponimi potesse appartenere a quel sito, cosa non ancora accertata. La sconosciuta Mytistraton, dotata della facolt\u00e0 di battere moneta, secondo il racconto di Polibio, ereditato da Filino di Agrigento, si ribell\u00f2 alla conquista romana e venne assediata tra il 263 e il 258 per ben tre volte, prima sotto i consoli Ottacilo e Valerio e poi, con successo, da parte dei consoli Attilio Calatino e Caio Sulpizio.\nCerto \u00e8 che nel III secolo a.C., la citt\u00e0 antica sorgente dove ora \u00e8 Mistretta, facente parte del gruppo di \"civitates decumanae\" col nome di Amestratos, batteva moneta (si conoscono due emissioni in bronzo, di cui una con l'iscrizione \u039b\u0395\u03a5 \u0391\u039c\u0397\u03a3\u03a4\u03a1\u0391\u03a4\u0399\u039d\u03a9\u039d), ebbe un certo sviluppo e probabilmente il suo nome \u00e8 identificabile alla riga 113 della lista dei theorodokoi di Delfi. Fece parte di una symmachia insieme con le citt\u00e0 di Halaesa, Kal\u00e8 Akt\u00e8 e Herbita con le quali sconfisse i pirati provenienti dalle Eolie. Fu inoltre attraversata dalla strada romana Halaesa-Agyrion-Katane, che, distaccandosi dalla Valeria, giungeva sulla costa ionica siciliana, divenendo punto di riferimento imprescindibile per chi viaggiava tra il cuore della Sicilia e il Tirreno.\nSilio Italico nel suo poema storico in versi \"Punica\" ci presenta Mistretta come un centro che forniva ai romani oltre al grano anche soldati ben addestrati. Tracce storiche inerenti alla citt\u00e0 di Mistretta si trovano nelle \"Verrine\" di Cicerone in cui si narra dei soprusi commessi dal governatore Caio Verre in varie citt\u00e0 siciliane, tra le quali anche Amestratos, che condivideva con Calacte decime esose che venivano depositate nel locale tempio di Venere sotto protezione del servo Bariobale. A partire dall'et\u00e0 imperiale le fonti citano di rado Amestratos, che verr\u00e0 comunque continuata a essere abitata e produttiva come pu\u00f2 testimoniare la villa del III sec. d.C. ritrovata in contrada Vocante. Testimonianze paleocristiana sono presenti in contrada Francavilla, dove piccole catacombe sono impiantate all'interno di megaliti quarzarenitici. Risalenti all'et\u00e0 bizantina sono una necropoli ritrovata in contrada Santa Maria La Scala e alcuni rinvenimenti sul monte del castello.\nL'et\u00e0 medievale.\nDopo la caduta dell'impero, Mistretta divenne preda dei Vandali, invasa poi dai Goti e infine ritorna ai domini imperiali con Bizantini che conquistarono l'intera Sicilia nel 535 d.C. In questo periodo, Mistretta dovette sostenere una forte fiscalizzazione e il suo territorio fu in seguito sottoposto a ruberie e saccheggi da parte islamica. Gli Arabi dominarono il paese tra l'827 e il 1070 e ristrutturarono il Castello bizantino edificato nel punto pi\u00f9 alto della citt\u00e0. Dopo il dominio dell'impero romano d'oriente, la conquista dei musulmani, guidati da Ibrahim Ibn Ahmed, rappresenta un momento di incontro con le culture e le economie del Nord Africa; vi erano, tra gli invasori, mercanti e coltivatori che introdussero la coltivazione del dattero e numerosi palmeti. Dal punto di vista religioso veniva garantita la libert\u00e0 di culto, a coloro che non volevano convertirsi all'islam, con il pagamento di una imposta. Per ci\u00f2 che concerne gli aspetti sociali e politici e l'introduzione di nuove tecniche costruttive in edilizia o l'introduzione di nuove colture e tecniche di coltivazione, la presenza araba ha arricchito ulteriormente la cittadina mistrettese. \nAlla dominazione araba succedette quella normanna durante la quale il castello fu ulteriormente ampliato. Con i Normanni, i grandi latifondi, smembrati dagli Arabi, si ricostituirono e si rafforz\u00f2 ancora di pi\u00f9 il baronaggio. Il re normanno Ruggero I d'Altavilla, nel 1101, don\u00f2 Mistretta con le sue chiese, i suoi splendori e con tutto il suo territorio al fratello Roberto, Abate della Santissima Trinit\u00e0 in Mileto Calabro e dall'atto di donazione si possono ricavare notizie storiche sul paese che in quel periodo si stava ampliando lungo le falde del monte su cui sorgeva il castello arabo-normanno ed entro le mura di difesa di cui resti sono visibili nel Vico Torrione e lungo la Strada Numea dove si apre la \"Porta Palermo\", una delle due antiche porte della citt\u00e0. Oltre all'insediamento urbano circondato dalle mura, vi erano numerosi \"bagli\", aggregati sociali e produttivi circondati da orti, ed \u00e8 proprio dagli antichi \"bagli\" che hanno avuto origine i quartieri medioevali di Mistretta ricalcati ancora nel tessuto urbano del centro storico. Il castello \u00e8 pi\u00f9 volte al centro di operazioni militari, come nel 1082, quando Giordano, figlio illegittimo di Ruggero, approfittando dell'assenza del padre recatosi nelle Calabrie, tenta con la complicit\u00e0 dei suoi cortigiani di usurpare il potere, insediandosi stabilmente al governo della Sicilia, o ai tempi di Guglielmo il Malo, quando Matteo Bonello, ricevuta nel 1160 l'investitura della citt\u00e0, si fa promotore di una cospirazione contro il monarca, che diede i risultati sperati (ebbe come unico effetto l'uccisione del ministro Maione di Bari).\nLa citt\u00e0 fu insignita da Federico II di Svevia del titolo di \"Citt\u00e0 imperiale\", l'imperatore procede a una serrata lotta contro i briganti musulmani in tutta la Sicilia, sradicando totalmente ogni resistenza. Mistretta fu successivamente infeudata a Federico d'Antiochia e quindi a suo figlio Corrado. Fu in questo periodo che nacque lo stemma della citt\u00e0 raffigurante un'aquila, stemma degli Hohenstaufen nel Regno di Sicilia.\nFinita la dominazione sveva, vi fu l'occupazione angioina. Carlo I d'Angi\u00f2 import\u00f2 in Sicilia un feudalesimo arcaico danneggiando l'economia di molti importanti centri, tra cui Mistretta che fondava la sua prosperit\u00e0 sull'agricoltura e sul commercio. La citt\u00e0 di Mistretta insorse e, nel 1282, i cittadini di Mistretta si unirono alla rivolta dei \"Vespri Siciliani\". Per il gran contributo apportato nella lotta contro i francesi, la citt\u00e0 fu inserita tra quelle demaniali ed accolta nel Parlamento del Regno di Sicilia con capitale Palermo, sotto gli Aragonesi. Nel 1447, re Alfonso d'Aragona, sanc\u00ec la demanialit\u00e0 di Mistretta ed i suoi Casali e, nel consentire al ceto artigiano di entrare a far parte del governo della citt\u00e0, cre\u00f2 i presupposti affinch\u00e9, nel XVI secolo, la citt\u00e0 si arricchisse di numerosi monumenti religiosi e civili. Notevoli testimonianze del Cinquecento, fase storica di splendore per Mistretta, ci sono date dalla magnificenza dei lavori con i quali gli scalpellini del paese arricchirono la Chiesa Madre, aggiungendoli ai raffinatissimi interventi dei Gagini. Di questo periodo \u00e8 pure la fondazione dell'Ospedale e della \"Casa dei Pellegrini\", edifici ancora esistenti con le loro originarie caratteristiche. La citt\u00e0, tuttavia, mentre si arricchiva di arte (il barocco, le chiese, i palazzi, tele, sculture, ...), subiva la stessa sorte del resto della Sicilia, la perdita del peso politico, dominata dai re di Castiglia.\nL'et\u00e0 moderna.\nIl Settecento fu anch'esso periodo di benessere per i mistrettesi, per la crescita economica dovuta all'esportazione di prodotti agricoli ed allo sfruttamento dei boschi comunali. Mistretta diviene quindi importante centro commerciale e sede d'uffici e magazzini che consentivano una efficiente lavorazione e commercializzazione dei prodotti. A questa ricchezza corrisponde l'affermarsi di una ricca borghesia che, grazie alle proprie commesse, consent\u00ec il fiorire di una serie di attivit\u00e0 artigianali per la lavorazione del ferro e del legno. Questa ricca classe sociale provvide a far edificare palazzi signorili e urbanizz\u00f2 l'area di propriet\u00e0 della Chiesa di Santa Caterina d'Alessandria ai confini del bosco che sovrasta la cittadina.\nNel 1713 (Trattato di Utrecht), la Spagna cedette i suoi possedimenti in Italia all'Austria, ma il principe Vittorio Amedeo di Savoia cui spettava la Sicilia la baratt\u00f2 in cambio della Sardegna e l'isola pass\u00f2 a Carlo VII di Baviera e pi\u00f9 tardi a Carlo III di Borbone; per i mistrettesi e tutti i siciliani iniziava la dominazione borbonica.\nStoria contemporanea.\nSotto i Borbone, assunse un ruolo ancora pi\u00f9 centrale in quanto elevata nel 1812 a capoluogo dell'omonimo distretto. La borghesia locale si preoccup\u00f2 di abbellire a ampliare la citt\u00e0 e durante l'Ottocento furono costruiti palazzi, fu messo in opera un poderoso riassetto urbanistico, culminante con l'apertura del corso Libert\u00e0 nel 1848, furono abbellite le chiese con numerose opere d'arte, fu aperta la biblioteca comunale. La citt\u00e0 riacquist\u00f2 cos\u00ec l'antica importanza e divenne il punto di riferimento commerciale e culturale per tutti i centri vicini.\nIl malcontento diffusosi a Mistretta presso la nascente classe media costituita da professionisti, artigiani e massari, che sfoci\u00f2 nella rivolta di San Sebastiano del 1859, fecero s\u00ec che la cittadina mistrettese fosse tra le prime ad insorgere contro i borboni dopo Palermo nel 1860, contribuendo alla causa dell'unit\u00e0 d'Italia. Successivamente Mistretta sub\u00ec le vicende di tutta la Sicilia nell'Italia post-unitaria fino ai giorni nostri. Nel 1860 fu soppresso l'omonimo distretto amministrativo, immediatamente sostituito per\u00f2 dall'ente analogo del Circondario di Mistretta, governato dal Sottoprefetto.\nAll'inizio del \u2018900 la Sicilia aveva quasi del tutto consumato l'immagine forte che il secolo appena concluso le aveva permesso di costruire e consegnare, la sua storia regionale superava in variet\u00e0 e prestigio quella delle altre regioni. Mistretta, come molte altre citt\u00e0 sicule in quel periodo, aveva raggiunto l'apice del suo splendore economico, artigianale, artistico e culturale, ma dietro ai palazzi nobiliari, ai circoli culturali, alle fiere, alle feste di paese, si nascondevano le sorti infauste che hanno segnato le vicende di numerose cittadine della Sicilia.\nIl 31 Ottobre del 1967 il centro nebroideo, unitamente ai comuni di Capizzi e Nicosia, fu colpito da un sisma di magnitudo 5.6 sulla scala Richter, evento che provoc\u00f2 il danneggiamento di edifici storici, nonch\u00e9 il crollo di parte della chiesa dedicata al Santo Patrono S.Sebastiano, resa inagibile e riaperta al culto solo nel 1994.\nNon si registrarono n\u00e9 morti n\u00e9 feriti, tuttavia fu necessario dislocare diversi nuclei familiari dai quartieri maggiormente colpiti. \nSebbene il sisma possa considerarsi di secondario interesse se paragonato a catastrofi naturali sia posteriori quanto anteriori, il fenomeno ebbe un impatto notevole sulla vita cittadina di Mistretta, poich\u00e9 incentiv\u00f2 l'abbandono di parte del centro storico del paese, tutt'ora segnato da uno stato di desolazione e degrado.\nLa cittadina ha seguito il destino di gran parte dei centri di montagna siciliani nel Novecento, ha subito i colpi inferti dalla disoccupazione fino allo spopolamento per emigrazione (dai 20.000 abitanti dell'Ottocento, poi circa 5.000), subisce la fuga dei pi\u00f9 giovani che per motivi di studio o per cercare nuove opportunit\u00e0 lasciano il centro nebroideo, vede scomparire ogni giorno parte del suo patrimonio artistico-culturale sotto i colpi inferti dalla negligenza e dal vandalismo. La forte crisi che interessa Mistretta \u00e8 anche dovuta ai tagli voluti dalla Spending Review, che hanno portato alla soppressione del Tribunale nel settembre 2013, accorpato a Patti, del carcere nel 2014 e al depotenziamento dell'ospedale, privo del punto nascita. Le prospettive di futuro a Mistretta pare possano essere legate all'agricoltura e al turismo.\nIl 26 Marzo 2019 la storia cittadina di Mistretta subisce l'onta di veder sciolta la propria amministrazione comunale a causa di infiltrazioni mafiose.\nDue giorni dopo si insediano i commissari prefettizi.\nMonumenti e luoghi d'interesse.\nArchitetture militari.\nCastello.\nSul punto pi\u00f9 alto della citt\u00e0 si trovano i resti del Castello, edificato dai bizantini e ristrutturato e ampliato prima dagli arabi e poi dai normanni. Nei secoli successivi l'edificio sub\u00ec diversi crolli che lo hanno portato allo stato di degrado.\nPorta Palermo.\nNel Settecento le mura della citt\u00e0 avevano perso la loro funzione difensiva e anche le maestose porte della citt\u00e0 costruite con la dura pietra locale non venivano pi\u00f9 sorvegliate.\nLe prime notizie certe sull'esistenza di porte a Mistretta risalgono al 1475 perch\u00e9 vengono menzionate in alcuni documenti dell'epoca, ma da altri documenti successivi sappiamo che avevano perso la loro funzione principale, tanto che nel 1771 venne concessa al Barone Giaconia l'autorizzazione a costruire sulle mura. Il Barone costru\u00ec sulla porta da cui partiva la strada che conduceva a Palermo rafforzandone i contrafforti, trasformando cos\u00ec la maestosa porta in una struttura portante dei suoi palazzi.\nPassando attraverso la porta che sorregge i palazzi del Settecento si accede alla ripida \"via Porta Palermo\" che s'immette nel cuore del centro storico creando uno scorcio unico nel suo genere.\nArchitetture civili.\nPalazzi.\nPalazzo Tita.\nSito nel Quartiere della SS. Trinit\u00e0, di fronte alla chiesa omonima (chiamata anche chiesa di San Vincenzo), il Palazzo Tita fu ricostruito nel 1885 con la facciata in stile bugnato. I balconi sono decorati con putti scolpiti da No\u00e8 Marullo. Il portale principale \u00e8 in forma di arco sulla cui chiave di volta \u00e8 scolpita la Medusa, mentre l'estradosso \u00e8 arricchito da bassorilievi di mostri marini. \u00c8 uno dei pi\u00f9 bei palazzi di Mistretta e prende il nome da una delle antiche famiglie signorili di Mistretta.\nPalazzo Salamone-Giaconia.\nIl Palazzo Salamone-Giaconia, esistente gi\u00e0 nel Seicento e ristrutturato nel 1865, \u00e8 caratterizzato da sculture e bassorilievi in mensole, chiavi di volta e lo stemma della famiglia nel portale. Si affaccia sulla Piazza Concordia, totalmente in muratura, con un'alta scala in monoblocchi di pietra arenaria.\nPalazzo Passarello.\nIl Palazzo Passarello, situato sulla via principale, \u00e8 stato edificato nel 1865 dalla famiglia Passarello Giaconia, con un pregevole portale neoclassico.\nPalazzo Scaduto.\nPalazzo Scaduto \u00e8 uno dei pi\u00f9 antichi d Mistretta. Venne edificato nel 1660, in stile barocco, il cui portale principale \u00e8 arricchito da due maestose sculture laterali e da bassorilievi; all'interno il palazzo conserva tra le pi\u00f9 rilevanti \"scale alla trapanese\" di Sicilia.\nCostruito dal Barone Pietro Scaduto, Giurato della Citt\u00e0, divent\u00f2 di propriet\u00e0 dei Baroni Bosco, alla fine del Settecento, in via ereditaria. Nel 1816, il Barone Biagio Lipari costruisce un corpo di casa fra il vicolo Cusc\u00e8 e la via Catania, a fianco del Palazzo Bosco. Il Barone Antonino, figlio di Biagio, acquista dai Bosco il palazzo e l'area circostante e inoltre diventa proprietario della casa beneficiale Cusc\u00e8, attigua al palazzo. Nel 1826, amplia il palazzo inglobandovi la casa costruita dal padre e la casa Cusc\u00e8 costituendo un nuovo corpo, in via Cairoli.\nLo stemma della famiglia Lipari, il leone rampante ai piedi di un albero, \u00e8 scolpito nella chiave di volta della porta d'ingresso della via Cairoli. Il palazzo viene ereditato dal nipote Giuseppe, che nel 1891 lo ristruttura in occasione del matrimonio della figlia con il Barone Giaconia.\nPalazzo Russo.\nIl Palazzo Russo \u00e8 un esempio di architettura del Settecento, con portale ad arco a tutto sesto in pietra arenaria con alla sommit\u00e0 l'aquila rampante dello stemma nobiliare. All'interno vi \u00e8 una loggia che risale sicuramente ad un'epoca precedente. Il palazzo fu ultimato nel 1775 come testimonia la data incisa su una pietra sottostante il tetto. L'edificio fu costruito dal Barone Armao e acquistato dal Cavalier Giovanni Russo in occasione del suo matrimonio con Remigia Catania, circa un secolo dopo.\nFontane.\nFontana San Vincenzo.\nAdiacente alla chiesa di San Vincenzo nello spiazzale denominato \"Largo Progresso\", nel 1875 fu costruita una fontana in pietra, dal mastro scalpellino Vincenzo Arcieri, il quale appalt\u00f2 i lavori di costruzione dell'acquedotto.\nDalla fontana non sgorga pi\u00f9 acqua, ma \u00e8 possibile ammirare il mirabile lavoro realizzato dall'artigiano mistrettese.\nFontana Palo.\nLa citt\u00e0 di Mistretta essendo in montagna \u00e8 ricca di acqua che sgorga in molte fontane e confluisce nell'acquedotto comunale. Nel quartiere \"Palo\" chiamato cos\u00ec perch\u00e9 nel \"Largo Buonconsiglio\" durante il Seicento venivano \"messi al palo\", cio\u00e8 impiccati i dissidenti, vi \u00e8 una maestosa fontana.\nQuesta fontana venne costruita nel 1860 dai maestri scalpellini locali e dai fratelli Pellegrino. Oggi si alimenta tramite l'acquedotto comunale, ma in passato era e collegata attraverso un sistema idraulico alle sorgenti dette \"Virdicanne\".\nFontana del Santissimo Rosario.\nVicino alla chiesa del Santissimo Rosario, definita e pavimentata tra il 1868 e il 1870 in seguito ad un riassetto urbanistico della citt\u00e0, vi era una fontana in pietra, eseguita dagli scalpellini Giaimo e Cannata riutilizzando pezzi provenienti dalla \"Fontana del Fruscio\", prima sita nella P.zza Vittorio Veneto.\nLa fontana negli anni sessanta fu spostata di qualche centinaio di metri per facilitare il percorso delle macchine che diventavano sempre pi\u00f9 numerose.\nVilla Garibaldi.\nNel 1873, il terreno antistante al monastero dei Padri Cappuccini trasformato in carcere, divenne di propriet\u00e0 del comune che ne delimit\u00f2 il perimetro con mura di cinta in pietra ed inferriate in ferro battuto. La Villa Fu dedicata a Garibaldi collocato un busto marmoreo raffigurante la sua immagine, scolpito dall'artista mistrettese No\u00e8 Marullo.\nLa \"Villa Garibaldi\" s'ispira allo stile italiano che deriva dal modello del giardino medievale, circondato da alte siepi di disegno geometrico. Il comune acquist\u00f2 a Palermo numerose piante, anche rare e particolari, che andarono ad affiancare quelle gi\u00e0 presenti sul posto e curate dai frati. Vi sono anche alberi secolari che imponenti spiccano in questa oasi di verde nel cuore della cittadina.\nCimitero monumentale.\nCostruito nel 1889 su progetto dell'architetto Giovan Battista Basile, il Cimitero monumentale si fregia di numerose cappelle e monumenti funebri di pregevole valore. Si segnalano, tra le altre, le cappelle Sergio, Mastrogiovanni Tasca, Salamone, Panebianco e Giaconia.\nLuoghi d'interesse naturalistico.\nUrio Quattrocchi.\nPosto a quota 1.030 metri sul livello del mare, in zona \u201cB\u201d all'interno del parco dei Nebrodi.\nSi tratta di un laghetto che ricade nel territorio di Mistretta, alle pendici del monte Castelli.\nSi trova in una posizione strategica, in quanto collocato all'inizio della dorsale dei monti Nebrodi, in un percorso di circa 70 chilometri che unisce il territorio di Mistretta con quello di Floresta.\nIl laghetto \u00e8 circondato da distese di boschi di faggio (Fagus sylvatica).\nNelle zone limitrofe, dalla primavera sino al tardo autunno, si rivestono di colori lussureggianti e di diverse essenze.\nAlla tipica vegetazione xerofila si aggiungono specie appartenenti alle graminacee, leguminose e alle composite, tra cui l'endemico cardo di Valdemone.\nPiccoli mammiferi, donnole, martore e volpi predano occasionalmente nei dintorni del laghetto.\nL'avifauna nebroidea \u00e8 una delle pi\u00f9 ricche di Sicilia.\nTra le specie pi\u00f9 curiose annoveriamo cicogne bianche e nere e cormorani, attirati dall'abbondante presenza di pesce.\nMorette, fischioni, marzaiole e codoni fanno da cornice al paesaggio del lago.\nCascate di Ciddia.\nQueste cascate, ben nove, sono maggiormente visibili nel mese di Marzo, quando lo scioglimento della neve ne alimenta il corso.\nLa pi\u00f9 alta, la Pietrebianche, di ben 35 metri, \u00e8 la maggiore, insieme con la Cascata Occhialino di Caronia, presente sui Nebrodi. Le cascate di Ponte Ciddhia e Cuttufa scorrono anche in estate.\nSociet\u00e0.\nEvoluzione demografica.\nMistretta \u00e8 sempre stata un punto di riferimento per i paesi vicini. Fino all'avvento del fascismo la cittadina superava i 15000 abitanti. Dopo un aumento verificatosi nell'immediato dopoguerra, l'evoluzione demografica della cittadina sui Nebrodi fu caratterizzata soprattutto dal calo della popolazione seguito dopo il 1951, quando molti mistrettesi emigrarono al Nord-Italia.\nDal 1971 al 1991 la popolazione \u00e8 rimasta in diminuzione e ancora molti giovani si spostano in altri centri in cerca di lavoro.\nEconomia.\nGli allevamenti producono carni pregiate e formaggi ritenuti tra i migliori della Sicilia. Da sempre pastorizia e agricoltura sono stati l'attivit\u00e0 prevalente a Mistretta, tanto che in molti documenti degli antichi romani, questa citt\u00e0 \u00e8 menzionata come una delle pi\u00f9 fertili di quella che loro consideravano il granaio di Roma, l'isola siciliana. L'economia cittadina si basa, quindi, principalmente sul pascolo, sull'agricoltura (oliveti, vigne, agrumeti, orti, \u2026) e sulla discreta presenza di boschi, ma non si pu\u00f2 dimenticare l'attivo ruolo rivestito dall'artigianato locale che abbraccia settori fiorenti come quello dei fabbri e degli intagliatori di legno che tanto hanno impreziosito gli edifici cittadini con le loro opere ed il settore dei lavoratori della pietra (a Mistretta vi \u00e8 pure una cava dalla quale si estrae una pietra dura che per il suo colore prende il nome di \u201cdorata\u201d).\nCultura, costumi e folklore.\nGastronomia.\nSono molte le prelibatezze preparate nella cittadina nebroidea, alcune di esse sono:\nFeste.\nFesta di San Sebastiano.\nLa festivit\u00e0 di San Sebastiano \u00e8 celebrata dal mondo occidentale il 20 gennaio e dal mondo orientale il 18 dicembre. A Mistretta il culto del Santo sembra sia stato introdotto nell'anno 1063, ma la devozione a S. Sebastiano si accrebbe tra 1625 e il 1630, quando s'invoc\u00f2 la sua intercessione per fermare la terribile epidemia di peste che affliggeva tutta la Sicilia. La festa di San Sebastiano di Mistretta \u00e8 considerata una delle pi\u00f9 belle, suggestive e sentite processioni di tutta la Sicilia.\nA Mistretta la festa del Santo si svolge due volte l'anno, proprio il 20 gennaio, la data in cui la chiesa ricorda la morte di San Sebastiano e il 18 agosto per ricordare la liberazione dalla peste di Mistretta avvenuta per intercessione di San Sebastiano nel Diciassettesimo Secolo.\nA gennaio la festa si svolge in tono minore, ma si tratta ugualmente di un giorno solenne, molto sentito. \nLa statua del Santo esce dalla chiesa e viene portata in giro per le vie del paese nel prezioso fercolo (\"vara\"), di corsa in diversi tratti, sulle spalle di decine di uomini, che vestono in abiti tradizionali e portano il tipico fazzoletto rosso.\nInvece, \u00e8 in agosto che la processione raggiunge gli apici di folklore e religiosit\u00e0. La pesante \"vara\" il legno massiccio e oro su cui \u00e8 posta la statua del Santo \u00e8 portata a piedi scalzi da 60 devoti che ricevono il privilegio di portare il fercolo per eredit\u00e0, tramandato dai padri, ed \u00e8 preceduta nella sua corsa per tutta la processione, dalla \"varetta\", un fercolo in cui due angeli, circondati da ceri votivi, sorreggono le reliquie di San Sebastiano che vengono portate in processione dai devoti pi\u00f9 giovani. La processione tocca i luoghi pi\u00f9 significativi della citt\u00e0 con diverse tappe in essi.\nTutto il popolo corre dietro San Sebastiano per le vie del centro storico. In occasione del 18 agosto la citt\u00e0 si riempie di gente venuta da fuori per vedere la festa, attirata dallo sfarzo e dalla grandiosit\u00e0.\nLa festa si chiude la notte quando il Santo viene ricollocato nella sua chiesa dopo una lunga corsa, tra applausi, pianti, invocazioni e musica che lo salutano. La serata si chiude sempre con giochi pirotecnici suggestivi e spettacolari.\nMoltissime persone dopo la processione si recano al Castello Saraceno, situano nell'omonimo molte, ad aspettare \"l'Alba\", simbolo della fine della festa e dell'estate.\nFesta della Madonna della luce.\nLa festa si celebra ogni anno per due giorni nelle date del 7 e dell'8 settembre. La modalit\u00e0 di svolgimento della festa \u00e8 curiosa e caratteristica, una coppia di guerrieri giganti chiamati \"Cronos\" e \"Mitia\" seguono la statua della Madonna trasportata per le vie della citt\u00e0. I giganti sono di cartapesta e vengono portati a spalla per le vie del paese gi\u00e0 molti giorni prima della festa ballando e raccogliendo le offerte.\nLa statua della Madonna \u00e8 custodita nella Chiesa del cimitero, fuori citt\u00e0, dove vi \u00e8 un'antichissima immagine dipinta su una roccia sopra la quale \u00e8 stata costruita la chiesa. La leggenda narra che per caso venne scoperta l'immagine sacra e che vicino ad essa vi fossero delle ossa umane di dimensioni fuori dal comune, appunto i giganti posti a guardia della Madonna.\nIl primo giorno la statua della Madonna \"esce\" dalla chiesa per salire nel paese incontrandosi ad un certo punto con i giganti che l'affiancano facendole la guardia per tutto il tempo. Emozionante l'incontro tra i giganti e la Madonna, infatti nel momento dell'incontro i giganti si inginocchiano e fanno un inchino a Maria in segno di riverenza.\nLa Madonna e i giganti vanno poi nella Chiesa Madre di Mistretta e sul piazzale antistante alla Chiesa, i giganti ballano per festeggiare l'arrivo della Madre Santa.\nIl giorno dopo, Mitia e Cronos si affiancano alla statua della Madonna portata anch'essa in spalla da uomini robusti e la scortano per tutto il percorso della processione. Il simulacro risale al Seicento e raffigura Sant'Anna che regge in mano la Madonna bambina. Il popolo in massa prende parte alla processione.\nAlla sera, dopo avere attraversato le vie del paese illuminate da luci colorate, la processione si avvia lungo la strada di campagna che porta alla Chiesa del Cimitero dove si arriva in tarda serata. Giunti in Chiesa, dopo la lunga processione, la statua rientra per essere ricollocata al suo posto e i giganti ballano per l'ultima volta illuminati da un grande fal\u00f2, ritirandosi infine tra gli applausi di tutti.\nInfrastrutture e trasporti.\nStrade.\nMistretta \u00e8 attraversata dalla strada statale 117 che collega S. Stefano di Camastra con Leonforte (En), che permette di raggiungere il solo 15 minuti lo svincolo autostradale e la strada statale 113 che mette in collegamento Trapani con Messina.\nNel territorio passano quattro strade provinciali.\nFerrovie.\nLa stazione di riferimento \u00e8 quella di Santo Stefano di Camastra-Mistretta, collegata alla citt\u00e0 di Mistretta con autobus di linea.\nLinee marittime.\nDal 2005 Mistretta \u00e8 collegata, tramite uno svincolo situato nei pressi di S.Stefano di Camastra, con l'Autostrada A20 che collega Palermo con Messina.\nBus di linea.\nMistretta \u00e8 collegata con Nicosia, Santo Stefano, Motta d'Affermo, Reitano e Pettineo tramite le corse \"Interbus\". Il collegamento con Tusa \u00e8 garantito dalla \"Levanto\", mentre quello con Castel di Lucio tramite \"Matasso\".\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune.\n \nIl comune di Mistretta fa parte delle seguenti organizzazioni sovracomunali: regione agraria n.1 (Montagne interne Nebrodi nord-occidentali).\nSport.\nCalcio.\nLa principale squadra di calcio della citt\u00e0 \u00e8 la \"Polisportiva Dilettantistica Citt\u00e0 di Mistretta\" che milita nel girone B siciliano di Prima categoria (calcio) . I colori sociali sono l'azzurro ed il bianco. \u00c8 nata nel 1967. Oltre alla prima squadra sono presenti alcune categorie giovanili spesso raggiungenti importanti risultati anche a livello provinciale e regionale.\nAtletica.\nA partire dagli anni '60 Mistretta ha visto tra i suoi giovani un diffuso interesse verso l'atletica leggera, mezzofondo in particolare, promossa da professori del locale Liceo Ginnasio in occasione dei Giochi della Giovent\u00f9. Negli anni '90 e 2000 Mistretta \u00e8 stata al centro delle cronache sportive in quanto patria di diversi campioni come Vincenzo Modica e Sebastiano Mazzara, nonch\u00e9 di molti amatori. Nella cittadina si sono spesso riuniti in estate, per occasionali allenamenti pre-altura lungo le carrate limitrofe il centro abitato che si snodano sui Nebrodi, diversi atleti di fama internazionale provenienti da diversi paesi. Citiamo, tra gli atleti siciliani, Anna Incerti. \u00c8 presente una pista di atletica a due corsie in cattivo stato di conservazione.\nL'atletica cittadina \u00e8 rappresentata dall' A.S.D. atletica Citt\u00e0 di Mistretta, diretta erede della storica A.S. Atletica Amastratina."}
{"id": "3208458", "revid": "110157", "url": "https://it.wikipedia.org/wiki?curid=3208458", "title": "\u010cernovice (Vyso\u010dina)", "text": "\u010cernovice (in tedesco \"Cernowitz\" o \"Tschernowitz\") \u00e8 una citt\u00e0 della Repubblica Ceca facente parte del distretto di Pelh\u0159imov, nella regione di Vyso\u010dina."}
{"id": "3208459", "revid": "1498232", "url": "https://it.wikipedia.org/wiki?curid=3208459", "title": "MTV Europe Music Award al miglior artista italiano", "text": "L'MTV Europe Music Award al miglior artista italiano (\"MTV Europe Music Award for Best Italian Act\") \u00e8 uno dei premi regionali degli MTV Europe Music Awards, che viene assegnato dal 1999. Tuttavia i premi regionali vennero istituiti l'anno precedente premiando solo per una nazione europea specificatamente (Regno Unito) ed assegnando al resto d'Europa altri tre premi (\"Miglior artista nord-europeo\", \"Miglior artista centro-europeo\", \"Miglior artista sud-europeo\"). Marco Mengoni \u00e8 l'unico artista ad essersi aggiudicato per tre volte questo premio."}
{"id": "3208460", "revid": "11959", "url": "https://it.wikipedia.org/wiki?curid=3208460", "title": "Cadegoli", "text": ""}
{"id": "3208461", "revid": "11959", "url": "https://it.wikipedia.org/wiki?curid=3208461", "title": "Cadoli", "text": ""}
{"id": "3208462", "revid": "11959", "url": "https://it.wikipedia.org/wiki?curid=3208462", "title": "Gadoli", "text": ""}
{"id": "3208463", "revid": "11959", "url": "https://it.wikipedia.org/wiki?curid=3208463", "title": "Kurdogli", "text": ""}
{"id": "3208464", "revid": "11959", "url": "https://it.wikipedia.org/wiki?curid=3208464", "title": "Kurdogoli", "text": ""}
{"id": "3208465", "revid": "11959", "url": "https://it.wikipedia.org/wiki?curid=3208465", "title": "Cartugli", "text": ""}
{"id": "3208467", "revid": "11959", "url": "https://it.wikipedia.org/wiki?curid=3208467", "title": "Cartalli", "text": ""}
{"id": "3208468", "revid": "729019", "url": "https://it.wikipedia.org/wiki?curid=3208468", "title": "McCool", "text": "McCool \u00e8 una citt\u00e0 (\"town\") degli Stati Uniti d'America, situata nella contea di Attala, nello Stato del Mississippi."}
{"id": "3208469", "revid": "11959", "url": "https://it.wikipedia.org/wiki?curid=3208469", "title": "Orthogut", "text": ""}
{"id": "3208470", "revid": "11959", "url": "https://it.wikipedia.org/wiki?curid=3208470", "title": "Kurtog Ali", "text": ""}
{"id": "3208471", "revid": "1543377", "url": "https://it.wikipedia.org/wiki?curid=3208471", "title": "Nazionale di baseball della Gran Bretagna", "text": "La nazionale di baseball britannica rappresenta il Regno Unito nelle competizioni internazionali, come i campionati europei di baseball o il campionato mondiale di baseball organizzato dalla International Baseball Federation. La squadra ha l'onore di aver vinto la prima edizione del campionato mondiale della storia nel 1938, ma da allora sono dovuti passare 71 anni prima che i britannici riuscissero a qualificarsi ad una seconda edizione, nel 2009. Il team non ha mai preso parte ai Giochi olimpici, al World Baseball Classic n\u00e9 alla Coppa intercontinentale, mentre vanta due secondi posti su 11 partecipazioni ai campionati europei, il pi\u00f9 recente dei quali nel 2007.\nLa squadra non rappresenta tuttavia l'intero Regno Unito bens\u00ec solo Inghilterra, Galles e Scozia. L'Irlanda del Nord infatti, insieme alla Repubblica d'Irlanda, \u00e8 rappresentata dalla nazionale irlandese."}
{"id": "3208473", "revid": "729019", "url": "https://it.wikipedia.org/wiki?curid=3208473", "title": "McLain", "text": "McLain \u00e8 una citt\u00e0 (\"town\") degli Stati Uniti d'America, situata nella contea di Greene, nello Stato del Mississippi."}
{"id": "3208476", "revid": "599013", "url": "https://it.wikipedia.org/wiki?curid=3208476", "title": "\u010cernovice", "text": "\u010cernovice pu\u00f2 riferirsi a diversi toponimi della Repubblica Ceca:"}
{"id": "3208477", "revid": "729019", "url": "https://it.wikipedia.org/wiki?curid=3208477", "title": "Meadville (Mississippi)", "text": "Meadville \u00e8 una citt\u00e0 (\"town\") degli Stati Uniti d'America, capoluogo della contea di Franklin, nello Stato del Mississippi."}
{"id": "3208478", "revid": "1305772", "url": "https://it.wikipedia.org/wiki?curid=3208478", "title": "Art\u00ebm Zanin", "text": "Palmar\u00e8s.\nIn carriera ha conseguito i seguenti risultati:"}
{"id": "3208479", "revid": "24823", "url": "https://it.wikipedia.org/wiki?curid=3208479", "title": "Akron Indians", "text": ""}
{"id": "3208482", "revid": "1305772", "url": "https://it.wikipedia.org/wiki?curid=3208482", "title": "Alberto Boccanegra", "text": " \nBiografia.\nOsvaldo Boccanegra nacque a Venezia, figlio primogenito di Antonio e Ida Camerin. Partecip\u00f2 alla seconda guerra mondiale come sottotenente del Regio esercito, richiamato alle armi nel 1941. Nei giorni successivi all'armistizio di Cassibile riusc\u00ec a sottrarsi alle rappresaglie naziste e si ricongiunse all'esercito italiano a Catanzaro, dove spesso prest\u00f2 servizio presso la Croce rossa.\nFormazione.\nDurante gli anni della leva trov\u00f2 il tempo per dedicarsi allo studio dell'intero \"Organon\" di Aristotele. \nNel 1948 ottenne il dottorato in filosofia presso l'Universit\u00e0 Cattolica di Milano con una tesi dal titolo \"I primi principi in Duns Scoto. Presupposti e corollari\". Nell'ateneo milanese, dove Boccanegra frequentava la cerchia dei neo-tomisti radunatisi attorno a Gustavo Bontadini, gli venne offerta la cattedra di filosofia teoretica che lui, tuttavia, rifiut\u00f2. In quegli anni scrisse e divulg\u00f2 le sue idee alternative sulla rivista filosofica \"Vita e Pensiero\".\nEntr\u00f2 a far parte dell'Ordine Domenicano a San Domenico di Fiesole il 10 ottobre 1948 con il nome religioso di \"fr\u00e0 Alberto\", che lo accompagn\u00f2 di l\u00ec in poi anche in occasione della pubblicazione delle sue opere. \nIl 14 ottobre 1949 entr\u00f2 al Pontificio Ateneo Angelicum di Roma per lo studio delle materie filosofiche e teologiche dove nel 1953 discusse la sua tesi dottorale in filosofia (\"De dynamismo entis\") e nel 1954 ottenne il lettorato in teologia grazie al suo \"Fundamenta metaphisica, tractatus de Deo secundum S. Thomam\". \nOrdinato sacerdote a San Marco di Firenze il 25 luglio 1953 non abbandon\u00f2 pi\u00f9 il convento di San Domenico di Fiesole.\nAttivit\u00e0 filosofica, teologica e critica.\nBoccanegra lasci\u00f2 per sempre incompiuto il suo trattato dottorale in teologia, ma nel 1969 pubblic\u00f2 comunque una esauriente sintesi del suo pensiero su vari numeri della rivista filosofica \"\u201cSapienza\u201d\".\nFu per anni vice direttore della \"Commissione per la traduzione della Somma Teologica di Tommaso d'Aquino in Italiano\" presieduta da Tito Centi. Gli imponenti schemi riassuntivi sono consultabili nei 35 volumi editi dalle ESD di Bologna. Degne di nota furono le sue corpose introduzioni alla \"Summa\" di d'Aquino pubblicate in pi\u00f9 edizioni a partire dal 1959.\nNeotomista, \u00e8 considerato da alcuni filosofo metafisico per altro tra i pi\u00f9 rilevanti, mentre altri lo ricordano tra i teologi cattolici di spicco. La sua attivit\u00e0 preferita tuttavia, fu l'insegnamento e la divulgazione.\nNegli anni settanta del XX secolo \u00e8 professore di filosofia al Pontificio Ateneo Angelicum di Roma. Di tale corso ci restano le dispense dal titolo: \"Frammenti di metafisica iniziale\". Per pi\u00f9 di vent'anni ha insegnato filosofia e teologia nello Studio Teologico Accademico Bolognese e nello Studio Teologico Fiorentino. \nMigliaia di pagine manoscritte sono conservate dopo la sua morte nell'archivio conventuale di San Domenico di Fiesole. Fu autore di pubblicazioni ed articoli filosofici comparsi o recensiti su riviste italiane ed internazionali.\nFu confessore ricercato soprattutto dai giovani.\nNonostante una malattia che lo ha accompagnato e provato per quasi tutta la vita costringendolo a cure costanti, riusciva quotidianamente a fare escursioni per diversi chilometri.\nQuando negli ultimi anni le sue forze non gli permisero di continuare la ricerca, si dedic\u00f2 alla preghiera costante, sia di giorno che di notte."}
{"id": "3208483", "revid": "857138", "url": "https://it.wikipedia.org/wiki?curid=3208483", "title": "\u010cern\u00edkovice", "text": "\u010cern\u00edkovice pu\u00f2 riferirsi a diversi toponimi della Repubblica Ceca:"}
{"id": "3208488", "revid": "857138", "url": "https://it.wikipedia.org/wiki?curid=3208488", "title": "\u010cern\u010dice", "text": "\u010cern\u010dice pu\u00f2 riferirsi a diversi toponimi della Repubblica Ceca:"}
{"id": "3208489", "revid": "287204", "url": "https://it.wikipedia.org/wiki?curid=3208489", "title": "Nazionale di baseball della Svezia", "text": "La nazionale di baseball svedese rappresenta la Svezia nelle competizioni internazionali, come i campionati europei di baseball o il campionato mondiale di baseball organizzato dalla International Baseball Federation. Essa non ha mai preso parte ai Giochi olimpici, al World Baseball Classic n\u00e9 alla Coppa intercontinentale, mentre vanta tre partecipazioni ai Mondiali e due medaglie di bronzo ai campionati europei."}
{"id": "3208490", "revid": "729019", "url": "https://it.wikipedia.org/wiki?curid=3208490", "title": "Mendenhall (Mississippi)", "text": "Mendenhall \u00e8 una citt\u00e0 (\"city\") degli Stati Uniti d'America, capoluogo della contea di Simpson, nello Stato del Mississippi."}
{"id": "3208493", "revid": "599013", "url": "https://it.wikipedia.org/wiki?curid=3208493", "title": "\u010cerven\u00fd \u00dajezd", "text": "\u010cerven\u00fd \u00dajezd pu\u00f2 riferirsi a diversi toponimi della Repubblica Ceca:"}
{"id": "3208495", "revid": "1924342", "url": "https://it.wikipedia.org/wiki?curid=3208495", "title": "MTV Europe Music Award al miglior artista europeo", "text": "L'MTV Europe Music Award al miglior artista europeo (\"MTV Europe Music Award for Best European Act\") \u00e8 stato uno dei premi principali degli MTV Europe Music Awards, assegnato dal 2008 al 2015."}
{"id": "3208497", "revid": "599013", "url": "https://it.wikipedia.org/wiki?curid=3208497", "title": "\u010cestice", "text": "\u010cestice pu\u00f2 riferirsi a diversi toponimi della Repubblica Ceca:"}
{"id": "3208498", "revid": "92723", "url": "https://it.wikipedia.org/wiki?curid=3208498", "title": "Dina Galiakbarova", "text": "Palmar\u00e8s.\nIn carriera ha conseguito i seguenti risultati:"}
{"id": "3208499", "revid": "551571", "url": "https://it.wikipedia.org/wiki?curid=3208499", "title": "MTV Europe Music Award for Best Italian Act", "text": ""}
{"id": "3208500", "revid": "697352", "url": "https://it.wikipedia.org/wiki?curid=3208500", "title": "MTV Europe Music Award for Best European Act", "text": ""}
{"id": "3208501", "revid": "74801", "url": "https://it.wikipedia.org/wiki?curid=3208501", "title": "Meridian (Mississippi)", "text": "Meridian \u00e8 una citt\u00e0 (\"city\") degli Stati Uniti d'America, capoluogo della contea di Lauderdale, nello Stato del Mississippi; \u00e8 la sesta citt\u00e0 pi\u00f9 grande dello Stato americano del Mississippi."}
{"id": "3208502", "revid": "22475", "url": "https://it.wikipedia.org/wiki?curid=3208502", "title": "Chiesetta di Santa Maria delle Grazie", "text": "La chiesa di Santa Maria alle Grazie, o chiesa della Beata Maria Vergine delle Grazie, \u00e8 una chiesa del XVIII secolo di Rovereto, in provincia di Trento. Si trova nei pressi della Stazione di Rovereto e vi si pu\u00f2 accedere da una gradinata posta nel giardino di piazzale Orsi.\nStoria.\nLa chiesetta di stile barocco fu progettata da Andrea Colombo nel 1727 e assieme alla dimora di Clementino Vannetti costituiva la villa di campagna della nobile famiglia roveretana nella quale il famoso letterato e accademico era solito tenere degli incontri culturali. La chiesetta si salv\u00f2 miracolosamente dai bombardamenti della seconda guerra mondiale; non egual destino per\u00f2 ebbe la dimora della famiglia Vannetti, che venne totalmente distrutta.\nDescrizione.\nAll'interno l'edificio presenta una cupola ottagonale e una cancellata in ferro battuto con una ricca ornamentazione floreale che separa il presbiterio dal resto della struttura.\nIl piazzale con giardino \u00e8 stato recentemente messo a nuovo per rendere giustizia alla stessa chiesa."}
{"id": "3208505", "revid": "1543377", "url": "https://it.wikipedia.org/wiki?curid=3208505", "title": "Meridian Station", "text": "Meridian Station \u00e8 un centro abitato e un census-designated place (CDP) degli Stati Uniti d'America, situato nella contea di Lauderdale, nello stato del Mississippi."}
{"id": "3208506", "revid": "1305772", "url": "https://it.wikipedia.org/wiki?curid=3208506", "title": "Boston Bulldogs", "text": ""}
{"id": "3208508", "revid": "24823", "url": "https://it.wikipedia.org/wiki?curid=3208508", "title": "Boston Bulldogs (NFL)", "text": ""}
{"id": "3208509", "revid": "363629", "url": "https://it.wikipedia.org/wiki?curid=3208509", "title": "Endovenosa", "text": ""}
{"id": "3208514", "revid": "281779", "url": "https://it.wikipedia.org/wiki?curid=3208514", "title": "Camillo Cerrini", "text": "Originariamente era un mercante di campagna - faceva parte dell\u2019\"Arte degli Ortolani di Corneto\" - ed aveva sposato la ricca senese Elisabetta Petrucci.\nL'origine della ricchezza personale di Camillo fu nel 1578 l'eredit\u00e0 dello zio Mario, che gli lasciava centinaia di ettari di latifondo a Corneto (oggi Tarquinia) e ampie disponibilit\u00e0 finanziarie. Con il denaro ereditato, Camillo si trasfer\u00ec a Roma, finanzi\u00f2 nel 1581 la costruzione della facciata di San Tommaso in Parione, spos\u00f2 la figlia Sallustia a Ottaviano Crescenzi a cui finanzi\u00f2, tra il 1585 e il 1587, la ristrutturazione delle vecchie case di famiglia in via del Seminario.\nIl palazzo rimase incompiuto e Ottaviano Crescenzi si rovin\u00f2 completamente; la moglie Sallustia, invece, si premur\u00f2 di creare per i Cerrini-Crescenzi un fedecommesso che includesse tutti i beni dei Cerrini. Dei tre figli maschi di Sallustia - Crescenzio, Marcello e Melchiorre - sopravvisse solo Marcello, che aveva abbracciato la carriera ecclesiastica; la famiglia Cerrini-Crescenzi rischiava l'estinzione, ma poich\u00e9 la figlia Livia aveva sposato un Serlupi, Sallustia lasci\u00f2 erede di tutti i propri beni il nipote Francesco Serlupi, figlio di Livia, che per Breve di Urbano VIII del 15 aprile 1642 fu autorizzato a portare il cognome e lo stemma sia dei Serlupi che dei Crescenzi."}
{"id": "3208517", "revid": "123233274", "url": "https://it.wikipedia.org/wiki?curid=3208517", "title": "Giuseppe Taliercio", "text": "Biografia.\nGiuseppe Taliercio era l'ultimo di quattro figli. La madre, Clorinda Buono, rimasta vedova del marito Luigi (erano entrambi ischitani), mantenne i figli con un negozio di terrecotte e articoli vari. Dopo aver frequentato il Liceo Scientifico \"Guglielmo Marconi\" di Carrara, si laure\u00f2 in Ingegneria all'Universit\u00e0 di Pisa. Nel 1952 ricevette l'impiego allo stabilimento petrolchimico della Montedison di Porto Marghera, di cui divenne in seguito direttore generale. Nel 1954 spos\u00f2 Gabriella, conosciuta nelle file dell'Azione Cattolica, e si stabil\u00ec a Mestre. Dal loro matrimonio nacquero cinque figli. All'inizio degli anni ottanta la situazione di conflittualit\u00e0 a Porto Marghera era molto elevata. Il 29 gennaio 1980 era stato ucciso Sergio Gori, vicedirettore dello stabilimento, e pochi mesi dopo, il 12 maggio, venne assassinato il commissario Alfredo Albanese, che seguiva le indagini dell'omicidio Gori. Le Brigate rosse ritenevano Taliercio responsabile delle morti sul lavoro verificatesi nel corso del suo operato manageriale. Taliercio venne rapito il 20 maggio 1981 da alcuni brigatisti penetrati nella sua abitazione e, dopo 46 giorni di prigionia, venne fatto ritrovare cadavere nelle vicinanze della Montedison, rinchiuso nel bagagliaio di una Fiat 128 azzurra, con il corpo crivellato da 17 colpi.\nDurante la sua prigionia le Brigate Rosse non chiesero mai esplicitamente una contropartita per la sua liberazione. Francescutti, uno dei tre brigatisti autori del sequestro, disse: \u00ab\"Chi delle BR gestiva da Roma questo sequestro si aspettava che la controparte facesse delle offerte. L'idea di aver rapito un responsabile di un delitto sociale come le morti sul lavoro o l'inquinamento era come se ci desse il diritto di vita o morte\"\u00bb. Alle BR per\u00f2 non vennero fatte offerte, e solamente vent'anni dopo un dirigente della Montedison affermer\u00e0 che l'allora presidente Schimberni aveva dato carta bianca in caso servisse denaro per la liberazione di Taliercio. I risultati dell'autopsia rivelarono che Taliercio non aveva mangiato negli ultimi cinque giorni e che aveva un incisivo rotto alla radice, verosimilmente a causa di maltrattamenti; durante la prigionia, come poi emerse nel corso del processo, egli si era opposto alla collaborazione coi carcerieri.\nIl funerale si svolse il 10 luglio del 1981 nella \"Chiesa parrocchiale di Marina di Carrara\" alla presenza del Presidente della Repubblica Sandro Pertini. Giuseppe Taliercio, che \u00e8 sepolto nel cimitero di Turigliano, quando venne ucciso aveva 53 anni.\nProcesso.\nAntonio Savasta, membro delle Brigate Rosse, che confess\u00f2 di essere stato l'autore dell'omicidio e divenne collaboratore di giustizia, grazie ad un forte sconto di pena fu condannato a 10 anni di carcere; il terrorista Cesare Di Lenardo ed i tre esecutori materiali del sequestro, Pietro Vanzi, Francesco Lo Bianco e Gianni Francescutti, vennero condannati all'ergastolo."}
{"id": "3208520", "revid": "404338", "url": "https://it.wikipedia.org/wiki?curid=3208520", "title": "Monoidrato", "text": ""}
{"id": "3208521", "revid": "404338", "url": "https://it.wikipedia.org/wiki?curid=3208521", "title": "Terapeutici", "text": ""}
{"id": "3208532", "revid": "729019", "url": "https://it.wikipedia.org/wiki?curid=3208532", "title": "Pottsville Maroons", "text": "I Pottsville Maroons sono stati una squadra professionistica di football americano fondata nel 1920 col nome di Pottsville Eleven e con sede, dal 1920 al 1928 a Pottsville e nel 1929 a Boston. Hanno fatto parte della National Football League, disputando le stagioni dal al , anno in cui assunsero il nome di Boston Bulldogs.\nGiocatori importanti.\nMembri della \"Pro Football Hall of Fame\".\nQuello che segue \u00e8 l'elenco delle personalit\u00e0 che hanno fatto parte dei Pottsville Maroons che sono state ammesse nella \"Pro Football Hall of Fame\" con l'indicazione del ruolo ricoperto nella squadra, il periodo di appartenenza e la data di ammissione (secondo cui \u00e8 stato ordinato l'elenco)."}
{"id": "3208533", "revid": "247222", "url": "https://it.wikipedia.org/wiki?curid=3208533", "title": "Sound Track Recordings from the Film Jimi Hendrix", "text": "Soundtrack Recordings from the Film Jimi Hendrix \u00e8 l'album doppio contenente la colonna sonora del film documentario su Jimi Hendrix curato dal produttore Joe Boyd. Il doppio LP venne pubblicato nel luglio 1973.\nIl disco contiene sia le esibizioni musicali di Hendrix in versione integrale tratte dal film, sia estratti da varie interviste (anche non presenti nel film). L'album raggiunse la posizione numero 89 nella classifica di \"Billboard\" negli Stati Uniti.\nL'album non \u00e8 stato mai ristampato in versione compact disc.\nFilm.\nIl documentario (o pi\u00f9 appropriatamente il \"rockumentary\") intitolato \"Jimi Hendrix\", venne assemblato nel 1973 da Joe Boyd, John Head e Gary Weis per la Warner Bros. Il film contiene estratti da concerti del periodo 1967 - 1970, includendo materiale sia dall'esibizione di Hendrix all'Isola di Wight del 1970, che dal concerto tenuto al Monterey Pop Festival nel 1967. Presente anche la performance dell'inno nazionale americano \"Star Spangled Banner\" suonato a Woodstock. Nella pellicola sono anche incluse interviste a parenti e amici vari di Hendrix. Particolarmente notevole l'inclusione dell'esecuzione di \"Hear My Train A Comin\"' suonata da Hendrix in solitudine con una chitarra a 12 corde.\nNel 1999 l\"'Experience Hendrix LLC\", la societ\u00e0 di famiglia che si occupa di gestire il materiale d'archivio di Jimi Hendrix e le relative pubblicazioni ufficiali, ha autorizzato la distribuzione del film nei formati DVD e VHS, e nel 2005 ne \u00e8 uscita una edizione speciale in DVD.\nTracce.\nTutti i brani sono opera di Jimi Hendrix eccetto dove indicato."}
{"id": "3208534", "revid": "404338", "url": "https://it.wikipedia.org/wiki?curid=3208534", "title": "Deidratazione ipotonica", "text": ""}
{"id": "3208535", "revid": "466539", "url": "https://it.wikipedia.org/wiki?curid=3208535", "title": "Giuseppe Mozzanica", "text": "Biografia.\nGli anni della formazione.\nL'artista nasce alla Cascina Roncaglia di Pagnano di Merate (Lc) nel 1892, da una famiglia di contadini. Fino ai 24 anni lavora come muratore ma non pu\u00f2 fare a meno di assecondare la sua passione per l'arte che si manifesta fin dalla tenera et\u00e0. Nonostante l'opposizione della famiglia, in particolare del padre, decide quindi di iniziare un percorso di studi artistici dapprima alla Scuola di Disegno Festiva di Merate e in seguito alla Scuola Serale del Castello Sforzesco di Milano (1912); dal 1916 al 1923 frequenta l'Accademia di Brera, dove \u00e8 allievo dello scultore Giuseppe Graziosi e dove gli viene riconosciuto il Primo Premio con lode. Espone le sue opere per la prima volta nel 1923 alla Permanente di Milano e riceve il Premio Tantardini con un Nudo virile. Poi sar\u00e0 presente nelle principali occasioni espositive di quella stagione, quali la Biennale di Venezia, la Quadriennale di Torino, la Quadriennale di Roma e la Provinciale di Como.\nIl periodo fra le due guerre.\nPrende parte alla Prima Guerra Mondiale come soldato e durante il servizio sull'Altopiano di Asiago inizia a ritrarre i comandanti delle guarnigioni e le loro mogli. Poi gran parte della sua produzione \u00e8 dedicata alla memoria dei caduti, che si traduce in commesse pubbliche per numerosi paesi lombardi. Nel 1925 realizza il monumento a Campagnano (Varese), nel 1926 quello di Melegnano (Milano), nel 1928 quello di Paderno d'Adda e quello di Cernusco Lombardone. Il tema della memoria dei caduti \u00e8 protagonista di un'altra importante occasione, il concorso per il Monumento ai Caduti di Como, a cui partecipa con Giuseppe Terragni e Pietro Lingeri (1926). Questa collaborazione, che ci \u00e8 nota grazie ad una breve corrispondenza tra Mozzanica e Terragni, non porter\u00e0 alla realizzazione dell'opera (verr\u00e0 scelta un'opera di Sant'Elia), ma \u00e8 un'importante testimonianza dell'integrazione fra scultura e architettura negli anni Venti e Trenta del secolo scorso, anche se Mozzanica non aderir\u00e0 al modernismo e alle avanguardie del tempo preferendo l'ideale classico di bellezza.\nNel 1926 Mozzanica partecipa alla Biennale di Venezia con una Testa di bimbo. Esporr\u00e0 a questa rassegna anche nel 1928 e nel 1930. Nel 1927 espone alla Quadriennale di Torino. Nel 1930 realizza due opere in gesso per il concorso per lo Stadio Mussolini al Foro Italico: il Calciatore (opera vincitrice del concorso indetto dalla Provincia di Como) e il Canottiere (prima classificata al concorso della Provincia di Sondrio). L'attenzione che le sculture dell'artista suscitano nel panorama lombardo viene ribadita nel 1930, quando l'Unione Industriale Fascista della Provincia di Como decide di acquisire una sua opera esposta alla Mostra Sindacale di Como; il firmatario che sigla l'acquisto per conto del Sindacato Fascista di Belle Arti di Lombardia-sezione di Como \u00e8 Giuseppe Terragni.\nNel 1931 Mozzanica partecipa alla I Quadriennale di Roma con la Bagnante sorpresa. L'anno successivo realizza la Tomba Lainati al Cimitero Monumentale di Milano, oggi distrutta. Nel 1935 la Testa di contadinello e la Testa di donna sono esposte alla VII Mostra del Sindacato Interprovinciale Fascista Belle Arti, presso la Permanente di Milano. In quell'occasione, la Testa di contadinello viene acquistata dal Comune di Milano e alloggiata presso la Galleria d'Arte Moderna.\nGli anni che seguono vedono una fitta produzione cimiteriale (Tomba Bolis a Calolziocorte nel 1936, tomba Zonca a Paterno nel 1938 , tomba Crippa a Monza nel 1928\u2026). Nel 1939, lo scultore progetta il bassorilievo raffigurante le Marie al sepolcro per la facciata della Chiesa del Cimitero di Uggiate Trevano, progettata da Attilio Terragni.\nNel 1940 le sue opere vengono esposte all'Unione Provinciale di Como. Nel 1935 sposa Maria e nel 1940 i coniugi Mozzanica si trasferiscono a Castello, frazione di Lecco, insieme ai figli Dario, Ivo e Angela. Restano in via Matteotti 33 fino alla met\u00e0 degli anni Sessanta per poi trasferirsi a Pagnano di Merate.\nLa maturit\u00e0.\nDopo la fine della guerra, la produzione dello scultore si volge sempre pi\u00f9 verso un realismo fondato sull'osservazione e sulla ricerca della verit\u00e0, che rifugge da ogni formalismo e prende schiettamente le distanze dalla contemporanea ricerca astratta o informale. Refrattario a ogni teorizzazione e adesione superficiale alle tendenze del momento, Mozzanica si rifugia nella suo officina creativa, da cui produce instancabilmente medaglioni, bassorilievi, sculture funerarie, commissionati per lo pi\u00f9 da privati.\nNumerosissime sono le sue opere al Cimitero di Merate, al Cimitero Monumentale di Lecco e di Castello di Lecco, nonch\u00e9 a quello di Arquate, di Rancio e di Laorca, sempre presso Lecco. Proprio il Cimitero Monumentale di Lecco \u00e8 stato inserito nella European Cemeteries Route. Tra gli anni Quaranta e Cinquanta la partecipazione a mostre nazionali diventa sempre pi\u00f9 sporadica e preferir\u00e0 esporre a livello locale. Fra le sue opere della maturit\u00e0 vanno ricordati il busto di Antonio Stoppani alla Biblioteca Ambrosiana di Milano (1959), la nota statua di San Nicol\u00f2 nel Lago di Lecco (1959), il monumento di Verderio Inferiore (1961) e bassorilievo con ritratto di Salvatore Quasimodo per il Genio Civile di Sondrio (1968-69). Nel 1968 Mozzanica aderisce all'Associazione Amatori d'Arte, istituzione che viene formalizzata l'anno successivo. Quest'esperienza gli permette di entrare in contatto con numerosi artisti locali come i pittori Baldazzi e Sora, lo scultore De Candido, ma anche musicisti e letterati.\nMa \u00e8 proprio in questi ultimi anni della sua vita che l'artista si rivolge soprattutto alla pittura, tanto che negli anni Settanta diventa la sua attivit\u00e0 artistica prevalente. Dipinge paesaggi, nature morte e realizza ritratti. Anche le opere pittoriche sono caratterizzate da realismo: indaga i volti delle persone, prendendo a modello i figli e la moglie, che compaiono in sue numerose opere (Ritratto del figlio Dario Mozzanica del 1953, Ritratto del figlio Ivo Mozzanica del 1956). Non mancano poi nudi femminili e ritratti di conoscenti. A sessantasette anni l'artista si rivolge a se stesso con un autoritratto che rappresenta l'artista in veste da lavoro.\nPer i paesaggi, l'artista rappresenta i luoghi del quotidiano e i dintorni di Lecco che era solito visitare a bordo della sua moto. I primi paesaggi del 1953 e del 1956 raffigurano soprattutto il giardino accanto al suo studio, in Corso Matteotti 33 a Lecco. Dopo il 1959, anno in cui inaugura la gipsoteca di Merate, rappresenter\u00e0 la stessa gipsoteca e la collina di Montevecchia (1962) dove spicca il Santuario della Beata Vergine del Carmelo in mezzo ai campi coltivati della Brianza. Ma Lecco non costituisce l'unico soggetto caro al pittore; Mozzanica, infatti, nel 1961 si reca a Forte dei Marmi che rappresenta in alcuni dipinti di piccolo formato, raccontando la vita placida dei bagnanti sulla spiaggia e la solitudine delle strade assolate. Dal 1967 al 1973 trascorre un periodo in alcune localit\u00e0 marittime della Liguria come Diano Marina, Camogli e Laigueglia che vengono ritratte da pi\u00f9 punti di vista (l'artista si spostava in moto e in treno per le sue esplorazioni) con i toni del rosso e dell'arancio accostati al blu del mare e al verde della macchia mediterranea.\nNei primi anni settanta Mozzanica \u00e8 ospite della figlia Angela che vive a Palau e qui si dedica alla rappresentazione del paesaggio sardo presentando il dialogo tra natura e uomo. Poi i dipinti ritrovano come soggetti le zone di Lecco dove l'artista risiede in via Capodistria. Ritrae il Resegone e il Monte Rai ed \u00e8 proprio in queste opere che dimostra di conoscere molto bene la storia della pittura di paesaggio. Mozzanica si occup\u00f2 anche di nature morte; vi si dedicava soprattutto durante i mesi invernali, quando non poteva salire in sella alla sua moto alla ricerca di paesaggi da ritrarre. I soggetti sono soprattutto frutta, sigari toscani, fiori primaverili, pannocchie, tutti ricordi della vita contadina della sua famiglia e legati al suo amore per la natura. Continuer\u00e0 a dipingere fino al 1983, anno della sua morte. Attualmente la maggior parte dei dipinti e dei gessi sono conservati presso la gipsoteca di Merate, di propriet\u00e0 della Fondazione Giuseppe Mozzanica.\nLo stile.\nLa vita e l'opera di Giuseppe Mozzanica sono un unico inno al concetto di verit\u00e0: verit\u00e0 delle forme (da qui il rigoroso studio anatomico, l'osservazione della natura, il metodo della copia dal vero e l'uso della fotografia come mezzo di osservazione della realt\u00e0), ma anche autenticit\u00e0 dei contenuti, sempre improntati a una profonda umanit\u00e0. \u00c8 quanto emerge dai numerosi monumenti ai caduti della Grande Guerra, dai monumenti funebri che popolano alcuni cimiteri lombardi, dalle commesse pubbliche (la pi\u00f9 nota delle quali \u00e8 la statua di San Nicol\u00f2 nel lago di Lecco), dalla ritrattistica privata, da cui \u00e8 scaturita la serie di teste che rappresenta una delle dimostrazioni pi\u00f9 alte della capacit\u00e0 di empatia umana dell'artista.\nCos\u00ec, con schiettezza e senza snobismo, Mozzanica riassumeva il senso intimo della sua opera: \"\u201cA fare una statua \u00e8 facile cadere nel freddo, nel superficiale,nel buffone [\u2026], nel deficiente, nel vanitoso, nel ciarlatano, vanitosi come sono tutti gli artisti d'oggi. Io, per esempio, quando faccio una scultura non penso ad altro\u201d.\"\nLa sua conoscenza dell'anatomia, testimoniata anche da alcuni quaderni di appunti con schizzi molto accurati, si traduce in una resa quasi amorosa delle proporzioni, studiate sempre con rigore scientifico. Per le sculture, Mozzanica posizionava statua e modello sopra un dispositivo che consentiva la rotazione contemporanea dei due soggetti; sullo sfondo collocava delle paratie quadrettate per poter confrontare continuamente opera e modello. Controllava le proporzioni con dei grandi compassi di legno da lui prodotti. Nonostante si ispiri decisamente ai modelli classici, non mancano esempi di opere ispirate al primitivismo (visibile, per esempio, nella stilizzazione arcaizzante della Piet\u00e0 di Uggiate), al Liberty e al Simbolismo (in un nudo femminile degli anni '30) e alla Scapigliatura e al Medardo Rosso (nello Sciur\u00e9tt).\nLa resa del vero si manifesta anche nel cogliere insieme i tratti somatici e quelli psicologici del soggetto ritratto, come emerge nei ritratti della piccola e media borghesia lombarda, quella stessa committenza che sceglie Mozzanica come autore di moltissimi monumenti funerari. Le persone ritratte sono anche soggetti vicini e familiari, tratti dalla vita semplice e quotidiana: contadini della Brianza, donne, giovani, bambini e anziane. Ci\u00f2 dimostra la sua continua ricerca di una verit\u00e0 umana e sociale oltre che formale.\nPer la rappresentazione dei paesaggi, invece, Mozzanica non \u00e8 preoccupato della resa dettagliata della realt\u00e0 ma dello stato emotivo che il dipingere suscita in lui: dipingere lo rende felice. Il gioco di luci ed ombre enfatizza la resa dei volumi rendendo i soggetto rappresentati quasi delle \u201csculture bidimensionali\u201d dotate di una certa geometria che ricorda molto le opere di Cezanne, molto amato da Mozzanica. In realt\u00e0, lo stile del paesaggio cambia nel corso del tempo: confrontando le prime composizioni degli anni cinquanta con le ultime, si nota una maggiore abilit\u00e0 nella sintesi delle forme e dei toni. Infatti, in un primo tempo i cieli sono incerti e i colori non vengono mai accostati con enfasi, in un secondo tempo, invece, il pittore manifesta una capacit\u00e0 espressiva maggiore e sempre pi\u00f9 forte. Nelle nature morte, inoltre, riesce a rendere le differenti consistenze materiche grazie ad un attento equilibrio cromatico.\nNel tempo, inoltre, modifica anche la tecnica passando dal pastello su cartone, adatto a tracciare velocemente le immagini, ai colori ad olio. Cambia anche il supporto, passando dalla tela al compensato, al panforte e alla masonite che non si deformano durante la stesura delle pennellate.\nLa fondazione.\nLa Fondazione Giuseppe Mozzanica di Pagnano, frazione di Merate, \u00e8 nata per preservare e far conoscere l'opera di uno scultore e pittore schivo, restio all'autopromozione, legato a un'idea di lavoro artistico profondamente etica prima ancora che estetica. Costituita nel 2007 per volere dei figli dell'artista, la Fondazione ha il suo cuore nella gipsoteca - insieme scrigno e laboratorio - fatta costruire da Mozzanica negli anni cinquanta nella corte della propria abitazione e attualmente in fase di restauro.\nQui sono esposti i gessi, ma anche le opere in marmo, bronzo e terracotta realizzati fra gli anni Venti e Sessanta, a testimoniare una ricerca rigorosa e coerente. Oltre alle opere scultoree - circa 260 pezzi - la collezione comprende anche i disegni e i dipinti dell'artista, nonch\u00e9 un'importante serie di lastre fotografiche e di interessanti strumenti di lavoro utilizzati dall'artista. La Fondazione \u00e8 socia dell'AICPM (Association Internationale pour la Conservation et la Promotion des Moulages)."}
{"id": "3208536", "revid": "478814", "url": "https://it.wikipedia.org/wiki?curid=3208536", "title": "Mae Sot", "text": " \nMae Sot (in thailandese \u0e41\u0e21\u0e48\u0e2a\u0e2d\u0e14) \u00e8 una citt\u00e0 maggiore \"(thesaban nakhon)\" della Thailandia. Il territorio comunale occupa una parte del distretto di Mae Sot, nella Provincia di Tak e nel gruppo regionale della Thailandia del Nord. Anche se a Tak ha sede il governo provinciale, Mae Sot \u00e8 la citt\u00e0 pi\u00f9 popolosa della provincia; nel 2019 aveva residenti contro i di Tak.\nSi trova in prossimit\u00e0 del confine con la Birmania, \u00e8 uno dei pi\u00f9 importanti valichi di frontiera e nodi di collegamento tra i due Paesi, nonch\u00e9 importante centro di accoglienza per molti rifugiati birmani, molti dei quali immigrati illegali.\nGeografia fisica.\nTerritorio.\nMae Sot si trova nella stretta valle del fiume Moei, che pi\u00f9 a nord si getta nel Saluen e segna il confine con la Birmania. Nel 1997 fu inaugurato sul fiume il ponte dell'amicizia Thai-Myanmar che collega Mae Sot alla cittadina birmana di Myawaddy. La struttura si sarebbe rivelata insufficiente per la grande mole di traffico e nel 2019 venne aperto il secondo ponte dell'amicizia Thai-Myanmar, in prossimit\u00e0 del primo. A est Mae Sot \u00e8 sovrastata dalla parte meridionale della catena Thanon Thong Chai, mentre a ovest, oltre il fiume, si erge la catena Dawna. Si trova 86\u00a0km a ovest di Tak e 500\u00a0km a nord-nordovest di Bangkok.\nClima.\nLa temperatura media mensile massima \u00e8 di 36,8\u00b0 ad aprile, durante la stagione secca, con un picco di 41,6\u00b0 registrato a maggio, mentre la media mensile minima \u00e8 di 15,3\u00b0 a gennaio, nella stagione fresca, con un picco di 4,5\u00b0 a dicembre. La media massima mensile delle precipitazioni piovose \u00e8 di 329\u00a0mm in luglio, nella stagione delle piogge, con un picco giornaliero di 207,4\u00a0mm in luglio. La media minima mensile \u00e8 di 1,7\u00a0mm in gennaio. La stagione fresca va da novembre a febbraio, quella secca da febbraio ad aprile e quella delle piogge da aprile a ottobre.\nStoria.\nFino alla met\u00e0 del XIX secolo, il sito dove si trova Mae Sot era parte di un'area forestale dove transitavano i commerci tra il Siam e la Birmania, che dal 1824 era finita sotto l'influenza dell'India britannica. L'occupazione della Bassa Birmania da parte dei britannici aveva incrementato i traffici tra i due Paesi lungo la direttrice Moulmein - Chiang Mai, che passava per questa zona. Negli anni successivi alcuni di questi mercanti e trafficanti, appartenenti a svariate etnie stanziate in Birmania, si trasferirono in quest'area di frontiera. In realt\u00e0 le frontiere vennero demarcate tra i siamesi e i britannici nel 1868 ma non furono stabiliti valichi di frontiera e il transito tra i due Paesi sarebbe continuato senza controlli fino alla fine degli anni 1980. Nei primi anni del XX secolo l'insediamento si svilupp\u00f2 con l'arrivo di nuovi birmani orientali, in particolare dell'etnia mon, che costruirono quattro templi del buddhismo theravada di scuola mon e affermarono la propria influenza culturale, anche perch\u00e9 i siamesi erano una minoranza. L'insediamento a Mae Sot di mercanti mon provenienti dalla Birmania continu\u00f2 fino alla seconda guerra mondiale e in quel periodo si form\u00f2 in citt\u00e0 anche una nutrita comunit\u00e0 di karen, a loro volta provenienti dalla Birmania orientale.\nNegli anni 1930 Mae Sot contava abitanti, aveva lo status di villaggio (\"muban\") ed era guidata dal capo-villaggio (), Il 30 settembre 1939 divenne una municipalit\u00e0 con giurisdizione su 27 villaggi. Dai primi anni del dopoguerra, con l'indipendenza della Birmania, Mae Sot divenne un punto di approdo per centinaia di migliaia di rifugiati di varie etnie radicate in Birmania e in lotta contro il governo centrale. In citt\u00e0 e nei dintorni furono aperti centinaia di \"sweatshop\" e aziende agricole dove questi immigrati, molti dei quali illegali, senza permesso di lavoro e bambini lavoratori, sono stati sfruttati e costretti a vivere in condizioni di estrema miseria dai thailandesi. Con il rilassamento delle tensioni etniche in Birmania agli inizi del XXI secolo, molti degli immigrati hanno fatto ritorno alle loro terre dopo aver pagato ingenti somme di denaro ai trafficanti di esseri umani. Altri traffici illegali che passano per Mae Sot sono quelli di metanfetamina e sigarette prodotte in Birmania, e di valuta. Nel 2010 Mae Sot ottenne lo status di citt\u00e0 maggiore (\"thesaban nakhon\").\nSede amministrativa del distretto.\nLa citt\u00e0 di Mae Sot \u00e8 il centro del Distretto di Mae Sot, uno dei 9 che formano la Provincia di Tak."}
{"id": "3208540", "revid": "404338", "url": "https://it.wikipedia.org/wiki?curid=3208540", "title": "Postoperatorio", "text": ""}
{"id": "3208541", "revid": "404338", "url": "https://it.wikipedia.org/wiki?curid=3208541", "title": "Postoperatoria", "text": ""}
{"id": "3208542", "revid": "2220313", "url": "https://it.wikipedia.org/wiki?curid=3208542", "title": "Baba Yaga (film)", "text": "Baba Yaga \u00e8 un film horror erotico italiano del 1973 scritto e diretto da Corrado Farina, liberamente tratto dal fumetto \"Baba Yaga: il fascino delle streghe\" della serie \"Valentina\" di Guido Crepax.\nTrama.\nValentina Rosselli, spregiudicata fotografa d'arte e attualit\u00e0, \u00e8 quasi investita dall'auto di una stravagante signora di mezza et\u00e0, la strega Baba Yaga, che, dopo averla soccorsa, la invita a casa sua per fotografare una collezione di gioielli e anticaglie. Quando Valentina va da lei, riceve in dono una strana bambola che, sincronizzata con la sua macchina fotografica, lancia dardi avvelenati contro i suoi soggetti; poi la bambola si trasforma in una donna ambigua e succinta, Annette: non \u00e8 che l'inizio di una lunga serie di eventi misteriosi con i quali Baba Yaga sembra tessere, intorno alla fotografa, una fitta rete di seduzione e morte.\nIn procinto di cadere vittima del raptus lesbico-sadico di Baba Yaga e Annette, Valentina \u00e8 soccorsa da Arno, il suo compagno: Annette torna a essere una bambola e si frantuma, mentre Baba Yaga precipita all'inferno cadendo in un buco del pavimento. A tragedia consumata si scopre che la casa \u00e8 disabitata da anni, il buco si affaccia su una cantina polverosa e di Baba Yaga nessuno sa nulla.\nProduzione.\nCome ricorda il regista, il film nacque dopo il cortometraggio documentario \"Freud a fumetti\", che riguardava il lavoro di Crepax. Inizialmente la societ\u00e0 di produzione \"14 luglio\" mise a disposizione 60 milioni di lire, mentre per il ruolo di Valentina furono provinate Stefania Casini e Isabelle de Fun\u00e8s. Il personaggio di Philip Rembrandt fu sostituito da Arno Treves, interpretato dall'attore George Eastman.\nLe riprese durarono due mesi e furono completate con l'aiuto di Crepax; Farina mont\u00f2 una versione di 1 ora e 40 minuti, approvata dalla 14 luglio. Successivamente Simone Allouche tagli\u00f2 20 minuti dal film; a questo punto Farina cit\u00f2 la produzione in causa e vinse con l'aiuto di Tinto Brass.\nDopo una scarsa distribuzione nel '73, dovuta al montaggio definito \"stuprato\", agli ostacoli di Allouche e della censura, Farina ha rimontato il film per il quarantesimo anniversario, reintegrandovi le scene recuperabili.\nDistribuzione.\nIl film fu vietato ai minori di 18 anni nella prima versione italiana, montata senza il consenso di Farina, che non ne fu soddisfatto. La censura tagli\u00f2 molte scene. Il limite fu abbassato a 14 per il passaggio in TV, mentre la versione integrale distribuita recentemente in DVD \u00e8 priva di visto censura non essendo stata distribuita nelle sale.\nColonna sonora.\nLa colonna sonora composta da Piero Umiliani, non \u00e8 mai stata pubblicata su alcun supporto fonografico. L'unica traccia reperibile \u00e8 il brano \"Open Space\", utilizzato nei titoli di testa del film, presente quale prima traccia nell'album di sonorizzazioni del 1973 \"To-Day's Sound\" dello stesso Umiliani."}
{"id": "3208543", "revid": "599013", "url": "https://it.wikipedia.org/wiki?curid=3208543", "title": "Erwin Lemmens", "text": "Carriera.\nClub.\nLemmens cominci\u00f2 la sua carriera professionistica al Beveren nel 1995. Divent\u00f2 titolare due anni dopo e, nel 1999, fu acquistato dagli spagnoli del Racing Santander, con cui gioc\u00f2 quarantanove incontri nella massima divisione, oltre ad altre trentatr\u00e9 apparizioni nella Segunda Divisi\u00f3n. Lemmens si trasfer\u00ec in seguito all'Espanyol, diventandone il primo portiere per il campionato 2003-2004.\nL'arrivo del Nazionale camerunese Idriss Carlos Kameni nella stagione successiva, per\u00f2, lo retrocesse in panchina, disputando un solo match in stagione nella Coppa del Re. Cos\u00ec, nel 2005, si accord\u00f2 con l'Olympiakos con l'obiettivo di contendere a Kleopas Giannou il posto da vice di Ant\u014dn\u012bs Nikopolid\u012bs.\nLemmens non fu mai schierato in campo con la maglia dell'Olympiakos, venendo retrocesso a terza scelta nella stagione seguente, dopo l'arrivo di Tomislav Butina. Cos\u00ec, il 31 gennaio 2007, rescisse il contratto che lo legava al club greco e firm\u00f2 per gli olandesi dell'RKC Waalwijk, a parametro zero. Il 10 febbraio, gioc\u00f2 il suo primo match nell'Eredivisie, contro l'Heracles.\nL'anno successivo, si leg\u00f2 al Dender, neopromosso in Eredivisie, vincendo la concorrenza di Jan Van Steenberghe per il ruolo da titolare. Dopo un infortunio all'anca, per\u00f2, la sua stagione si concluse anticipatamente.\nDopo un anno di inattivit\u00e0, torn\u00f2 a giocare per il Beveren, militante nella Tweede klasse. Con le sue prestazioni, contribu\u00ec a portare il club in una tranquilla posizione di met\u00e0 classifica, ma la squadra fu retrocessa a causa di irregolarit\u00e0 finanziarie.\nNazionali.\nAi tempi dell'Espanyol, Lemmens si guadagn\u00f2 due presenze con il , entrambe nel 2004."}
{"id": "3208544", "revid": "767487", "url": "https://it.wikipedia.org/wiki?curid=3208544", "title": "The Eyes of Mystery", "text": "The Eyes of Mystery \u00e8 un film muto del 1918 diretto da Tod Browning. La sceneggiatura si basa sul racconto \"The House in the Mist\" di Octavus Roy Cohen e J. U. Giesy pubblicato su \"People's Magazine\" il 10 agosto 1917.\nTrama.\nCarma Carmichael viene rapita dalla casa dove vive con suo zio Quincy e portata nella vecchia residenza dei Carmichael nel Sud da suo padre Roger. Lo zio manda il giovane Jack Carrington a investigare. Dapprima la ragazza non si fida del nuovo venuto ma presto viene a sapere che l'uomo che l'ha rapita non \u00e8 suo padre, ma un impostore che ha ucciso il vero Roger e che ora vive occupando la tenuta insieme a una banda di scagnozzi. Dopo che il falso Roger tenta di uccidere Jack, quest'ultimo attacca la casa. Arriva anche zio Quincy con i suoi uomini: ora Jack e Carma sono salvi e, finalmente, si abbracciano.\nProduzione.\nIl film fu prodotto dalla Metro Pictures Corporation con il titolo di lavorazione \"The House in the Mist\".\nDistribuzione.\nDistribuito dalla Metro Pictures Corporation, il film usc\u00ec nelle sale cinematografiche USA il 21 gennaio 1918."}
{"id": "3208551", "revid": "767487", "url": "https://it.wikipedia.org/wiki?curid=3208551", "title": "Revenge (film 1918)", "text": "Revenge \u00e8 un film muto del 1918 diretto da Tod Browning.\nTrama.\nAlva Leigh, una ragazza dell'est, giunge nella citt\u00e0 mineraria di Magnet subito dopo che Donald, il suo fidanzato, \u00e8 stato assassinato. Alva giura vendetta ma il vero omicida, \"Sudden\" Duncan, accusa del delitto Dick Randall, il socio di Donald. Sapendo che Dick deve attraversare il deserto, Duncan gli versa del veleno nella borraccia dell'acqua. Ma anche Alva progetta la morte del giovane e gli buca la stessa borraccia, di modo che l'acqua fuoriesca.\nPartito Dick, Alva viene a sapere la verit\u00e0 da Tiger Lil, l'amante di Duncan, gelosa delle attenzioni che il suo uomo dedica alla nuova arrivata. Scossa alla rivelazione, Alva monta a cavallo, correndo in soccorso dell'uomo che si \u00e8 resa conto di amare. I due si dichiarano il loro amore, mentre Duncan viene ucciso dalla gelosa Tiger Lil.\nProduzione.\nIl film fu prodotto dalla Metro Pictures Corporation. Venne girato in California, a Pine Crest, Pleasanton e al Big Bear Lake nella San Bernardino National Forest.\nDistribuzione.\nDistribuito dalla Metro Pictures Corporation, usc\u00ec nelle sale cinematografiche statunitensi il 25 febbraio 1918."}
{"id": "3208555", "revid": "1442080", "url": "https://it.wikipedia.org/wiki?curid=3208555", "title": "Israfil", "text": " \nIsr\u0101f\u012bl () \u00e8 un angelo che, nella tradizione religiosa coranica e islamica, \u00e8 incaricato di suonare la tromba nel giorno del Giudizio finale. Al suono della tromba seguir\u00e0 la morte immediata di ogni essere umano ancora in vita, immediatamente dopo resuscitato da Allah per il suo verdetto finale che, scritto su una tavoletta, sar\u00e0 letto dallo stesso Isr\u0101f\u012bl.\nGigantesco (come ogni angelo) si dice che la lunghezza del suo solo piede sia di 7 Terre e che la sua testa raggiunga le vicinanze del Trono celeste.\nLe sue quattro ali sono puntate in direzione dell'Est e dell'Ovest, una per coprire se stesso e una per proteggersi dall'altrimenti devastante visione di Dio.\nNella tradizione, alcuni \"\u1e25ad\u012bth\" affermano che Maometto sia stato istruito per 3 anni da lui, cedendo poi il suo posto a Jibra'il per la Rivelazione divina."}
{"id": "3208560", "revid": "599013", "url": "https://it.wikipedia.org/wiki?curid=3208560", "title": "Ilija Djakov", "text": "Carriera.\nClub.\nHa giocato nella prima divisione bulgara.\nNazionale.\nTra il 1985 ed il 1986 ha giocato 5 partite nella nazionale bulgara."}
{"id": "3208561", "revid": "278708", "url": "https://it.wikipedia.org/wiki?curid=3208561", "title": "Iliya Dyakov", "text": ""}
{"id": "3208567", "revid": "478814", "url": "https://it.wikipedia.org/wiki?curid=3208567", "title": "Tak (Thailandia)", "text": "Tak (in thailandese \u0e15\u0e32\u0e01) \u00e8 una citt\u00e0 minore \"(thesaban mueang)\" della Thailandia. Il territorio comunale occupa una parte del distretto di Mueang Tak, che \u00e8 capoluogo della Provincia di Tak, nel gruppo regionale della Thailandia del Nord. Anche se nel distretto di Tak hanno sede il governo provinciale e distrettuale, il comune pi\u00f9 popoloso della provincia \u00e8 Mae Sot, che ha lo status di citt\u00e0 maggiore \"(thesaban nakhon)\" e nel 2020 aveva residenti contro i di Tak.\nGeografia fisica.\nTerritorio.\nTak \u00e8 attraversata dal fiume Ping, che pi\u00f9 a sud confluisce nel fiume Chao Phraya. La zona a est della citt\u00e0 \u00e8 pianeggiante mentre a ovest ci sono i primi contrafforti dei monti del Tenasserim e della catena dei Dawna. La capitale Bangkok si trova a 418\u00a0km di strada verso sud-sudest.\nClima.\nLa temperatura media mensile massima \u00e8 di 38,5\u00b0 in aprile, durante la stagione secca, con un picco di 44\u00b0 registrato in aprile, mentre la media mensile minima \u00e8 di 17\u00b0 e si registra a dicembre e gennaio, nella stagione fresca, con un picco di 6\u00b0 a dicembre. La media massima mensile delle precipitazioni piovose \u00e8 di 215,5\u00a0mm in settembre, nella stagione delle piogge, con un picco giornaliero di 175,7\u00a0mm in maggio. La media minima mensile \u00e8 di 2,1\u00a0mm in gennaio. La stagione fresca va da novembre a febbraio, mesi nei quali le temperature diurne sono comunque alte. La stagione secca va da febbraio ad aprile e quella delle piogge da maggio a ottobre.\nSuddivisione amministrativa del distretto.\nIl territorio comunale \u00e8 compreso nel Distretto di Mueang Tak, che \u00e8 capoluogo della provincia omonima e uno dei 9 distretti della provincia stessa.\nIl distretto \u00e8 suddiviso in 10 sottodistretti (\"tambon\"), che a loro volta comprendono 86 villaggi (\"muban\")."}
{"id": "3208569", "revid": "767487", "url": "https://it.wikipedia.org/wiki?curid=3208569", "title": "Ilija V\u0103lov", "text": ""}
{"id": "3208571", "revid": "278708", "url": "https://it.wikipedia.org/wiki?curid=3208571", "title": "Iliya Valov", "text": ""}
{"id": "3208572", "revid": "36426", "url": "https://it.wikipedia.org/wiki?curid=3208572", "title": "Pala di san Francesco", "text": ""}
{"id": "3208576", "revid": "22356", "url": "https://it.wikipedia.org/wiki?curid=3208576", "title": "Silvisaurus", "text": ""}
{"id": "3208577", "revid": "599013", "url": "https://it.wikipedia.org/wiki?curid=3208577", "title": "Ziyad Al-Kord", "text": "Carriera.\nNella sua carriera ha giocato soprattutto in club palestinesi, giordani e sauditi.\nDetiene il record di miglior marcatore di sempre della Nazionale palestinese, con 16 reti in 33 partite; \u00e8 anche l'unico calciatore palestinese ad avere giocato fuori dall'Asia: Al-Kord ha infatti avuto una breve esperienza nel 2003 nel club francese del Valenciennes, dove ha collezionato 3 presenze (tutte da subentrato dalla panchina). Ziyad aveva firmato un contratto biennale, poi il club lo ha ceduto alla fine di quella stagione."}
{"id": "3208593", "revid": "729019", "url": "https://it.wikipedia.org/wiki?curid=3208593", "title": "Canton Bulldogs", "text": "I Canton Bulldogs sono stati una squadra professionistica di football americano con sede a Canton attiva tra il 1903 ed il 1926. Parteciparono dapprima alla Ohio League e furono tra i fondatori della National Football League a cui parteciparono dalla prima stagione fino a quella del , vincendone due consecutive nel e nel . \u00c8 la squadra che detiene il record del maggior numero di partite (25) disputate consecutivamente nella NFL senza sconfitte, ottenuto tra il e il con 22 vittorie e 3 pareggi.\nGiocatori importanti.\nMembri della \"Pro Football Hall of Fame\".\nQuello che segue \u00e8 l'elenco delle personalit\u00e0 che hanno fatto parte dei Canton Bulldogs che sono state ammesse nella \"Pro Football Hall of Fame\" con l'indicazione del ruolo ricoperto nella squadra, il periodo di appartenenza e la data di ammissione (secondo cui \u00e8 stato ordinato l'elenco)."}
{"id": "3208597", "revid": "912280", "url": "https://it.wikipedia.org/wiki?curid=3208597", "title": "Eparchia di Volodymyr-Br\u0117st", "text": "L'eparchia di Volodymyr-Br\u0117st (in latino: \"Eparchia Vladimirensis-Brestensis\") \u00e8 stata una sede della Chiesa cattolica di rito bizantino suffraganea dell'arcieparchia di Polack. Fu soppressa nel 1839.\nTerritorio.\nL'eparchia comprendeva in origine una parte della Volinia e la parte settentrionale della Podlachia; i due territori non erano contigui, essendo separati dal territorio dell'eparchia di Che\u0142m.\nA Volodymyr sorgeva la cattedrale della Dormizione di Maria, oggi chiesa ortodossa, mentre a Br\u0117st quella di San Nicola, distrutta nel corso dell'Ottocento.\nStoria.\nL'eparchia greco-cattolica di Volodymyr-Br\u0117st ha la sua origine nell'unione di Brest (1595-1596), voluta dai metropoliti di Kiev e da una parte della gerarchia greco-ortodossa delle odierne Ucraina e Bielorussia. Tra i maggiori fautori della causa uniate ci fu Adam Hipacy Pociej, vescovo di Volodymyr-Br\u0117st fin dal 1593, che fece formale professione di fede cattolica a Roma il 23 dicembre 1595, alla presenza di papa Clemente VIII.\nCon la terza spartizione della Polonia (1795), il territorio dell'eparchia venne a trovarsi diviso in tre Stati. La parte sottomessa all'impero austriaco fu annessa all'eparchia di Che\u0142m; con la parte sottomessa alla Prussia fu eretta una nuova diocesi greco-cattolica, l'eparchia di Supra\u015bl; ci\u00f2 che restava dell'antica eparchia in territorio russo fu soppresso con decisione di Caterina II, che gi\u00e0 aveva deciso la soppressione di molte eparchie greco-cattoliche dell'impero.\nL'avvento al trono di Russia di Paolo I (1796), miglior\u00f2 sensibilmente la situazione dei cattolici, in particolare degli uniati. Le trattative tra la Santa Sede ed il governo russo portarono alla decisione, sancita dall'ukase del 28 aprile 1797, di erigere l'eparchia di Br\u0117st; questa erezione fu confermata dalla Santa Sede con la bolla \"Maximis undique\" del 15 novembre 1798.\nLa nuova eparchia comprendeva i governatorati di Grodno, Curlandia, Minsk e Vil'na. Residenza dell'eparca era il monastero di Nowogr\u00f3dek. Dal 1811 al 1833 Lev Javorskyj funse da vescovo ausiliare con il titolo di Volodymyr.\nCon l'ukaz del 22 aprile 1828, lo zar Nicola I di Russia ordin\u00f2 la soppressione dell'eparchia di Vilnius, eretta nel 1809, e l'annessione dei suoi territori a quelli dell'eparchia di Brest. Contestualmente lo stesso decreto imperiale trasfer\u00ec la sede dei vescovi di Brest nel monastero di \u017dyrovyci, dove fu istituito il seminario eparchiale, ed elev\u00f2 l'eparchia al rango di sede metropolitana della Lituania.\nQuando Jozafat Bu\u0142hak venne trasferito alla sede di Polack, lo zar nomin\u00f2 vescovo della Lituania J\u00f3zef Siemaszko (Sema\u0161ko), che non ebbe mai la conferma della Santa Sede. A due riprese, nel maggio del 1833 e nel settembre 1836, fece ufficiale richiesta allo zar di aderire alla Chiesa ortodossa moscovita.\nMano a mano che morivano i vescovi greco-cattolici, vennero sostituiti dalle autorit\u00e0 russe con vescovi che, segretamente, avevano aderito alla Chiesa ortodossa. In questo modo nel giro di pochi anni la Chiesa greco-cattolica non ebbe pi\u00f9 prelati in comunione con Roma.\nIl sinodo della Chiesa ortodossa russa celebrato a Polack nel febbraio 1839 annull\u00f2 l'unione di Brest del 1596, sopprimendo \"de facto\" tutte le eparchie cattoliche dell'impero russo. Questa decisione fu approvata dallo zar Nicola I il 25 marzo 1839. Quest'atto determin\u00f2 la fine dell'eparchia greco-cattolica di Brest e il passaggio forzato dei preti e dei suoi fedeli alla Chiesa ortodossa."}
{"id": "3208605", "revid": "11959", "url": "https://it.wikipedia.org/wiki?curid=3208605", "title": "Curtogoli", "text": ""}
{"id": "3208606", "revid": "161273", "url": "https://it.wikipedia.org/wiki?curid=3208606", "title": "Josep Comas Sol\u00e1", "text": ""}
{"id": "3208619", "revid": "69794", "url": "https://it.wikipedia.org/wiki?curid=3208619", "title": "Spider Fabriano 2010", "text": ""}
{"id": "3208624", "revid": "300067", "url": "https://it.wikipedia.org/wiki?curid=3208624", "title": "Israel Machado de Andrade", "text": ""}
{"id": "3208625", "revid": "599013", "url": "https://it.wikipedia.org/wiki?curid=3208625", "title": "\u010cist\u00e1", "text": "\u010cist\u00e1 pu\u00f2 riferirsi a diversi toponimi della Repubblica Ceca:"}
{"id": "3208632", "revid": "857138", "url": "https://it.wikipedia.org/wiki?curid=3208632", "title": "\u010c\u00e1stkov", "text": "\u010c\u00e1stkov pu\u00f2 riferirsi a diversi toponimi della Repubblica Ceca:"}
{"id": "3208634", "revid": "15756", "url": "https://it.wikipedia.org/wiki?curid=3208634", "title": "Francesco Scarabicchi", "text": "Biografia.\nNativo di Ancona, trascorse l'infanzia fra Grottammare e Ortona; rest\u00f2 orfano del padre a soli 10 anni. Dopo il diploma magistrale, si iscrisse all'Universit\u00e0 di Urbino, ma ben presto lasci\u00f2 gli studi per un impiego in banca, che rest\u00f2 il suo lavoro per trent'anni. Determinante per la sua formazione fu l'incontro e la collaborazione con il poeta Franco Scataglini: con lui e con Gianni D'Elia e Massimo Raffaeli lavor\u00f2 a una trasmissione radiofonica trasmessa dalla RAI delle Marche.. Di carattere schivo e riservato, coltiv\u00f2 tuttavia amicizie con intellettuali e scrittori quali Giorgio Bertelli, Fabio Pusterla, Claudio Piersanti, Stefano Simoncelli, Ferruccio Benzoni, Paolo Lanaro.\nLa sua \u00e8 definita una poesia realistica e le sue tematiche sono concentrate sui temi del ricordo, del tempo e della morte. Si \u00e8 occupato da sempre di arti figurative. Una scelta delle sue Cronache d'arte 1974-2006 in \"L'attimo terrestre\" (Affinit\u00e0 elettive, Ancona 2006). Per Donzelli, nella collezione di poesia, ha pubblicato \"L'esperienza della neve\" (2003) e \"L'ora felice\" (2010). Per Liberilibri nel 2010 ha curato lo scritto del libro di Fabian Negrin \"La via dell'acqua\".\nHa ideato, diretto e coordinato con Francesca Di Giorgio, dal febbraio del 2002, la rivista periodica di scritture, immagini e voci \"nostro luned\u00ec\", dopo altre esperienze.\nHa tradotto da Federico Garc\u00eda Lorca e da Antonio Machado.\nNel 2013 ha pubblicato \"Con ogni mio saper e diligentia. Stanze per Lorenzo Lotto \"(Liberilibri, Macerata 2013). Scrive Massimo Raffaeli nella nota introduttiva dell'opera: \u00ab\"Questi non sono versi di illustrazione a Lorenzo Lotto, un pittore a lungo vulnerato da incomprensione e obl\u00eco, ma piuttosto sono i versi, legati in stanze e alla maniera di un poemetto, in cui Francesco Scarabicchi assume su di s\u00e9 il destino di un artista \"solitario e febbrile\", come lo defin\u00ec una volta. Dunque non \u00e8 tanto la voce del Lotto a parlare nei versi quanto, viceversa, \u00e8 la parola della integrit\u00e0 esistenziale e della compiutezza artistica a manifestarsi per tramite loro\"\u00bb\". \"L'amore di Scarabicchi per Lorenzo Lotto parte da lontano, dall'adolescenza, e da almeno trent'anni si insinua nella sua scrittura. Ma l'esigenza di dare voce, attraverso la poesia, a quell'esistenza alquanto misteriosa (tranne quanto si legge nel \"Libro di spese diverse\" e in alcune lettere) nasce tra il 2008 e il 2011.\nMuore ad Ancona, dove era ricoverato, il 22 aprile 2021."}
{"id": "3208636", "revid": "1305772", "url": "https://it.wikipedia.org/wiki?curid=3208636", "title": "Operazione Vag\u00f4", "text": "L'operazione Vag\u00f4 (in portoghese \"Opera\u00e7\u00e3o Vag\u00f4\"), \u00e8 stata un'azione di lotta avvenuta contro la dittatura di Salazar. Il 10 novembre 1961 venne dirottato un aereo in volo tra Casablanca e Lisbona, i dirottatori si servirono del velivolo per distribuire volantini anti-salazaristi. \nFu il primo dirottamento di un volo commerciale registrato nella storia.\nContesto storico.\nIl 1961 vide diverse azioni di rivolta contro il regime:\nGi\u00e0 dal 10 ottobre 1961 (un mese prima), il ministero degli esteri ricevette l'informazione dall'Ambasciata del Portogallo a Rabat che elementi legati a Henrique Galv\u00e3o stavano preparando per il 13 di quello stesso mese un assalto a un aereo TAP a Casablanca o Tangeri. L'informazione fu trasmessa alla PIDE e all'allora direttore della TAP, il comandante Jos\u00e9 Sequeira Marcelino fu incaricato di adottare le misure di protezione ritenute opportune, in collaborazione con la polizia internazionale e le forze aeree portoghesi. L'equipaggio del volo venne rafforzato e armato, nonch\u00e9 scortato da paracadutisti armati seduti accanto all'ingresso della cabina di pilotaggio.\nL'azione ebbe luogo il 10 novembre, l'aereo fu fatto volare sopra Lisbona, Barreiro, Set\u00fabal, Beja e Faro, liberando in volo migliaia di volantini contro il regime di Salazar, e fatto rientrare incolume a Casablanca."}
{"id": "3208637", "revid": "716642", "url": "https://it.wikipedia.org/wiki?curid=3208637", "title": "P\u00e9ter Disztl", "text": ""}
{"id": "3208639", "revid": "729019", "url": "https://it.wikipedia.org/wiki?curid=3208639", "title": "SMS Goeben", "text": "La SMS \"Goeben\" (\"Nave di Sua Maest\u00e0 \"Goeben\"\") fu il secondo incrociatore da battaglia della classe Moltke della marina imperiale tedesca, varato nel 1911, deve il suo nome al generale August Karl von Goeben (1816\u20131880). Insieme al suo gemello , il \"Goeben\" aveva una configurazione simile alla classe precedente Von der Tann, ma pi\u00f9 grande e con una corazzatura pi\u00f9 spessa e con l'aggiunta di due cannoni in una nuova torre. In confronto con le pari classe della Royal Navy (classe Indefatigable), erano pi\u00f9 grandi e meglio corazzati.\nQuattro mesi dopo la sua entrata in servizio del 2 luglio 1912, la \"Goeben\", con l'incrociatore leggero , costitu\u00ec la Divisione del Mediterraneo della Marina tedesca che oper\u00f2 durante le guerre balcaniche. Dopo lo scoppio della prima guerra mondiale, il 28 luglio 1914, la \"Goeben\" e la \"Breslau\" sfuggirono alle forze navali britanniche e raggiunsero Costantinopoli. Le due navi furono cedute all'Impero Ottomano il 16 agosto 1914 e la \"Goeben\" divenne l'ammiraglia della flotta ottomana con il nome di \"Yavuz Sultan Selim\", abbreviato in \"Yavuz\". Nel 1936 fu ribattezzata TCG \"Yavuz\" (T\u00fcrkiye Cumhuriyeti Gemisi \"Yavuz\", \"Nave della Repubblica Turca \"Yavuz\"\"); trasport\u00f2 le spoglie mortali di Mustafa Kemal Atat\u00fcrk da Istanbul a \u0130zmit nel 1938. La \"Yavuz\" rimase l'ammiraglia della Marina Turca fino al suo ritiro dal servizio nel 1950.\nLa nave fu demolita nel 1973, dopo che il governo tedesco rifiut\u00f2 l'invito a ricomprare la nave dalla Turchia. \u00c8 stata l'ultima nave sopravvissuta della marina imperiale tedesca e la corazzata tipo \"dreadnought\" con il pi\u00f9 lungo servizio attivo del mondo.\nCostruzione.\nLa Marina Imperiale ordin\u00f2 la \"Goeben\", il terzo Incrociatore da battaglia tedesco, l'8 aprile 1909 con la denominazione provvisoria di \"H\" dai cantieri Blohm &amp; Voss di Amburgo ed il numero di costruzione 201. Lo scafo fu impostato il 19 agosto e varato il 28 marzo 1911. Completato l'allestimento, la nave entr\u00f2 in servizio nella Marina Tedesca il 2 luglio 1912.\nLa \"Goeben\" misurava 186,6\u00a0m di lunghezza, 29,4\u00a0m di larghezza, e pescava 9,19\u00a0m a pieno carico. Il dislocamento era di 22.612\u00a0t, raggiungendo le 25.300\u00a0t a pieno carico. La \"Goeben\" era spinta da due gruppi di turbine \"Parsons\" su 4 assi alimentate da 24 caldaie a tubi d'acqua \"Schulz-Thornycroft\", che fornivano 52.000\u00a0cv agli assi (39.000\u00a0kW) e una velocit\u00e0 massima di 25,5 nodi (47,2\u00a0km/h). A 14 nodi (26\u00a0km/h), l'autonomia era 4.120 miglia (7.630\u00a0km).\nL'armamento principale era costituito da 10 cannoni da 280\u00a0mm in cinque torrette binate. L'artiglieria secondaria era formata da dodici cannoni da 150\u00a0mm posti in casamatta nella parte centrale della nave e dodici da 88\u00a0mm a prua, a poppa e intorno alla torre di comando anteriore. Era anche dotata di quattro tubi lanciasiluri da 500\u00a0mm sotto la linea di galleggiamento.\nGuerre balcaniche.\nAllo scoppio della prima guerra balcanica, ottobre 1912, lo stato maggiore tedesco stabil\u00ec che era necessario, per proteggere gli interessi tedeschi nell'area, creare una divisione navale mediterranea (\"Mittelmeer-Division\"), perci\u00f2 la \"Goeben\" e l'incrociatore leggero SMS \"Breslau\" vennero inviati a Costantinopoli. Le due navi lasciarono Kiel il 4 novembre ed arrivarono il 15 novembre 1912. Dall'aprile 1913 la \"Goeben\" visit\u00f2 molti porti del Mediterraneo, tra cui Venezia, Pola e Napoli, prima di salpare per le acque albanesi. Dopo questo viaggio, la \"Goeben\" ritorn\u00f2 a Pola e ci rimase dal 21 agosto al 16 ottobre per manutenzione.\nIl 29 giugno 1913, inizi\u00f2 la seconda guerra balcanica e la divisione del mediterraneo fu trattenuta nell'area. Il 23 ottobre 1913, il contrammiraglio Wilhelm Souchon prese il comando della squadra. La \"Goeben\" e la \"Breslau\" continuarono le loro crociere nel Mediterraneo, visitando pi\u00f9 di 80 porti prima dell'inizio della prima guerra mondiale. La Marina tedesca programmava di sostituire la \"Goeben\" con la sua gemella SMS \"Moltke\", ma l'assassinio del Principe Ferdinando a Sarajevo, il 28 giugno del 1914, e la conseguente crescita della tensione fra le grandi potenze, lo rese impossibile.\nDopo l'assassinio di Sarajevo, il contrammiraglio Souchon si rese conto che la guerra era imminente fra gli Imperi Centrali e la Triplice intesa e ordin\u00f2 il rientro a Pola per manutenzione. La nave arriv\u00f2 nel porto austriaco di Pola il 10 luglio.\nFurono inviati degli ingegneri dalla Germania per lavorare alla nave. Fra le varie riparazioni, furono sostituiti 4.460 tubi delle caldaie. Dopo il completamento dei lavori la nave part\u00ec per Messina, facendo tappa a Brindisi, il primo agosto (giorno della dichiarazione di guerra fra la Germania e l'Impero russo), dove si ricongiunse con l'incrociatore \"Breslau\". Qui ottenne un rifiuto da parte delle autorit\u00e0 italiane, alle sue richieste di rifornirsi di carbone, giustificato dalle cattive condizioni del mare. Raggiunta Messina, dove era ancorata la nave mercantile tedesca \"General\", ricevette la notizia della dichiarazione di neutralit\u00e0 dell'Italia. la situazione politica italiana costrinse il comandante Souchon a ricorrere a tutto il carbone ottenibile dai mercantili tedeschi presenti nel porto di Messina, per poi salpare alla mezzanotte del 2 agosto. L'incrociatore britannico \"Chatham\" mandato alla ricerca delle navi tedesche, giunse a Messina sei ore dopo, la mattina del 3 agosto, senza trovarne traccia.\nPrima guerra mondiale.\nInseguimento della \"Goeben\" e della \"Breslau\".\nIl Kaiser Guglielmo II aveva ordinato che, in caso di guerra, la \"Goeben\" e la \"Breslau\" avrebbero dovuto sia condurre dei raid nel Mediterraneo occidentale per impedire il transito di truppe francesi dal nord Africa all'Europa, sia cercare di forzare Gibilterra e tornare in acque tedesche attraverso l'Atlantico, a discrezione del loro comandante. Il 3 agosto 1914, la due navi dirigevano verso l'Algeria quando il contrammiraglio Souchon ricevette la notizia della dichiarazione di guerra alla Francia. La \"Goeben\" bombard\u00f2 il porto di Philippeville (oggi Skikda, in Algeria) per circa 10 minuti, la mattina del 3 agosto, mentre la \"Breslau\" colpiva B\u00f4ne (oggi Annaba) seguendo gli ordini del Kaiser. Gli ammiragli Alfred von Tirpitz e Hugo von Pohl gli trasmisero, successivamente, degli ordini segreti di dirigersi verso Costantinopoli, in contrasto con la volont\u00e0 del Kaiser ed a sua insaputa.\nLa flotta francese dell'ammiraglio Lapeyr\u00e8re, alla fonda a Tunisi, ebbe notizia della dichiarazione di guerra solo a notte inoltrata e poco dopo ebbe la notizia dei bombardamenti; troppo distante, non riusc\u00ec ad intervenire.\nDato che la \"Goeben\" non poteva raggiungere Costantinopoli senza fare rifornimento di carbone, Souchon diresse di nuovo verso Messina. La mattina del 3 agosto dopo le 10 del mattino Le due navi incontrarono i due incrociatori da battaglia britannici HMS \"Indefatigable\" e la HMS \"Indomitable\", ma la Germania non aveva ancora dichiarato guerra alla Gran Bretagna e quindi non ci fu ingaggio. I britannici cercarono di inseguire la squadra tedesca ma Souchon pot\u00e9 superarli in velocit\u00e0 ed arrivare a Messina il 5 agosto.\nIl rifornimento a Messina fu complicato dalla dichiarazione di neutralit\u00e0 dell'Italia resa nota il 2 agosto. Per il Diritto Internazionale, alle navi belligeranti era consentito di restare solo 24 ore in un porto neutrale. Le autorit\u00e0 italiane del porto di Messina si mostrarono compiacenti e consentirono alla \"Goeben\" ed alla \"Breslau\" di rimanere in porto per circa 36 ore mentre venivano rifornite di carbone da una carboniera tedesca. Nonostante il tempo guadagnato le riserve di carbone della \"Goeben\" non erano sufficienti per raggiungere Costantinopoli, cos\u00ec Souchon organizz\u00f2 un incontro con un'altra carboniera nel Mar Egeo. La flotta francese rimase nel Mediterraneo occidentale, seguendo le direttive del comandante della flotta del Mediterraneo, l'ammiraglio Augustin Bou\u00e9 de Lapeyr\u00e8re, che era convinto che Souchon avrebbe cercato di fuggire in Atlantico o raggiungere il porto austriaco di Pola.\nLa squadra tedesca part\u00ec da Messina il 6 agosto e si diresse verso il Mediterraneo orientale. I due incrociatori da battaglia britannici erano a 100 miglia di distanza, mentre un terzo, il HMS \"Inflexible\", si stava rifornendo di carbone nel porto di Bizerta, in Tunisia. L'unica forza navale britannica che si trovava sulla rotta di Souchon era la prima squadra di incrociatori (\"1st Cruiser Squadron\"), che consisteva in quattro incrociatori corazzati HMS \"Defence\", HMS \"Black Prince\", HMS \"Duke of Edinburgh\" e HMS \"Warrior\" sotto il comando del contrammiraglio Ernest Troubridge. La squadra tedesca si diresse inizialmente verso l'Adriatico per ingannare gli inseguitori, riuscendo a confondere Troubidge che navig\u00f2 verso l'imbocco dell'Adriatico. Dopo aver capito l'errore, Troubridge invert\u00ec la rotta e ordin\u00f2 all'incrociatore leggero HMS \"Dublin\" e a due cacciatorpediniere di lanciare un attacco con i siluri contro le navi tedesche. Le vedette della \"Breslau\" avvistarono gli attaccanti e nel buio, riuscirono a sfuggire all'attacco senza essere scoperte.\nTroubridge rinunci\u00f2 all'inseguimento il 7 agosto, convinto che ogni attacco contro la \"Goeben\" \u2014armata con cannoni da 280\u00a0mm\u2014 portato con i suoi antiquati incrociatori corazzati sarebbe stato suicida. La rotta di Souchon verso Costantinopoli diventava, ora evidente.\nLa \"Goeben\" si riforn\u00ec di carbone al largo dell'isola di Donoussa. Nel pomeriggio del 10 agosto le due navi entrarono nello stretto dei Dardanelli. Vennero ricevute da una scorta d'onore, che le guid\u00f2 all'interno del Mar di Marmara. Per ovviare ai limiti dello status di nazione neutrale dell'Impero Ottomano, la Germania trasfer\u00ec le due navi alla Marina Ottomana il 16 agosto. Il 23 settembre, Souchon accett\u00f2 il comando della Marina Ottomana. La \"Goeben\" fu ribattezzata \"Yavuz Sultan Selim\" e la \"Breslau\", \"Midilli\"; i loro equipaggi tedeschi indossarono uniformi ottomane ed il fez.\nAttivit\u00e0 nel Mar Nero.\n1914.\nIl 29 ottobre la \"Yavuz\" bombard\u00f2 Sebastopoli nella prima operazione contro l'Impero Russo, nonostante l'Impero Ottomano non fosse ancora in guerra con la Triplice Intesa. Un proiettile da 254\u00a0mm delle batterie costiere, colp\u00ec la nave nel fumaiolo di prora, ma non esplose facendo danni trascurabili. Altri due colpi fecero danni minimi. La nave, con la sua scorta, pass\u00f2 attraverso un campo di mine inattivo, durante l'azione. Tornando verso acque turche, la \"Yavuz\" incontr\u00f2 il posamine russo \"Prut\" che si autoaffond\u00f2 con il suo carico di 700 mine. Durante l'ingaggio il cacciatorpediniere di scorta \"Leitenant Pushchin\" (\u041b\u0435\u0439\u0442\u0435\u043d\u0430\u043d\u0442 \u041f\u0443\u0449\u0438\u043d) fu danneggiato da due proietti da 150\u00a0mm delle batterie secondarie della \"Yavuz\". In risposta ai bombardamenti, la Russia dichiar\u00f2 guerra il primo novembre, trascinando l'Impero Ottomano in guerra. La Francia e la Gran Bretagna bombardarono le fortezze di guardia ai Dardanelli il 3 novembre e consegnarono la formale dichiarazione di guerra due giorni dopo. Da questo scontro, la Marina Russa concluse che la Flotta del Mar Nero avrebbe dovuto rimanere unita per evitare di essere annientata, una nave per volta, dalla \"Yavuz\".\nLa \"Yavuz\", scortata dalla \"Midilli\", intercett\u00f2 la Flotta del Mar Nero 17 miglia al largo della costa della Crimea, il 18 novembre, mentre tornava dal bombardamento della citt\u00e0 turca di Trebisonda. Nonostante fosse mezzogiorno era presente la nebbia e, dopo l'avvistamento reciproco da parte degli incrociatori, pass\u00f2 mezz'ora prima che le navi da battaglia si individuassero, quando, ormai erano a 8.000\u00a0m di distanza. La Flotta del Mar Nero aveva sperimentato il coordinamento del fuoco da parte di una nave \"comando\" prima della guerra e la \"Evstafi\" (, eponima della classe omonima) non apr\u00ec il fuoco finch\u00e9 la nave comando, la \"Ioann Zlatoust\" (in russo: \u0418\u043e\u0430\u043d\u043d \u0417\u043b\u0430\u0442\u043e\u0443\u0441\u0442), non fu in grado di rilevare la \"Yavuz\". Quando fu ricevuta la soluzione di tiro, eccedeva di 3.700\u00a0m quella rilevata dalla \"Evstafi\", che era di 7.000\u00a0m, quindi la \"Evstafi\" apr\u00ec il fuoco con i propri dati di tiro prima che la \"Yavuz\" manovrasse per fare fuoco di bordata. Riusc\u00ec a colpire la \"Yavuz\" con uno dei suoi proiettili da 305\u00a0mm che penetr\u00f2 parzialmente una delle casematte dei cannoni secondari da 150\u00a0mm. Il colpo fece detonare le munizioni presenti nella camera di manovra, uccidendo tutti i membri dell'equipaggio del cannone. In totale morirono 13 uomini e tre rimasero feriti.\nLa \"Yavuz\" rispose al fuoco e colp\u00ec la \"Evstafi\" nel fumaiolo centrale; il proietto esplose dopo aver trapassato il fumaiolo e distrusse le antenne dell'impianto radio per la trasmissione dei dati di tiro, cos\u00ec la \"Evstafi\" non pot\u00e9 correggere i dati telemetrici errati della \"Ioann Zlatoust\". Le altre navi russe o utilizzarono i dati errati della \"Ioann Zlatoust\" o non riuscirono a vedere la \"Yavuz\" e non misero a segno nessun colpo. La \"Yavuz\" colp\u00ec la \"Evstafi\" altre quattro volte, uno dei proiettili non esplose, prima che il contrammiraglio Wilhelm Souchon decidesse di rompere il contatto dopo 14 minuti di combattimento. I quattro proiettili da 280\u00a0mm uccisero 34 marinai russi e ne ferirono 24.\nIl mese successivo, il 5 e 6 dicembre, la \"Yavuz\" e l'incrociatore \"Hamidiye\" scortarono un convoglio di trasporto truppe, ed il 10 dicembre, la \"Yavuz\" bombard\u00f2 Batumi. Il 23 dicembre scortarono tre navi da trasporto a Trebisonda. Tornando da un'altra missione di scorta, il 26 dicembre, la \"Yavuz\" urt\u00f2 una mina che esplose al di sotto della torre di comando, dal lato di dritta, un miglio al largo del Bosforo. L'esplosione cre\u00f2 uno squarcio di 50\u00a0m2 nello scafo, ma la controcarena anti-siluro tenne. Due minuti dopo, la \"Yavuz\" urt\u00f2 una seconda mina, sempre sul lato di dritta, all'altezza dell'estremit\u00e0 anteriore della barbetta della batteria principale; aprendo una falla di 64\u00a0m2. Le lamiere della camera stagna si curvarono di 30\u00a0cm, ma mantennero la tenuta al mare. A causa delle esplosioni la nave imbarc\u00f2 600\u00a0t di acqua. Solo all'appello fu scoperta l'assenza di due marinai che poi risultarono rimasti intrappolati negli scompartimenti allagati dalle mine. Non era presente, nell'Impero Ottomano, un bacino di carenaggio abbastanza grande da permettere di portare in secca la \"Yavuz\", cos\u00ec si dovettero fare delle riparazioni temporanee utilizzando dei \"Cofferdam\" (dighe temporanee metalliche) per creare, pompando via l'acqua, un'area asciutta per effettuare le riparazioni. Le falle nello scafo furono riparate con il calcestruzzo, che dur\u00f2 per diversi anni finch\u00e9 non furono necessarie riparazioni definitive.\n1915.\nAncora danneggiata la \"Yavuz\" fece una sortita dal Bosforo il 28 gennaio e ancora, il 7 febbraio 1915, per aiutare la \"Midilli\" a sfuggire alla flotta russa; inoltre copr\u00ec il ritorno dell'incrociatore corazzato \"Hamidiye\". Poi la \"Yavuz\" inizi\u00f2 i lavori di riparazione che durarono fino a maggio.\nIl primo aprile, con le riparazioni ancora incomplete, la \"Yavuz\" lasci\u00f2 il Bosforo insieme alla \"Midilli\" (la ex \"Breslau\") per coprire il rientro della \"Hamidiye\" e dell'incrociatore corazzato \"Mecidiye\", che erano stati inviati a bombardare il porto di Odessa. Forti correnti trascinarono gli incrociatori 15 miglia ad est presso la barra posta di fronte alla baia formata dalla foce del Bug Meridionale dove sorge la citt\u00e0 di Mykola\u00efv. Mentre si riportavano verso ovest, il \"Mecidiye\" urt\u00f2 una mina ed affond\u00f2, portando alla cancellazione della missione di bombardamento. Successivamente la \"Yavuz\" e la \"Midilli\" si portarono al largo di Sebastopoli ed affondarono due vapori da trasporto, la flotta russa le insegu\u00ec tutta la giornata, poi, giunta la notte, invi\u00f2 alcuni cacciatorpediniere, per tentare un attacco con i siluri. Solo uno dei cacciatorpediniere, il \"Gnevny\", fu in grado di lanciare i siluri, che mancarono il bersaglio. La \"Yavuz\" e la \"Midilli\" tornarono nel porto del Bosforo, illese.\nIl 25 aprile, lo stesso giorno dello sbarco a Gallipoli, navi russe si portarono al largo del Bosforo e bombardarono i forti all'ingresso dello stretto. Due giorni dopo la \"Yavuz\" di diresse verso sud per bombardare le truppe dell'Intesa a Gallipoli, scortata dalla corazzata pre-dreadnought \"Turgut Reis\" (ex SMS \"Weissenburg\") della classe Brandenburg. Furono avvistate al tramonto, da un pallone frenato, mentre si schieravano. Quando la prima salva da 380\u00a0mm della HMS \"Queen Elizabeth\" (1913) colp\u00ec le acque vicino alla loro posizione, la \"Yavuz\" si spost\u00f2 vicino alle scogliere, dove non poteva essere raggiunta dai colpi della \"Queen Elizabeth\". Il 30 aprile, la \"Yavuz\" tent\u00f2 ancora la missione di bombardamento, ma fu individuata dalla corazzata \"pre-dreadnought\" HMS \"Lord Nelson\" che si era portata all'interno dei Dardanelli per bombardare il comando turco presso \u00c7anakkale. La nave britannica riusc\u00ec soltanto a lanciare cinque proietti prima che la \"Yavuz\" si portasse fuori tiro.\nIl primo maggio, la \"Yavuz\" si diresse verso la baia di Beykoz, all'interno del Bosforo, poich\u00e9 la flotta russa aveva bombardato i forti all'ingresso del Bosforo. Intorno al 7 maggio, fece una sortita verso Sebastopoli, cercando di intercettare delle navi russe, senza esito. Avendo scarsit\u00e0 di munizioni per le batterie principali, non bombard\u00f2 Sebastopoli. Mentre tornava, la mattina del 10 maggio, le vedette della \"Yavuz\" individuarono due corazzate russe \"pre-dreadnoughts\", la \"Tri Sviatitelia\" (dal russo: \u0422\u0440\u0438 \u0421\u0432\u044f\u0442\u0438\u0442\u0435\u043b\u044f, \"i tre sacri gerarchi\") e la \"Pantelimon\", ed apr\u00ec il fuoco. Nei primi 10 minuti, fu colpita due volte dalla risposta russa e nonostante non fosse seriamente danneggiata, l'ammiraglio Souchon decise di rompere il contatto e tornare verso il Bosforo, inseguito dal naviglio leggero di scorta alle due navi russe.\nNel maggio due dei cannoni da 150\u00a0mm furono sbarcati per essere usati contro le truppe alleate nella penisola di Gallipoli, e anche quattro da 88\u00a0mm, posizionati sulla sovrastruttura di prora. Quattro cannoni antiaerei da 88\u00a0mm furono installati sulle sovrastrutture alla fine del 1915.\nIl 28 luglio la \"Midilli\" urt\u00f2 una mina, imbarcando 610\u00a0t di acqua e non fu pi\u00f9 in grado di scortare i convogli di carbone da Zonguldak al Bosforo. Cos\u00ec la \"Yavuz\" fu assegnata a questo compito strategico e il 10 agosto scortava un convoglio di cinque carboniere, insieme alla \"Hamidiye\" e a tre torpediniere. Durante il tragitto vennero attaccati da un sottomarino russo, il \"Tyulen\" (\u0422\u044e\u043b\u0435\u043d\u044c, \"foca\"), che affond\u00f2 una delle carboniere. Il giorno successivo il \"Tyulen\" e un altro sottomarino cercarono di attaccare la stessa \"Yavuz\" ma non riuscirono a trovare un'occasione per poter colpire il bersaglio.\nDue cacciatorpediniere russe, il \"Bystry\" e il \"Pronzitelny\", attaccarono un convoglio di due carboniere scortato dalla \"Hamidiye\" e da due torpediniere il cinque settembre. I cannoni da 150\u00a0mm dell'\"Hamidiye\" andarono in avaria, cos\u00ec la \"Yavuz\" fu inviata in soccorso, ma giunse troppo tardi: le due carboniere si erano gi\u00e0 gettate in secca per evitare la cattura.\nIl 21 settembre la \"Yavuz\" fu inviata di nuovo in soccorso di un convoglio attaccato da cacciatorpediniere russe. Le missioni di scorta continuarono fino al 14 novembre, quando la \"Yavuz\" fu attaccata dal sottomarino russo \"Morzh\" (\u041c\u043e\u0440\u0436, \"leone marino\") fuori dal Bosforo, che la manc\u00f2 di poco con i suoi due siluri. L'ammiraglio Souchon decise che il rischio per la sua ammiraglia era troppo grande e sospese la scorta ai convogli. Solo le navi che erano in grado di effettuare il trasporto da Zonguldak a Costantinopoli in una notte erano autorizzate. Al di fuori del Bosforo, venivano scortate dalle torpediniere per difenderle dai sottomarini russi in agguato. Verso la fine dell'estate, il completamento di due nuove navi da battaglia russe, l\"Imperatrica Marija\" (in russo: \u0418\u043c\u043f\u0435\u0440\u0430\u0442\u0440\u0438\u0446\u0430 \u041c\u0430\u0440\u0438\u044f, \"Maria Imperatrice\") e l\"Imperatrica Ekaterina Velikaja\" (in russo: \u0418\u043c\u043f\u0435\u0440\u0430\u0442\u0440\u0438\u0446\u0430 \u0415\u043a\u0430\u0442\u0435\u0440\u0438\u043d\u0430 \u0412\u0435\u043b\u0438\u043a\u0430\u044f, \"Imperatrice Caterina la Grande\") ulteriormente ridussero le attivit\u00e0 della \"Yavuz\".\n1916\u201317.\nL'ammiraglio Souchon invi\u00f2 la \"Yavuz\" a Zonguldak l'8 gennaio, per proteggere una carboniera scarica che si avvicinava al porto, ma i Russi affondarono la carboniera prima dell'arrivo della \"Yavuz\". Tornando verso il Bosforo, incontr\u00f2 l\"Imperatrica Ekaterina\". Le due navi iniziarono un breve scambio di colpi, iniziato alla distanza di 18.500\u00a0m. La \"Yavuz\" vir\u00f2 a sud-ovest, e nei primi quattro minuti dello scontro, spar\u00f2 cinque salve dalle batterie principali. Nessuna delle due navi riusc\u00ec a colpire l'avversario, ma alcune schegge di un colpo esploso in prossimit\u00e0, colpirono \"Yavuz\". Nonostante fosse, sulla carta, molto pi\u00f9 veloce dell\"Imperatrica Ekaterina\", aveva la carena pesantemente incrostata e gli assi delle eliche in cattive condizioni. Queste condizioni resero molto difficile la fuga della \"Yavuz\" dalla potente corazzata russa, che era accreditata per 23,5 nodi di velocit\u00e0 massima.\nLe forze russe stavano guadagnando ampie fasce del territorio ottomano durante la Campagna del Caucaso. Nel tentativo di prevenire ulteriori avanzate delle forze russe, la \"Yavuz\" trasport\u00f2 429 fra soldati ed ufficiali, una batteria da montagna, mitragliatrici e delle unit\u00e0 aeree, 1.000 fucili e 300 casse di munizioni a Trebisonda il quattro febbraio. Il quattro marzo, la Marina Russa sbarc\u00f2 un distaccamento di circa 2.100 uomini, insieme a cannoni da montagna e cavalli, su entrambi i lati del porto di Atina (oggi Pazar, sull'estremit\u00e0 est della costa turca del Mar Nero). I turchi furono colti di sorpresa e costretti ad evacuare il porto. Un altro sbarco avvenne, in giugno, nella baia di Kavata, 5 miglia ad est di Trebisonda. Nel tardo giugno, le forze turche contrattaccarono e penetrarono per 20\u00a0miglia attraverso le linee russe. La \"Yavuz\" e la \"Midilli\" condussero una serie di azioni di appoggio all'attacco turco. Il 4 luglio la \"Yavuz\" cannoneggi\u00f2 il porto di Tuapse, dove affond\u00f2 un vapore e uno \"schooner\". Le navi turche si diressero, poi verso nord per aggirare le navi russe che avevano lasciato Sebastopoli per intercettarle, per poi tornare nel Bosforo. La \"Yavuz\" rimase in scalo fino a settembre per le riparazioni agli assi delle eliche.\nLa scarsit\u00e0 di carbone continu\u00f2 a peggiorare fino a quando l'ammiraglio Souchon fu costretto a sospendere le operazioni per tutto il 1917. Dopo la firma dell'armistizio tra la Russia e l'Impero Ottomano, nel dicembre del 1917, formalizzato, poi, dal Trattato di Brest-Litovsk, il carbone ricominci\u00f2 ad arrivare dalla Turchia orientale.\n1918.\nIl 20 gennaio 1918, la \"Yavuz\" e la \"Midilli\" lasciarono i Dardanelli sotto il comando del vice-ammiraglio Rebeur-Paschwitz, che aveva sostituito Wilhelm Souchon richiamato in patria a settembre per assumere il comando del IV. Geschwader (quarta squadra da battaglia della Hochseeflotte) nell'Operazione Albion. L'intenzione di Rebeur-Paschwitz era di attirare le forze dell'Intesa lontano dalla Palestina in appoggio delle forze turche nell'area. Fuori dagli stretti, nella sortita nota come la Battaglia di Imbros, la \"Yavuz\" sorprese ed attacc\u00f2 una piccola squadra inglese, priva di protezione da parte di corazzate; nonostante l'opposizione dei cacciatorpediniere HMS \"Tigress\" e HMS \"Lizard\", affond\u00f2 i monitori HMS \"Raglan\" e HMS \"M28\" che si erano rifugiati nella baia non potendo sfuggire a causa della loro scarsa velocit\u00e0. Rebeur-Paschwitz decise di avanzare verso il porto di Mudros nell'isola di Lemno; qui la corazzata britannica \"pre-dreadnought\" HMS \"Agamemnon\" stava mettendo in pressione le caldaie per ingaggiare le navi turche. Mentre procedeva la \"Midilli\" urt\u00f2 alcune mine ed affond\u00f2; anche la \"Yavuz\" urt\u00f2 tre mine. Ritirandosi verso i Dardanelli e inseguita dai due cacciatorpediniere britannici, fu intenzionalmente arenata presso capo Nagara, appena fuori dai Dardanelli.\nI britannici la attaccarono con i bombardieri del secondo gruppo dell'aviazione navale (Royal Naval Air Service) e la colpirono solo due volte, su 180 bombe lanciate, senza fare danni rilevanti. Il monitore HMS \"M17\" cerc\u00f2 di colpire la nave arenata ma dovette ritirarsi dopo solo 10 salve per la reazione dell'artiglieria costiera turca. Il sottomarino HMS \"E14\" fu inviato per distruggere la nave danneggiata, ma troppo tardi; la vecchia corazzata \"Turgut Reis\" aveva gi\u00e0 trainato la \"Yavuz\" a Costantinopoli. La \"Yavuz\" non era in grado di operare a causa degli estesi danni; le riparazioni andarono avanti dal 7 agosto al 19 ottobre.\nLa \"Yavuz\" scort\u00f2 la commissione dell'Impero Ottomano ad Odessa per partecipare ai negoziati successivi al trattato di Brest-Litovsk, il 30 marzo 1918. Dopo essere tornata da Costantinopoli salp\u00f2 in maggio verso Sebastopoli dove effettu\u00f2 la pulizia della carena e alcune piccole riparazioni. Il 28 giugno la \"Yavuz\" insieme ad alcuni cacciatorpediniere si diressero a Novorossijsk per sequestrare le rimanenti navi sovietiche, che per\u00f2 si autaffondarono prima dell'arrivo delle navi turche. I cacciatorpediniere rimasero a Novorossijsk, mentre la \"Yavuz\" ritorn\u00f2 a Sebastopoli. Il 14 luglio la nave fu messa in disarmo per il resto della guerra. Dopo aver effettuato i lavori precedentemente iniziati la \"Yavuz\" torn\u00f2 a Costantinopoli, dove dal 7 agosto al 19 ottobre, fu installata, intorno alla nave in secca, una diga di palancole per poter effettuare delle riparazioni dei danni inflitti alla nave dalle mine.\nLa Marina Tedesca trasfer\u00ec formalmente la propriet\u00e0 della nave al governo turco il due di novembre. Secondo il Trattato di S\u00e8vres fra l'Impero Ottomano e gli Alleati, la \"Yavuz\" avrebbe dovuto essere ceduta alla Marina Britannica come riparazione dei danni di guerra. Dopo la Guerra d'indipendenza turca, guidata da Mustafa Kemal Atat\u00fcrk, il Trattato di S\u00e8vres fu superato ed al suo posto fu siglato il Trattato di Losanna nel 1923. Con questo trattato, la Turchia riconquist\u00f2 gran parte della flotta, tra cui la \"Yavuz\".\nIl dopoguerra.\nNegli anni venti l'impegno per un ammodernamento della \"Yavuz\" fu l'argomento costante delle varie politiche navali che si succedettero in Turchia. La nave rimase a \u00cfzmit fino al 1926, in abbandono: solo due caldaie funzionavano, non poteva manovrare o muovere ed aveva ancora i danni causati dalle mine nel 1918. Inoltre, il sistema di controllo del tiro era stato rimosso, nonostante la nave fosse formalmente turca, dall'equipaggio tedesco perch\u00e9 non finisse in mani alleate. Furono raccolti abbastanza fondi per finanziare un nuovo scalo galleggiante da 26.000\u00a0t costruito in Germania, dato che la \"Yavuz\" non poteva essere rimorchiata senza il rischio di affondare in caso di mare grosso.\nLa ditta francese \"Atelier et Chantiers de St. Nazaire-Penh\u00f6et\" ricevette l'appalto nel dicembre 1926 per supervisionare il conseguente aggiornamento che fu effettuato dal cantiere navale \"G\u00f6lc\u00fck Naval Shipyard\". I lavori procedettero per tre anni (1927\u20131930); subirono un arresto quando diversi compartimenti dello scalo galleggiante collassarono una volta svuotati. la \"Yavuz\" fu leggermente danneggiata e lo scalo dov\u00e9 essere riparato prima che i lavori di riparazione riprendessero. Il Ministro della Marina, Ihsan Bey, fu accusato di appropriazione indebita a seguito di un'inchiesta. Altri ritardi furono dovuti alle accuse di frode che portarono all'abolizione del ministero della marina. Il capo di stato maggiore, Marshal Fevzi, si oppose alle spese per le costruzioni navali e rallent\u00f2 tutti i programmi di costruzione che erano stati impostati dopo le accuse di frode. I lavori iniziarono a procedere rapidamente solo dopo che la Marina Greca effettu\u00f2 un'esercitazione navale su larga scala al limite delle acque turche nel 1928. Il governo turco espresse la necessit\u00e0 di contrastare la superiorit\u00e0 greca sul mare. furono ordinati 4 cacciatorpediniere due sottomarini da cantieri italiani. Il governo greco propose una moratoria di 10 anni nelle costruzioni navali sul modello del Trattato di Washington quando apprese che la \"Yavuz\" stava per essere rimessa in linea, pur riservandosi di costruire due nuovi incrociatori. Il governo turco rifiut\u00f2 questa proposta, e dichiar\u00f2 che la nave avrebbe dovuto bilanciare il cresciuto potere navale sovietico nel Mar Nero.\nNei lavori di aggiornamento fu riparato il danno fatto dalle mine, fu aumentato il dislocamento fino a 23.100\u00a0t e lo scafo fu leggermente modificato. La lunghezza fu ridotta di mezzo metro ma la larghezza fu aumentata di 10\u00a0cm. La \"Yavuz\" fu equipaggiata con nuove caldaie e un nuovo sistema di controllo del tiro di origine francese. Due dei cannoni da 150\u00a0mm furono tolti dalla casamatta.\nLa \"Yavuz\" fu rimessa in servizio nel 1930, riprendendo il ruolo di nave ammiraglia della flotta turca, e, nelle prove di velocit\u00e0, mostr\u00f2 prestazioni superiori a quelle previste di progetto; anche le prove di tiro furono soddisfacenti. I quattro cacciatorpediniere che dovevano costituire la sua scorta furono completati fra il 1931 ed il 1932; le loro prestazioni non raggiunsero mai quelle previste. Per rispondere all'entrata in servizio della \"Yavuz\", l'Unione Sovietica trasfer\u00ec, verso la fine del 1929, la corazzata \"Pari\u017eskaja Kommuna\" (, \"Comune di Parigi\") della classe Gangut e l'incrociatore leggero \"Profintern\" dal Mar Baltico per mantenere la parit\u00e0 tra la Flotta del Mar Nero e quella turca. Il governo greco rispose ordinando due cacciatorpediniere.\nNel 1933, port\u00f2 il Primo Ministro \u0130smet \u0130n\u00f6n\u00fc da Varna ad Istanbul e lo Sci\u00e0 dell' Iran da Trebisonda a Samsun l'anno seguente. La \"Sultano Yavuz Selim\" fu ribattezzata sinteticamente \"Yavuz\" nel 1936. Una breve revisione fu condotta nel 1938, e nel novembre dello stesso anno trasport\u00f2 la salma di Mustafa Kemal Atat\u00fcrk da Istanbul a \u0130zmit. Nel 1937 fu considerata, insieme alle altre navi della flotta turca, obsoleta dal \"British Naval Attache\" (L'ufficiale della marina britannica assegnato all'ambasciata di Istanbul), in parte perch\u00e9 priva di un armamento antiaereo adeguato, comunque nel 1938 il governo turco inizi\u00f2 a programmare un incremento della forza navale. I piani di costruzioni navali, basati su acquisti da cantieri esteri, furono fermati dall'inizio della seconda guerra mondiale.\nLa \"Yavuz\" rimase in servizio per tutta la durata del conflitto. Nel novembre 1939, insieme alla \"Pari\u017eskaja Kommuna\", erano le uniche navi da battaglia presenti nel Mar Nero. Secondo fonti dell'epoca la \"Yavuz\" era superiore alla nave sovietica poich\u00e9 quest'ultima era in cattive condizioni generali. Nel 1941, le batterie antiaeree furono potenziate a quattro cannoni da 88\u00a0mm, dieci da 40\u00a0mm, e quattro da 20\u00a0mm. Quest'ultima dotazione fu aumentata successivamente a 22 cannoni da 40\u00a0mm e 24 da 20\u00a0mm.\nDopo la guerra, il 5 aprile 1946, la corazzata statunitense \"USS Missouri\", l'incrociatore leggero \"USS Providence\", ed il cacciatorpediniere USS \"Power\" arrivarono ad Istanbul per riportare le spoglie dell'ambasciatore turco M\u00fcnir Erteg\u00fcn. La \"Yavuz\" salut\u00f2 le navi nel Bosforo, con 19 salve a cui rispose la \"Missouri\".\nDopo il 1948, la nave fu basata a \u0130zmit o a G\u00f6lc\u00fck. fu ritirata dal servizio il 20 dicembre 1950 e radiata il 14 novembre 1954. Quanto la Turchia ader\u00ec alla NATO, nel 1952, alla nave fu assegnato il numero di scafo \"B70\". Il governo turco propose alla Germania Occidentale di acquistare la nave nel 1963, ma l'offerta fu rifiutata. La Turchia vendette la nave alla ditta di demolizioni \"M.K.E. Seyman\" nel 1971. Fu rimorchiata verso il cantiere di demolizione il 7 giugno 1973, e il lavoro fu completato nel febbraio 1976."}
{"id": "3208645", "revid": "551571", "url": "https://it.wikipedia.org/wiki?curid=3208645", "title": "Buddy movie", "text": ""}
{"id": "3208656", "revid": "599013", "url": "https://it.wikipedia.org/wiki?curid=3208656", "title": "Lupu", "text": ""}
{"id": "3208662", "revid": "113875813", "url": "https://it.wikipedia.org/wiki?curid=3208662", "title": "Moussa Bezaz", "text": "Carriera.\nGiocatore.\nNato nell'Algeria allora colonizzata dalla Francia, Bezzaz ha cominciato a giocare proprio nel paese europeo, giocando come difensore per Sochaux, Rennes, \u00c9pinal e Chaumont; in quest'ultimo club, Bezaz cominci\u00f2 la sua carriera da allenatore.\nBezaz prefer\u00ec giocare per la Nazionale francese, venendo per\u00f2 convocato solo dalla Nazionale minore. Non gioc\u00f2 mai per l'.\nAllenatore.\nBezaz ha allenato Chaumont, OFC Charleville, SAS \u00c9pinal e Nancy in Francia. Nel luglio 2009, \u00e8 stato nominato CT della Nazionale palestinese, carica che ha detenuto sino al 2011."}
{"id": "3208666", "revid": "508156", "url": "https://it.wikipedia.org/wiki?curid=3208666", "title": "Cara Mina ti scrivo...", "text": "Cara Mina ti scrivo... \u00e8 il ventitreesimo album di Cristiano Malgioglio pubblicato il 12 novembre 2010 dalla Azzurra Music.\nNell'album troviamo tutti i grandi successi, ben undici brani, scritti (o adattati in italiano) da Cristiano Malgioglio per Mina nel corso degli anni.\nFanno eccezione due brani: \"Sognando\", scritto da Don Backy per Mina nell'album Singolare del 1976, e \"Fragile fortissimo\" scritto e cantato da Malgioglio nel suo album Le donne non capiscono gli uomini del 2005.\n\"Cara Mina ti scrivo...\" \u00e8 arricchito da un booklet nel quale Malgioglio stesso racconta la \"genesi\" di ognuno dei pezzi che ha scritto per Mina e inoltre c'\u00e8 una presentazione scritta dal giornalista e conduttore Maurizio Costanzo.\nIl brano \"Carne viva\", scritto per l'album \"Facile\" del 2009, \u00e8 presente anche in versione spagnola.\nIl brano \"Amante amore\", contenuto nell'album \"Mina con bign\u00e8\", \u00e8 stato eseguito da Mina anche dal vivo nel suo ultimo concerto ed \u00e8 presente nel doppio album \"Mina Live '78\"."}
{"id": "3208668", "revid": "767487", "url": "https://it.wikipedia.org/wiki?curid=3208668", "title": "L'ottava moglie di Barbabl\u00f9 (film 1938)", "text": "L'ottava moglie di Barbabl\u00f9 (\"Bluebeard's Eighth Wife\") \u00e8 un film del 1938 diretto da Ernst Lubitsch.\nTrama.\nNicole \u00e8 una bella ragazza che vive in Costa Azzurra. \u00c8 figlia di un nobile decaduto, il marchese de Loiselle, il quale mantiene il suo elevato tenore di vita non pagando i conti, vendendo i pezzi residui della sua eredit\u00e0 e cercando di montare operazioni finanziarie di scarso successo. \nUn giorno, in un grande magazzino, Nicole incontra un ricco americano, Michael Brandon, che si innamora a prima vista di lei. Brandon \u00e8 un operatore finanziario capace e ha un carattere forte; soffre per\u00f2 di una grave insonnia che lo tormenta.\nMichael conosce il padre di Nicole e, pur di avvicinarsi alla ragazza, compra da lui una vasca da bagno d'antiquariato. Nicole per\u00f2 non ne \u00e8 contenta: non vuole essere comprata come un oggetto e mette in guardia il padre al riguardo.\nComunque \u00e8 ben lieta di farsi corteggiare da Michael e i due finiscono per fidanzarsi, con scorno di Albert, un giovane impiegato di banca, amico di Nicole e innamorato di lei.\nI primi problemi sorgono quando Nicole viene a sapere che Michael \u00e8 gi\u00e0 stato sposato sette volte. Nicole si rifiuta di sposarlo, spalleggiata dalla zia Edwige, l'anziana matriarca della famiglia, ma il padre della ragazza \u00e8 molto attratto dai soldi di Michael. \nAlla fine, Nicole accetta di sposarlo a condizione che lui si impegni a darle a titolo di risarcimento 100.000 dollari all'anno se decidesse di lasciarla.\nGi\u00e0 dal viaggio di nozze, Nicole adotta una tattica particolare, per non fare la fine delle altre mogli: tiene il marito a distanza, nella vita quotidiana, e non gli si concede, facendo anzi di tutto per rendergli la vita matrimoniale insopportabile.\nMichael ne \u00e8 sconcertato, e prova varie strategie per recuperare la moglie, dalla colluttazione alle cenette romantiche. Ma Nicole \u00e8 irremovibile. Michael quindi inizia a pensare che sia tutto un pretesto della donna per arrivare presto a un divorzio e godersi la somma pattuita, magari con un altro uomo.\nTutto questo conquista a poco a poco Michael: il fatto di non poter avere subito tutto ci\u00f2 che vuole \u00e8 una novit\u00e0 per lui, e anzi diventa apprensivo e geloso.\nNicole intanto ingaggia il medesimo detective per organizzare una messa in scena: tramite questi, assolda un pugile e finge che sia il suo amante. Addolorato, Michael offre il divorzio a Nicole, che glielo concede. L'uomo ne esce con un esaurimento nervoso, finendo in clinica.\nNicole va quindi a trovare l'ex-marito e gli racconta tutti i retroscena. Pu\u00f2 finalmente relazionarsi con lui su un piano di parit\u00e0: ora anche lei \u00e8 ricca.\nProduzione.\nLe riprese del film, che fu prodotto da Ernst Lubitsch per la Paramount Pictures, durarono dal 23 ottobre 1937 a inizio gennaio 1938.\nDistribuzione.\nDistribuito dalla Paramount Pictures, il film usc\u00ec nelle sale cinematografiche statunitensi il 18 marzo, presentato a New York il 23 marzo 1938."}
{"id": "3208672", "revid": "767487", "url": "https://it.wikipedia.org/wiki?curid=3208672", "title": "Robert Varkonyi", "text": "Varkonyi vinse 2.000.000 di dollari statunitensi grazie al successo nel \"main event\" delle WSOP. In quell'occasione riusc\u00ec a sconfiggere in \"heads-up\" Julian Gardner. La sua mano finale era: contro dell'avversario; sul \"board\": .\nDopo la vittoria nel 2002 ha ottenuto un altro piazzamento a premi WSOP: \"10.000 $ World Championship No Limit Hold'em\" (WSOP 2007)."}
{"id": "3208673", "revid": "1305772", "url": "https://it.wikipedia.org/wiki?curid=3208673", "title": "Opportunities (Let's Make Lots of Money)", "text": "Opportunities (Let's Make Lots of Money) \u00e8 un singolo del gruppo musicale britannico Pet Shop Boys, pubblicato il 1\u00ba luglio 1985 e successivamente ripubblicato il 19 maggio 1986 come terzo estratto dal primo album in studio \"Please\".\nIl brano \u00e8 una sorta di satira al thatcherismo, al consumismo e al fenomeno yuppie del Regno Unito durante gli anni ottanta. Questa satira rappresent\u00f2 una sorta di attacco indiretto, caratteristica spesso accostata ai Pet Shop Boys: la loro capacit\u00e0 di associare testi intelligenti e con un significato concreto a melodie synthpop.\nLa canzone.\nStoria.\nLa canzone \u00e8 stata scritta durante i primissimi anni della carriera dei Pet Shop Boys, pi\u00f9 precisamente nel 1983. Secondo quanto dichiarato da Neil Tennant, \"il principale concetto del testo venne fuori durante una seduta di registrazione a Camden Town, quando Chris Lowe gli chiese di scrivere un testo basato sulla frase Let's make lots of money (tradotto in italiano, facciamo molti soldi)\". Tennant disse che, durante la stesura del testo, fu ispirato dalla relazione dei personaggi di Dustin Hoffman e Jon Voight nel film Midnight Cowboy.\nLa prima versione del brano, registrata col primo produttore del duo Bobby Orlando, non fu realizzata ma venne tenuta come demo; dopo aver firmato un contratto discografico con la Parlophone, il brano fu registrato nuovamente con la produzione di J. J. Jeczalik (membro degli Art of Noise) e Nicholas Froome.\n\"Opportunities\" venne realizzata come singolo nel 1985 ma non riscosse alcun successo nelle classifiche, addirittura piazzandosi alla 116\u00aa posizione in Official Singles Chart britannica. Successivamente i Pet Shop Boys lavorarono al loro album di debutto, \"Please\", con il produttore Stephen Hague, il quale ri-produsse \"Opportunities\" in una nuova versione singola (di stampo pi\u00f9 elettronico e synthpop). Suddetta versione fu poi estratta come terzo singolo dell'album nel 1986, riuscendo a entrare nella Top20 inglese (posizione numero 11) e riscuotendo lo sperato successo che il duo si prefiggeva. In termini di classifica \"Opportunities\" fu il primo, e attualmente unico, caso in cui il brano riscosse maggior successo nella classifica americana che in quella inglese (nella Billboard Hot 100 il brano si piazz\u00f2 in 10\u00aa posizione).\nTesto.\nIl testo raffigura, secondo le parole di Tennant, \"due perdenti\". La canzone viene scritta dalla prospettiva di uno dei due uomini (il quale si descrive come intellettuale e educato) il quale si riferisce all'altro (definito di bell'aspetto e sagace) invitandolo a unirsi a lui per \"fare molti soldi\".\nTennant mostra chiaramente che quella \"strategia\" \u00e8 destinata a fallire in quanto fra i protagonisti vi \u00e8 presente una sorta di arroganza. La sorta di ironia scaturita dalla canzone \u00e8 che, detto da Tennant, che \"le persone implicate non riusciranno a fare soldi\". I Pet Shop Boys hanno anche attribuito alla canzone una sorta di cinismo, in parte, all'attitudine punk rock del periodo.\nIl significato stesso del testo \u00e8 anche una vera e propria interpretazione di chi l'ascolta, e ci\u00f2 ha da sempre caratterizzato i Pet Shop Boys: brani come \"Opportunities\" hanno da sempre additato i Pet Shop Boys come \"band ironica\", un'etichettazione ingiusta e basata su opinioni personali. Ci\u00f2 penalizzer\u00e0 gran parte della carriera che il duo avr\u00e0, rendendo molti dei loro brani \"ignorati\" da quasi tutti.\nOltre al gi\u00e0 citato diverso stampo musicale delle due versioni realizzate, un'altra sostanziale differenza fra le due versioni \u00e8 l'estromissione del testo finale dalla versione del 1986: \"All the love that we had / And the love that we hide / Who will bury us / When we die?\" (tradotto in italiano, \"Tutto l'amore che abbiamo / E l'amore che abbiamo nascosto/ Chi ci seppellir\u00e0 / Quando moriremo?\").\nSecondo Tennant, il testo finale venne rimosso in quanto il duo temeva che quel testo fosse percepito come \"troppo pretenzioso\".\nLa prima versione di \"Opportunities\", quella datata 1985, non fu mai inclusa in alcun album o pubblicazione del duo, fino a quando nel 1998 venne inclusa nella raccolta ad edizione limitata \"Essential\".\nPubblicazione.\nEntrambe le versioni realizzate furono pubblicate solo in vinile: i remix per la versione del 1985 furono prodotto da Ron Dean Miller, mentre quelli della versione del 1986 furono prodotti dal noto produttore Shep Pettibone. Alcune versioni dub di Miller furono tuttavia incluse nella ristampa del 1986.\nFra i b-side della versione del 1985 appare il popolare brano \"In the Night\", che narra della subcultura conosciuta come Zazou che caratterizz\u00f2 la resistenza francese nella occupazione tedesca della Francia della Seconda Guerra Mondiale (argomento che Tennant lesse in un libro storico).\n\"In the Night\" divenne poi il tema d'apertura del programma di moda della BBC The Clothes Show, messo in onda sin dal 1986. \"In The Night\" rimase il tema d'apertura dello show fino al 1995, quando il duo ri-registr\u00f2 \"In The Night\" in una versione recente intitolata \"In The Night 1995\", brano incluso come b-side nel loro singolo del 1995 \"Paninaro '95\".\nVideo musicale.\nIl videoclip dell'edizione del 1985 fu diretto dal fotografo Eric Watson e dal regista Andy Morahan e mostra Lowe in un parcheggio sotterraneo. Una Cadillac si avvia verso di lui e si ferma, dopodich\u00e9 Tennant si materializza, vestendo un cappotto di Stephen Linard, occhiali e cappello: rinchiuso ad altezza busto in una specie di botola, canta la canzone. Il video termina con la disintegrazione di Tennant e con la partenza dell'auto. Il video fu parzialmente ispirato dalle immagini del film \"Wise Blood\".\nPer l'edizione del 1986, il videoclip si avvalse della direzione di Zbigniew Rybczy\u0144ski. Nel video Tennant riveste gli stessi vestiti indossati nella prima versione (fatta eccezione per gli occhiali), mentre Lowe veste maglia bianca, jeans e cappello rosso (impersonificando un muratore). Il video si avvale di uno sfondo raffigurante una citt\u00e0 e delle nuvole, fatte di luci colorate, e mostra ripetutamente le figure del duo, anche raddoppiate."}
{"id": "3208682", "revid": "1442080", "url": "https://it.wikipedia.org/wiki?curid=3208682", "title": "Ostrava Open 1996 - Singolare", "text": "Il singolare dell'Ostrava Open 1996 \u00e8 stato un torneo di tennis facente parte dell'ATP Tour.\nWayne Ferreira era il detentore del titolo, ma ha perso nei quarti di finale contro Tim Henman.\nDavid Prinosil ha battuto in finale 6\u20131, 6\u20132 Petr Korda."}
{"id": "3208684", "revid": "838137", "url": "https://it.wikipedia.org/wiki?curid=3208684", "title": "Ostrava Open 1996 - Doppio", "text": "Il doppio dell'Ostrava Open 1996 \u00e8 stato un torneo di tennis facente parte dell'ATP Tour.\nJonas Bj\u00f6rkman e Javier Frana erano i detentori del titolos, ma quest'anno non hanno partecipato.\nSandon Stolle e Cyril Suk hanno battuto in finale 7\u20136, 6\u20133 Karol Ku\u010dera e J\u00e1n Kro\u0161l\u00e1k."}
{"id": "3208685", "revid": "322321", "url": "https://it.wikipedia.org/wiki?curid=3208685", "title": "Unione montana Marosticense", "text": "L'unione montana Marosticense \u00e8 stata un'unione montana del Veneto, comprendente tre comuni della provincia di Vicenza.\nDerivava dalla riforma della comunit\u00e0 montana dall'Astico al Brenta che ha portato anche alla formazione dell'unione montana Astico. Con la sua istituzione, \u00e8 venuta meno anche l'unione dei comuni del Marosticense."}
{"id": "3208686", "revid": "1442080", "url": "https://it.wikipedia.org/wiki?curid=3208686", "title": "Tel Aviv Open 1996 - Singolare", "text": "Il singolare del Tel Aviv Open 1996 \u00e8 stato un torneo di tennis facente parte dell'ATP Tour.\nJ\u00e1n Kro\u0161l\u00e1k era il detentore del titolo, ma quest'anno non ha partecipato.\nJavier S\u00e1nchez ha battuto in finale 6\u20134, 7\u20135 Marcos Ondruska."}
{"id": "3208694", "revid": "838137", "url": "https://it.wikipedia.org/wiki?curid=3208694", "title": "Tel Aviv Open 1996 - Doppio", "text": "Il doppio del Tel Aviv Open 1996 \u00e8 stato un torneo di tennis facente parte dell'ATP Tour.\nJim Grabb e Jared Palmer era i detentori del titolo, ma quest'anno non hanno partecipato.\nMarcos Ondruska e Grant Stafford hanno battuto in finale 6\u20133, 6\u20132 Noam Behr e Eyal Erlich."}
{"id": "3208697", "revid": "1442080", "url": "https://it.wikipedia.org/wiki?curid=3208697", "title": "Grand Prix de Tennis de Toulouse 1996 - Singolare", "text": "Il singolare del Grand Prix de Tennis de Toulouse 1996 \u00e8 stato un torneo di tennis facente parte dell'ATP Tour.\nArnaud Boetsch era il detentore del titolo, ma ha perso nel 1\u00ba turno contro Bernd Karbacher.\nMark Philippoussis ha battuto in finale 6\u20131, 5\u20137, 6\u20134 Magnus Larsson."}
{"id": "3208698", "revid": "838137", "url": "https://it.wikipedia.org/wiki?curid=3208698", "title": "Grand Prix de Tennis de Toulouse 1996 - Doppio", "text": "Il doppio del Grand Prix de Tennis de Toulouse 1996 \u00e8 stato un torneo di tennis facente parte dell'ATP Tour.\nJonas Bj\u00f6rkman e John-Laffnie de Jager erano i detentori del titolo, ma quest'anno non hanno partecipato.\nJacco Eltingh e Paul Haarhuis hanno battuto in finale 6\u20133, 7\u20135 Olivier Dela\u00eetre e Guillaume Raoux."}
{"id": "3208699", "revid": "2171064", "url": "https://it.wikipedia.org/wiki?curid=3208699", "title": "Mantou", "text": "Il Mantou (cinese tradizionale: \u9945\u982d; cinese semplificato: \u9992\u5934; pinyin: m\u00e1nt\u00f3u; jyupting: maan4 tau4), spesso chiamato anche \"pane/panino cinese al vapore\", \u00e8 un tipo di focaccia al vapore originaria della Cina. Viene spesso mangiato come piatto base nelle regioni settentrionali della Cina, dove si coltiva il grano al posto del riso.\nPreparazione.\nGli ingredienti di base sono farina di grano, acqua e lievito. Per quanto riguarda forma e dimensione, esse variano dai 4 cm di pagnottella soffice e vaporosa che si trova nei ristoranti eleganti, ai 15 cm di pane denso e fermo che costituisce il pranzo dei lavoratori e degli operai. Essendo fatto di farina di grano, che a causa dei processi di lavorazione pi\u00f9 lunghi un tempo era pi\u00f9 costosa, nella Cina pre-industriale i mantou erano considerati un cibo di lusso.\nTradizionalmente, \"mantou\", \"bing\" e noodles di grano sono i piatti base per l'apporto di carboidrati nel nord della Cina, nello stesso modo in cui il riso forma la base della dieta della Cina del sud. Il mantou non \u00e8 sconosciuto nella parte meridionale della nazione, ma viene ivi servito pi\u00f9 spesso come portata in un ristorante e snack in strada, oppure come piatto cucinato in casa e che sia alla base di una dieta. I mantou dei ristoranti sono spesso pi\u00f9 piccoli e pi\u00f9 delicati di quelli casalinghi, e possono essere ulteriormente manipolati, ad esempio trasformati in dessert friggendoli ed immergendoli in latte condensato addolcito.\nI mantou si vendono spesso, precotti e surgelati, nei supermercati di tutta l'Asia e nei negozi cinesi all'estero. Per servirli occorre semplicemente ricuocerli al vapore oppure scaldarli nel forno a microonde. Un cibo molto simile al mantou, ma ripieno di condimenti di diverso genere, \u00e8 il baozi. In alcune regioni della Cina, in particolare al sud, il termine \"mantou\" pu\u00f2 infatti essere utilizzato per indicare dei panini sia vuoti che ripieni.\nEtimologia.\nIn Cina, una leggenda popolare racconta che il nome Mantou ha origine dalla parola omofona \"m\u00e1nt\u00f3u\", che significa \"testa di barbaro\". La storia ha avuto origine nel periodo dei tre regni, quando lo stratega Zhuge Liang condusse l'esercito del regno di Shu in una campagna volta all'invasione delle terre del sud, corrispondenti grosso modo agli odierni Yunnan e Birmania.\nDopo aver sottomesso il re barbaro Meng Huo, Zhuge Liang avrebbe dovuto riportare il suo esercito a Shu, tuttavia trov\u00f2 sul suo cammino un fiume talmente impetuoso che tutti i tentativi di attraversarlo furono vani. Un signore barbaro lo inform\u00f2 che, in tempi antichi, i barbari usavano sacrificare 49 uomini e gettare le loro teste nel fiume, per appagare lo spirito delle acque che avrebbe loro permesso l'attraversamento. Zhuge Liang, tuttavia, non voleva causare ulteriori spargimenti di sangue, pertanto uccise le mucche ed i cavalli che viaggiavano insieme all'esercito, e riemp\u00ec con la loro carne dei panini grosso modo a forma di teste umane (rotondi, con una base piatta), dopodich\u00e9 gett\u00f2 questi ultimi nel fiume. Dopo che l'attraversamento ebbe successo, egli diede a questi panini il nome di \"testa di barbaro\" (\"m\u00e1nt\u00f3u\", \u883b\u982d), che poi divent\u00f2 il \"m\u00e1nt\u00f3u\" (\u9945\u982d) dei giorni nostri.\nVariazioni di significato.\nPrima dell'avvento della dinastia Song, il termine \"mantou\" indicava generalmente qualsiasi tipo di panino o focaccia. La parola \"baozi\" nacque e trov\u00f2 sviluppo durante la dinastia Song, e stava a significare esclusivamente i panini ripieni. Come risultato, \"mantou\" ridusse la sua sfera di significato in cinese mandarino ed in altri dialetti del cinese volgare a significare solamente i panini vuoti. Nonostante il nascere di questa distinzione, in alcune regioni del vasto mondo sinofono \"mantou\" mantiene ancora il suo doppio significato originario. Ci\u00f2 accade per esempio nella regione a sud dello Yangtze conosciuta come Jiangnan, ed in modo ancora pi\u00f9 particolare nella provincia dello Shanxi (\u5c71\u897f), dove il termine significa solamente \"panino ripieno\", ed il significato generico di \"panino al vapore\" viene assunto dalla parola \"momo\" (\u9943\u9943). La parola \"mantou\" \u00e8 strettamente imparentata ai termini turchi \"manty\" e \"mant\u0131\". Questi ultimi sono, infatti, dei ravioli ripieni tipici delle cucine turca, persiana, centroasiatica e pakistana. In Giappone, i panini ripieni vengono indicati con il termine manj\u016b (\u9945\u982d), e contengono generalmente pasta di fagioli o una mistura di carne e verdure tritate. In particolar modo, un manj\u016b di carne viene chiamato nikuman (\u8089\u307e\u3093). In lingua tagalog, quindi nelle Filippine, i mantou ripieni si chiamano \"siopao\". In Corea, il termine mandu (\u9945\u982d) indica un tipo di raviolo che pu\u00f2 somigliare sia al baozi che al jiaozi (\u9903\u5b50). La cucina mongola, infine, essendo forse la pi\u00f9 vicina a quella della Cina settentrionale dove i mantou sono nati, rispetta il pieno significato del termine ed anche la struttura della parola, che diventa \"mantuu\"."}
{"id": "3208700", "revid": "19580", "url": "https://it.wikipedia.org/wiki?curid=3208700", "title": "Comitato Parlamentare per la Sicurezza della Repubblica", "text": ""}
{"id": "3208701", "revid": "838137", "url": "https://it.wikipedia.org/wiki?curid=3208701", "title": "Eurocard Open 1996 - Doppio", "text": "Il doppio dell'Eurocard Open 1996 \u00e8 stato un torneo di tennis facente parte dell'ATP Tour.\nJacco Eltingh e Paul Haarhuis erano i detentori del titolo, ma hanno perso in finale 3\u20136, 6\u20134, 6\u20133 contro S\u00e9bastien Lareau e Alex O'Brien.\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "3208703", "revid": "599013", "url": "https://it.wikipedia.org/wiki?curid=3208703", "title": "\u010c\u00edm\u011b\u0159", "text": "\u010c\u00edm\u011b\u0159 pu\u00f2 riferirsi a diversi toponimi della Repubblica Ceca:"}
{"id": "3208704", "revid": "838137", "url": "https://it.wikipedia.org/wiki?curid=3208704", "title": "Paris Open 1996 - Doppio", "text": "Il doppio del Paris Open 1996 \u00e8 stato un torneo di tennis facente parte dell'ATP Tour.\nGrant Connell e Patrick Galbraith erano i detentori del titolo, ma hanno partecipato con partner differenti, Connell con Byron Black e Galbraith con Jonathan Stark.\nGalbraith e Stark hanno perso nel 1\u00ba turno contro David Adams e Menno Oosting.\nBlack e Connell hanno perso in semifinale contro Evgenij Kafel'nikov e Daniel Vacek.\nJacco Eltingh e Paul Haarhuis hanno battuto in finale 6\u20134, 4\u20136, 7\u20136 Kafelnikov e Vacek.\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "3208709", "revid": "838137", "url": "https://it.wikipedia.org/wiki?curid=3208709", "title": "Movistar Open 1996 - Doppio", "text": "Il doppio del Movistar Open 1996 \u00e8 stato un torneo di tennis facente parte dell'ATP Tour.\nJi\u0159\u00ed Nov\u00e1k e David Rikl erano i detentori del titolo, ma quest'anno non hanno partecipato.\nGustavo Kuerten e Fernando Meligeni hanno battuto in finale 6\u20134, 6\u20132 Dinu Pescariu e Albert Portas."}
{"id": "3208710", "revid": "743200", "url": "https://it.wikipedia.org/wiki?curid=3208710", "title": "Stockholm Open 1996 - Singolare", "text": "Il singolare del Stockholm Open 1996 \u00e8 stato un torneo di tennis facente parte dell'ATP Tour.\nThomas Enqvist era il detentore del titolo e ha battuto in finale 7\u20135, 6\u20134, 7\u20136 (7\u20130) Todd Martin."}
{"id": "3208713", "revid": "857138", "url": "https://it.wikipedia.org/wiki?curid=3208713", "title": "\u010c\u00ed\u017ekov", "text": "\u010c\u00ed\u017ekov pu\u00f2 riferirsi a diversi toponimi della Repubblica Ceca:"}
{"id": "3208714", "revid": "838137", "url": "https://it.wikipedia.org/wiki?curid=3208714", "title": "Stockholm Open 1996 - Doppio", "text": "Il doppio del Stockholm Open 1996 \u00e8 stato un torneo di tennis facente parte dell'ATP Tour.\nJacco Eltingh e Paul Haarhuis erano i detentori del titolo, ma hanno perso in semifinale contro Patrick Galbraith e Jonathan Stark.\nGalbraith e Stark hanno battuto in finale 7\u20136, 6\u20134 Todd Martin e Chris Woodruff."}
{"id": "3208716", "revid": "1442080", "url": "https://it.wikipedia.org/wiki?curid=3208716", "title": "Kremlin Cup 1996 - Singolare maschile", "text": "Il singolare del Kremlin Cup 1996 \u00e8 stato un torneo di tennis facente parte dell'ATP Tour.\nCarl-Uwe Steeb era il detentore del titolo, ma quest'anno non ha partecipato.\nGoran Ivani\u0161evi\u0107 ha battuto in finale 3\u20136, 6\u20131, 6\u20133 Evgenij Kafel'nikov."}
{"id": "3208718", "revid": "857138", "url": "https://it.wikipedia.org/wiki?curid=3208718", "title": "\u0158e\u010dice", "text": "\u0158e\u010dice pu\u00f2 riferirsi a diversi toponimi della Repubblica Ceca:"}
{"id": "3208719", "revid": "122269310", "url": "https://it.wikipedia.org/wiki?curid=3208719", "title": "Mario Segre", "text": "Biografia.\nMario Segre nasce a Torino da una famiglia ebraica, figlio di Giuseppe Segre e Ida Luzzati. Umberto Segre \u00e8 suo fratello minore.\nTrasferitasi la famiglia a Genova, Mario vi frequenta il Liceo classico \"Andrea Doria\" per iscriversi quindi alla facolt\u00e0 di Lettere e Filosofia dell'Universit\u00e0 degli Studi di Genova. Ottenuta la laurea in Lettere Antiche nel 1926, si dedica tra il 1927 e il 1933 all'insegnamento del greco e del latino nella scuola superiore, a Genova, Bressanone, Alba e infine Milano. Ma la sua vera passione \u00e8 l'epigrafia. Nel 1930 Segre vince una borsa di studio della Regia Scuola archeologica italiana di Atene e nel 1931 il concorso dell'Istituto storico-archeologico di Rodi. Da allora Segre partecipa a scavi archeologici, facendo di Rodi, allora isola italiana, il centro del suo lavoro di epigrafista, toccando le isole di Cos, Calimno e Carpato e effettuando numerose escursioni anche in Anatolia. Interessato fondamentalmente all'aspetto storico, Segre predilige lo studio delle iscrizioni ellenistiche, pubblicando numerosi lavori, tra cui spicca il Corpus delle iscrizioni di Calimno, pubblicato postumo nel 1952. \nNel 1934 Segre consegue la libera docenza in Epigraf\u00eca e Antichit\u00e0 greche, che esercita presso l'Universit\u00e0 Statale di Milano. Nel 1936 viene messo a disposizione del Regio Istituto di Archeologia e Storia dell'Arte di Roma. \nNel 1938, in seguito all'introduzione delle leggi razziali fasciste, viene dichiarato decaduto dalla libera docenza di Epigrafia greca e messo in pensione dal Ministero dell'Educazione nazionale, a 34 anni. Al primo congresso internazionale di Epigrafia ad Amsterdam, nel 1938, Segre non pu\u00f2 presentarsi e, un suo saggio sull'isola di Calimno, per ordine del governo fascista \u00e8 immediatamente ritirato. Diversamente dal fratello Umberto Segre, antifascista impegnato come lo furono i pi\u00f9 giovani cugini Vittorio Foa e Piero Luzzati, Mario fu completamente estraneo alle vicende politiche del regime e non prese mai una posizione specifica. Nel 1938 si reca a Londra, dove gli era stata assegnata una borsa di studio a Oxford, ma fa ritorno in Italia, perch\u00e9 si era impegnato con Cesare Maria De Vecchi, governatore delle isole, a finire il Corpus epigraficum delle isole dell'Egeo, di cui aveva tracciato il piano di pubblicazione. Nel febbraio del 1939 \u00e8 di nuovo a Rodi ma, costretto a firmare la dichiarazione di appartenenza alla razza ebraica, deve abbandonare le proprie ricerche ed i propri scavi nel 1940 e ritornare a Roma.\nNel settembre 1941 sposa Noemi Cingoli, da cui nasce nell'agosto 1942 il piccolo Marco. Vive di lezioni private, continuando l'attivit\u00e0 di epigrafista e curando la compilazione di alcune voci dell'Enciclopedia minore diretta da Giovanni Gentile, firmando con il nome dell'archeologa e amica Luisa Banti. \nDopo l'8 settembre 1943 la situazione si fa drammatica. Il 16 ottobre 1943 la madre e la sorella di Segre sono vittime del Rastrellamento del ghetto di Roma. La madre morir\u00e0 di stenti in treno durante la deportazione, la sorella Elena nelle camere a gas di Auschwitz. Il fratello Umberto Segre si rifugia in Svizzera con la famiglia. Mario, la moglie e il bambino trovano ospitalit\u00e0 presso l'Istituto svedese di studi classici a Roma, che gode dell'extraterritorialit\u00e0. Il 5 aprile 1944 tuttavia i tre vengono arrestati, in seguito ad una delazione, da due agenti della polizia fascista mentre si trovano all'esterno dell'Istituto assieme a Filippo Magi, assistente per l'Archeologia classica alla Direzione Generale dei Musei Vaticani. A nulla vale l'intervento della Segreteria di Stato della Santa Sede nella persona di Giovanni Battista Montini (il futuro Papa Paolo VI), che il 15 aprile si rivolge all'Ambasciatore di Germania Ernst von Weizs\u00e4cker nel vano tentativo di salvare gli arrestati dalla deportazione e dalla morte: \u201cSi implora dalle autorit\u00e0 germaniche il rilascio dell'intera famiglia Segre\".\nDal carcere romano di Regina Coeli, Mario Segre, Noemi Cingoli e il piccolo Marco vengono trasferiti a Fossoli e Padova e quindi deportati Auschwitz dove vengono uccisi nelle camere a gas il 24 maggio 1944, la sera stessa del loro arrivo.."}
{"id": "3208720", "revid": "838137", "url": "https://it.wikipedia.org/wiki?curid=3208720", "title": "Kremlin Cup 1996 - Doppio maschile", "text": "Il doppio maschile del Kremlin Cup 1996 \u00e8 stato un torneo di tennis facente parte dell'ATP Tour.\nByron Black e Jared Palmer erano i detentori del titolo, ma solo Black ha partecipato in coppia con Grant Connell.\nBlack e Connell hanno perso nel 1\u00ba turno contro Maks Mirny e Kevin Ullyett.\nRick Leach e Andrej Ol'chovskij hanno battuto in finale 4\u20136, 6\u20131, 6\u20132 Ji\u0159\u00ed Nov\u00e1k e David Rikl."}
{"id": "3208722", "revid": "36426", "url": "https://it.wikipedia.org/wiki?curid=3208722", "title": "La bella giardiniera", "text": ""}
{"id": "3208725", "revid": "599013", "url": "https://it.wikipedia.org/wiki?curid=3208725", "title": "\u0158\u00edmov", "text": "\u0158\u00edmov pu\u00f2 riferirsi a diversi toponimi della Repubblica Ceca:"}
{"id": "3208734", "revid": "729019", "url": "https://it.wikipedia.org/wiki?curid=3208734", "title": "TeleSuisse", "text": "TeleSuisse \u00e8 un'associazione che riunisce 15 TV regionali svizzere.\nLa sua sede principale \u00e8 a Berna.\nComitato.\nIl Comitato attuale \u00e8 stato scelto nel giugno 2012."}
{"id": "3208739", "revid": "767487", "url": "https://it.wikipedia.org/wiki?curid=3208739", "title": "Alessandria Unione Sportiva 1962-1963", "text": "Questa pagina raccoglie le informazioni riguardanti l'Alessandria Unione Sportiva nelle competizioni ufficiali della stagione 1962-1963.\nStagione.\nNella stagione 1962-1963 l'Alessandria disput\u00f2 il quindicesimo campionato di Serie B della sua storia.\nOrganigramma societario.\nArea direttiva\nArea organizzativa\nArea tecnica\nArea sanitaria"}
{"id": "3208740", "revid": "767487", "url": "https://it.wikipedia.org/wiki?curid=3208740", "title": "Quest Markup Language", "text": "Quest Markup Language \u00e8 un linguaggio di programmazione libero, basato su XML, per la creazione di videogiochi d'avventura (\"adventure game\")."}
{"id": "3208742", "revid": "1442080", "url": "https://it.wikipedia.org/wiki?curid=3208742", "title": "Grand Slam Cup 1996 - Singolare maschile", "text": "Il singolare maschile del torneo di tennis Grand Slam Cup 1996, facente parte dell'ATP Tour, ha avuto come vincitore Boris Becker che ha battuto in finale Goran Ivani\u0161evi\u0107 6-3, 6-4, 6-4."}
{"id": "3208744", "revid": "599013", "url": "https://it.wikipedia.org/wiki?curid=3208744", "title": "\u0160estajovice", "text": "\u0160estajovice pu\u00f2 riferirsi a diversi toponimi della Repubblica Ceca:"}
{"id": "3208748", "revid": "21880", "url": "https://it.wikipedia.org/wiki?curid=3208748", "title": "Frida, naturaleza viva", "text": ""}
{"id": "3208750", "revid": "371529", "url": "https://it.wikipedia.org/wiki?curid=3208750", "title": "Voodoo Soup", "text": "Voodoo Soup \u00e8 un album compilation postumo di Jimi Hendrix pubblicato l'11 aprile 1995 dalla MCA Records.\n\"Voodoo Soup\" \u00e8 ormai fuori catalogo da tempo per decisione della famiglia di Hendrix che \u00e8 entrata in possesso dei diritti di pubblicazione del materiale di Jimi, ed \u00e8 stato soppiantato da \"First Rays of the New Rising Sun\".\nIl disco.\nIl progetto venne curato personalmente dal produttore Alan Douglas, responsabile anche dei precedenti album \"Midnight Lightning\" e \"Crash Landing\" pubblicati negli anni settanta. L'album \u00e8 costituito da una miscellanea di registrazioni incomplete di quelli che sarebbero dovuti essere i brani che probabilmente Hendrix avrebbe incluso nel suo prossimo album mai completato a causa della sua morte. Douglas \u00e8 una figura molto controversa tra i fan di Hendrix, per l'aver portato in studio musicisti che non avevano mai lavorato con Hendrix al fine di effettuare sovraincisioni e rimaneggiamenti delle canzoni non finite. Anche questa uscita non fece eccezione, e Douglas convoc\u00f2 il batterista Bruce Gary dei The Knack per sovraincidere delle nuove parti di batteria su due delle tracce originali: \"Room Full of Mirrors\" e \"Stepping Stone\". La maggior parte dei brani presenti nella raccolta erano stati gi\u00e0 pubblicati in precedenza su altri dischi. Un estratto dello strumentale \"The New Rising Sun\" pubblicato con questo titolo su \"Voodoo Soup\", proviene dal brano \"Captain Coconut\" presente sull'album \"Crash Landing\", pubblicato originariamente nel 1975. La versione di \"Peace In Mississippi\" inclusa nel disco \u00e8 la versione originale genuina della canzone, come l'avevano registrata Hendrix, Mitch Mitchell e Noel Redding nel 1968, e non quella inclusa in \"Crash Landing\", nella quale i contributi strumentali di Mitchell e Redding erano stati rimpiazzati da quelli di altri musicisti di studio nel 1975. In aggiunta, la versione presente in \"Voodoo Soup\" \u00e8 circa di un minuto pi\u00f9 lunga.\nAnche se l'album venne malamente accolto da gran parte della critica e dei fan a causa delle sovraincisioni effettuate sul materiale originale, e ometta diversi brani importanti come \"Dolly Dagger\" e \"Izabella\", lo scrittore Charles Shaar Murray, autore dell'acclamato libro \"Crosstown Traffic: Jimi Hendrix and Post-War Pop\", lod\u00f2 \"Voodoo Soup\" affermando che il disco poteva ambire ad entrare nel \"pantheon dei capolavori di Hendrix\".\nIl disegno di copertina \u00e8 opera del celebre fumettista francese Moebius.\nTracce.\nTutti i brani sono opera di Jimi Hendrix."}
{"id": "3208751", "revid": "110157", "url": "https://it.wikipedia.org/wiki?curid=3208751", "title": "\u0160lapanice", "text": "\u0160lapanice (in tedesco \"Schlap(p)anitz\") \u00e8 una citt\u00e0 ceca situata nel distretto di N\u00e1chod, in Moravia Meridionale."}
{"id": "3208753", "revid": "857138", "url": "https://it.wikipedia.org/wiki?curid=3208753", "title": "\u0160tudlov", "text": "\u0160tudlov pu\u00f2 riferirsi a diversi toponimi della Repubblica Ceca:"}
{"id": "3208754", "revid": "36426", "url": "https://it.wikipedia.org/wiki?curid=3208754", "title": "Giovane con la mela", "text": ""}
{"id": "3208755", "revid": "112455043", "url": "https://it.wikipedia.org/wiki?curid=3208755", "title": "Ritratto di Francesco Maria Della Rovere", "text": "Il Ritratto di Francesco Maria Della Rovere \u00e8 un dipinto a olio su tela (114x103 cm) di Tiziano, databile al 1536-1538 e conservato negli Uffizi di Firenze. \u00c8 firmato \"\" e fa coppia con il \"Ritratto di Eleonora Gonzaga Della Rovere\", moglie di Francesco Maria.\nStoria.\nDal carteggio di Francesco Maria Della Rovere del 1536 sappiamo che il ritratto venne eseguito a Venezia, su procura: per renderlo pi\u00f9 realistico il duca aveva inviato alla bottega di Tiziano la sua armatura alla tedesca, affinch\u00e9 fosse dipinta nei minimi particolari, e nel 1538 ne reclam\u00f2 la restituzione, essendo trascorso ormai un tempo pi\u00f9 che sufficiente. L'opera venne realizzata in un momento di grande prestigio personale del Della Rovere, dopo aver guidato i Veneziani ed essere stato lodato pubblicamente da Carlo V nei giorni dell'incoronazione di Bologna (1530), con sottolineatura delle virt\u00f9 e del suo valore militare e politico, e col conferimento della spada imperiale quale prefetto di Roma.\nTiziano stesso era presente in quei giorni a Bologna, e non \u00e8 inverosimile che proprio in quell'occasione Francesco Maria avanz\u00f2 la richiesta di un ritratto. Per eseguirlo, come hanno mostrato recenti radiografie, Tiziano rius\u00f2 una tela gi\u00e0 sbozzata con un giovane di tre quarti. Non \u00e8 infrequente che Tiziano lavorasse senza vedere direttamente i suoi soggetti: ne \u00e8 un esempio il \"Ritratto di Giulia Varano\" (Galleria Palatina, n.0764), basato su un semplice schizzo inviato all'artista.\nIl ritratto di Francesco Maria Della Rovere fu lodato da Pietro Aretino, che lo vide probabilmente semifinito a Venezia e nel 1537, in una lettera a Veronica Gambara, ne disse che \u00abogni sua ruga, ogni suo pelo, ogni suo segno e i colori che l'hanno dipinto non pur dimostrano l'ardire della carne, ma scoprono la virilit\u00e0 dell'animo\u00bb.\nL'opera giunse a Firenze con la dote di Vittoria Della Rovere, ultima discendente dei duchi d'Urbino; \u00e8 ricordata nella citt\u00e0 toscana per la prima volta nel 1652 col la semplice descrizione di \"Duca d'Urbino armato\", quando venne inviato dalla Guardaroba della duchessa alla sua camera. Qui si trovava ancora nel 1694.\nEsiste un disegno a tutta figura del duca nel Gabinetto dei Disegni e delle Stampe degli Uffizi (n. 20767), forse prima idea per il ritratto, scartata poi per omologare il ritratto dell'uomo a quello della consorte, non essendo ancora praticato in Italia il ritratto femminile a figura intera. L'opera \u00e8 quadrettata e fu probabilmente uno studio fatto a partire da un garzone di bottega che indossava l'armatura del duca. Il \"Ritratto di Eleonora Gonzaga Della Rovere\" dovette essere concepito dopo, nel gennaio del 1536 e realizzato in occasione di un soggiorno della duchessa a Venezia dal settembre 1536; quello del marito dovette essere iniziato nella primavera/estate di quell'anno e completato poi con ritardo, entro il 1538.\nDescrizione e stile.\nLa posa scelta dal duca doveva ricordare quella di Carlo V eseguita da Tiziano nel Palazzo Ducale di Mantova all'interno della serie dei \"Dodici Cesari\" e oggi nota da incisioni. A mezza figura, indossa l'armatura e, ruotando leggermente il busto, poggia il bastone del comando da condottiero sul fianco (simbolo del generalato ottenuto dalla Repubblica veneziana), distendendo il braccio destro vicino all'elsa della spada.\nLo sguardo \u00e8 fisso verso lo spettatore, evidenziato dal taglio compositivo che lo pone sullo sfondo scuro della parete, mentre il resto del corpo ha dietro un drappo di velluto rosso che copre un ripiano. Vi si trovano appoggiati il suo elmo, con fastoso cimiero figurato (un dragone, allusione ai legami con la casa d'Aragona) e piumato, e altri bastoni da maresciallo: uno ha le insegne dello Stato pontificio, l'altro \u00e8 quello della Repubblica fiorentina. Tra questi si trova un ramo di rovere con germogli, oggetto dell'evidente significato araldico e dinastico: il ramo reciso getta nuove foglie, alludendo all'ottenimento del feudo di Urbino dopo l'estinzione della casata dei Montefeltro. Inoltre vi si trova un piccolo cartiglio con uno dei motti del duca, \"SE SIBI\", che alluderebbe alla sua volont\u00e0 di combattere per s\u00e9 e per la sua casata: quindi i quattro bastoni simboleggiano tutta la sua brillante carriera militare, a capo delle milizie di Venezia, di Firenze, del papa e di quelle per \"se stesso\", ovvero del Ducato di Pesaro/Urbino.\nNonostante la posa cerimoniale, il ritratto del duca colpisce per la sua intensit\u00e0 umana, secondo uno stile perseguito da Tiziano in quegli anni anche nei ritratti del papa e dell'imperatore. L'epidermide mostra il segni del tempo trascorso, ma anzich\u00e9 imbruttire il protagonista ne amplificano caratteristiche come il valore, la nobilt\u00e0 d'animo, il coraggio. Incorniciato dalla barba e dai capelli scuri, il volto brilla per una fascio di luce che ne indaga con cura i particolari.\nTiziano seppe adattare la sua pennellata ai diversi effetti materici, rendendola ad esempio rapida per le piume del cimiero, ruvida e pastosa per il raso rosso, densa e pastosa per l'incarnato, levigata e accesa con tocchi di bianco per dare l'effetto di lucidit\u00e0 dell'armatura.\nL'opera \u00e8 stata confrontata con il \"Ritratto di Federico da Montefeltro\" di Piero della Francesca (1465-1472 circa) per sintetizzare il completo cambiamento di prospettiva politica e culturale del ducato di Urbino: se nel Quattrocento l'ampia veduta dello sfondo sottintendeva un microcosmo luminoso e sereno, nel secolo successivo il suo signore si fa ritrarre in una stanza chiusa tra simboli militari, come se il suo orizzonte si fosse ridotto a una angolo in pericolo da difendere tra i nuovi, grandi imperi intercontinentali."}
{"id": "3208756", "revid": "36426", "url": "https://it.wikipedia.org/wiki?curid=3208756", "title": "Ritratto di Francesco Maria della Rovere", "text": ""}
{"id": "3208757", "revid": "1305772", "url": "https://it.wikipedia.org/wiki?curid=3208757", "title": "The Time (Dirty Bit)", "text": "The Time (Dirty Bit) \u00e8 un singolo del gruppo musicale statunitense The Black Eyed Peas, pubblicato il 5 novembre 2010 come primo estratto dal sesto album in studio \"The Beginning\".\nDescrizione.\nIl pezzo \u00e8 una rilettura in chiave techno del brano \"(I've Had) The Time of My Life\" di Bill Medley e Jennifer Warnes, scelta come colonna sonora del film del 1987 \"Dirty Dancing - Balli proibiti\". Fergie ha dichiarato in un'intervista che l'idea per l'utilizzo della colonna sonora nel loro brano \u00e8 venuta in seguito alla partecipazione dell'attrice Jennifer Grey alla trasmissione \"Dancing with the Stars\", versione statunitense di \"Ballando con le stelle\".\nSul brano Fergie ha dichiarato: \u00ab\u00c8 una celebrazione di questo momento incredibile nella nostra vita: siamo stati in tour in tutto il mondo, \u00e8 incredibile vedere gli stadi pieni di persone che sono venute appositamente per noi. Questi sono i momenti che dobbiamo ricordare\u00bb. \u00abNon sai mai cosa pu\u00f2 accadere, quindi devi dare il meglio ogni giorno\u00bb, prosegue will.i.am \u00abVolevamo catturare quella sensazione per poterla trasmettere ai nostri fan attraverso una canzone, perch\u00e9, senza di loro, non sarebbe successo nulla\u00bb.\nVideo musicale.\nCome dichiarato da will.i.am in un'intervista, il video \u00e8 stato girato a Los Angeles prima della fine del loro tour in Sud America ed \u00e8 stato diretto da Rich Lee, che aveva gi\u00e0 lavorato con i Black Eyed Peas in Rock That Body e Imma Be. La premi\u00e8re del video \u00e8 avvenuta il 23 novembre 2010 contemporaneamente sul canale VEVO di YouTube e su Dipdive.\nNel video, girato a Los Angeles, il gruppo si ritrova in una discoteca piena di persone in cui, al ritmo di musica, si trasformano piano piano in personaggi pixel. Nel video compare anche il nuovo BlackBerry PlayBook, non ancora lanciato sul mercato internazionale, che mostra delle scene con i cartoni animati dei quattro componenti del gruppo, quelli rappresentati anche sulla copertina dell'album.\n\u00c8 uno dei video che ha ottenuto la certificazione Vevo.\nSuccesso commerciale.\nIl singolo, subito dopo la sua pubblicazione, \u00e8 entrato direttamente alla posizione numero 3 nella classifica digitale americana, vendendo circa 170.000 copie in una settimana, e alla posizione numero 12 nella Hot 100. In Canada il brano debutta alla posizione numero 87 e dopo due settimane, raggiunge immediatamente la vetta della classifica, saltando dalla posizione numero 61 e vendendo circa 31.000 copie: \u00e8 la loro settima numero 1 in Canada.\nNel 2011 il singolo ha venduto 7,3 milioni di copie in tutto il mondo, divenendo l'ottavo pi\u00f9 venduto di quell'anno."}
{"id": "3208758", "revid": "36426", "url": "https://it.wikipedia.org/wiki?curid=3208758", "title": "Ritratto di dama con liocorno", "text": ""}
{"id": "3208764", "revid": "124019286", "url": "https://it.wikipedia.org/wiki?curid=3208764", "title": "David Dencik", "text": "Biografia.\nDavid Dencik nasce nel 1974, si \u00e8 diplomato all'Accademia d'Arte drammatica di Stoccolma nel 2003, ha fatto anche parte del Dramaten, il teatro nazionale svedese. Dopo il diploma ha lavorato in diverse serie televisive e in numerosi film soprattutto danesi, tra i quali \"A Soap\" (2006) e \"Il candidato\" (2008). Nel 2010 interpreta Jimmy nel film \"Fratellanza - Brotherhood\", diretto da Nicolo Donato."}
{"id": "3208765", "revid": "36426", "url": "https://it.wikipedia.org/wiki?curid=3208765", "title": "Madonna in trono col Bambino e san Giovannino tra i Santi", "text": ""}
{"id": "3208768", "revid": "599013", "url": "https://it.wikipedia.org/wiki?curid=3208768", "title": "\u0160t\u011bchovice", "text": "\u0160t\u011bchovice pu\u00f2 riferirsi a diversi toponimi della Repubblica Ceca:"}
{"id": "3208769", "revid": "36426", "url": "https://it.wikipedia.org/wiki?curid=3208769", "title": "Velata", "text": ""}
{"id": "3208772", "revid": "1305772", "url": "https://it.wikipedia.org/wiki?curid=3208772", "title": "Stage Struck", "text": ""}
{"id": "3208773", "revid": "36426", "url": "https://it.wikipedia.org/wiki?curid=3208773", "title": "Madonna del Prato (Raffaello)", "text": ""}
{"id": "3208776", "revid": "445384", "url": "https://it.wikipedia.org/wiki?curid=3208776", "title": "Valore di Mercato", "text": ""}
{"id": "3208777", "revid": "599013", "url": "https://it.wikipedia.org/wiki?curid=3208777", "title": "\u0160t\u011bp\u00e1novice", "text": "\u0160t\u011bp\u00e1novice pu\u00f2 riferirsi a diversi toponimi della Repubblica Ceca:"}
{"id": "3208779", "revid": "115548439", "url": "https://it.wikipedia.org/wiki?curid=3208779", "title": "Fattore di Chan-Paton", "text": "In fisica teorica, il fattore di Chan-Paton \u00e8 un indice con molti valori associati con gli estremi di una stringa aperta. Una stringa aperta pu\u00f2 essere interpretata come un \"tubo di flusso\" collegato ad un quark ad un estremo e al suo corrispondente antiquark all'altro estremo. I fattori di Chan-Paton permettono di considerare una generica trasformazione della stringa come un tensore con un gruppo di gauge le cui cariche sono relative agli estremi delle stringhe.\nDopo la seconda rivoluzione delle superstringhe del 1995, i fattori di Chan-Paton vengono interpretati come le \"etichette\" che servono a collegare le stringhe e le diverse D-brane, nel senso che se si prendono, ad esempio, due D-brane, si possono immaginare delle stringhe aperte che colleghino le due brane e i fattori di Chan-Paton servono proprio per identificare le stringhe che colleghino queste D-brane.\nLe D-brane.\nLe D-brane, nella fisica teorica, sono una particolare classe di oggetti estesi su cui sono collocate le stringhe aperte (oppure pi\u00f9 in generale le p-brane) e su cui esse si muovano con condizioni al contorno di Dirichlet.\nQueste entit\u00e0 matematiche rivestono una notevole importanza nel campo della teoria delle stringhe, dal momento che il concetto di stringa aperta ha molti punti in comune con la nozione di D-brana.\nLe D-brane vengono solitamente classificate per la loro dimensione, che \u00e8 indicata da un numero scritto dopo la D: una D0-brana rappresenta un punto, una D1-brana (chiamata anche D-stringa) una linea, una D2 brana un piano, una D25-brana rappresenta un possibile spazio previsto dalla teoria delle stringhe.\nFattori di Chan-Paton e la Teorie di Gauge.\nLa disposizione di un certo numero di D-brane determina gli stati in cui possono esistere le stringhe: prese per esempio due D2-brane parallele fra loro, si possono immaginare facilmente stringhe aperte che colleghino le due brane; in questo caso, le stringhe permesse non possono che ricadere in due precise categorie: quelle che 'partono' dalla brana 1 e arrivano alla seconda e quelle che partendo dalla brana 2 si legano alla prima. In simboli matematici, ci troviamo di fronte ai settori formula_1 e formula_2; ovviamente una stringa pu\u00f2 anche iniziare e terminare sulla stessa brana, costituendo i settori formula_3 e formula_4 i numeri nelle parentesi sono detti fattori di Chan-Paton, ma in questo caso servono semplicemente ad identificare diverse brane.\nLe stringhe appartenenti ai settori formula_1 e formula_2 hanno una lunghezza minima: non possono essere pi\u00f9 corte della distanza che separa le due brane. Ogni stringa possiede una tensione intrinseca, alla quale ci si deve opporre per \"allungare\" questi oggetti: occorre cio\u00e8 compiere un lavoro e in definitiva fornire energia alla stringa. Per la teoria della relativit\u00e0 speciale di Einstein, fornire energia ad una stringe significa aumentarne la massa (attraverso l'equazione formula_7). La distanza fra le due brane determina quindi in ultima analisi anche la massa minima che le stringhe aperte devono possedere.\nIn aggiunta a ci\u00f2, fissare le estremit\u00e0 di una stringa a una D-brana influenza il modo in cui la stringa pu\u00f2 muoversi o vibrare. Dal momento che le particelle nella teoria delle stringhe non sono altro che differenti modalit\u00e0 di vibrazione delle stringhe, la disposizione delle D-brane determina il tipo di particelle presenti. Il caso pi\u00f9 semplice \u00e8 senza dubbio il settore formula_3 incontrato precedentemente, considerando una D\"p\"-brana con \"p\" dimensioni: come conseguenza dell'azione di Nambu-Goto (applicando le regole della meccanica quantistica alle stringhe), si ritrova, nell'insieme delle particelle teoricamente prodotte dalle vibrazioni delle stringhe, il fotone, il quanto fondamentale dell'elettromagnetismo. Si \u00e8 costruita insomma una versione in \"p\"-dimensioni delle equazioni elettromagnetiche di Maxwell. \nIn questo senso, la teoria delle stringhe \"predice\" l'elettromagnetismo; dal momento che non possono esistere stringhe aperte senza una D-brana associata, si pu\u00f2 dire che ogni D-brana implichi un campo elettromagnetico.\nAltre particelle emergono dalle vibrazioni delle stringhe che iniziano e terminano sulla stessa D-brana: molte sono particelle senza massa, proprio come il fotone, dette \"particelle scalari senza massa\"; una D\"p\"-brana in uno spazio a \"d\" dimensioni (ovviamente con \"d\" &gt; \"p\") generer\u00e0 esattamente \"d - p\" particelle scalari (senza la polarizzazione tipica dei fotoni); si pu\u00f2 osservare come questo numero di particelle scalari sia uguale al numero di dimensioni perpendicolari alla D-brana.\nLa geometria della brana \u00e8 strettamente legata alla teoria quantistica dei campi delle particelle esistenti sulla brana: le particelle scalari sono infatti eccitazioni di Goldstone della brana, ovvero differenti modi in cui la simmetria dello spazio vuoto pu\u00f2 essere rotta. Una D-brana in un universo vuoto rompe la simmetria tra le direzioni dello spazio, dal momento che assegna particolare importanza a ciascuna delle \"d - p\" dimensioni perpendicolari alla brana.\nLa versione quantistica dell'elettromagnetismo \u00e8 un esempio di teoria di gauge, in particolare una teoria di gauge U(1) dove il gruppo di gauge \u00e8 costituito da matrici di ordine 1. Le D-brane possono essere utilizzate per generare teorie di gauge di ordine superiore, come mostra l'esempio che segue:\nConsideriamo un insieme di \"N\" D\"p\"-brane, per semplicit\u00e0 parallele fra loro; le brane sono chiamate 1, 2..., \"N\". Le stringhe aperte di questo esempio possono assumere diverse conformazioni (possono appartenere a diversi \"settori\", vedi sopra): possono iniziare e terminare sulla stessa brana \"i\", assegnandole un campo elettromagnetico di Maxwell e un certo numero di particelle scalari prive di massa; possono anche collegare una brana \"i\" ad un'altra brana \"j\". Vale la pena chiedersi se qualche settore di stringhe pu\u00f2 interagire con un altro e se s\u00ec, quali: un meccanismo intuitivo di interazione fra stringhe \u00e8 quello che vede due stringhe con una estremit\u00e0 in comune (o, visto nell'altro senso, quello che vede una stringa dividersi in due stringhe \"figlie\"). Dal momento che le estremit\u00e0 delle stringhe sono costrette a giacere su una D-brana, \u00e8 evidente che una stringa del tipo formula_1 potr\u00e0 interagire con una formula_10, ma non con formula_11 o formula_12. La massa di queste stringhe dipender\u00e0 dal grado di separazione tra le brane; per semplicit\u00e0, possiamo immaginare di avvicinare sempre pi\u00f9 due brane, fino a quando non risulteranno sovrapposte: se le consideriamo ancora come oggetti distinti, avremo gli stessi settori considerati in precedenza, senza per\u00f2 l'effetto della separazione delle brane.\nLo stato di \"particella senza massa\" generata da stringhe aperte in un sistema di \"N\" D-brane genera un insieme di campi quantistici che corrisponde esattamente a una teoria di gauge \"U(N)\" (la teoria delle stringhe in realt\u00e0 contiene altre interazioni, le quali sono per\u00f2 rilevabili solo ad altissime energie).\nIn conclusione, le teorie di gauge non sono state introdotte partendo dal concetto di stringhe, tuttavia queste ultime costituiscono un utile strumento che permette di spiegare tali teorie, indipendentemente dal fatto che rappresentino o meno la \"teoria del tutto\"."}
{"id": "3208782", "revid": "729019", "url": "https://it.wikipedia.org/wiki?curid=3208782", "title": "Assedio di Osoppo", "text": "L'assedio di Osoppo, parte della prima guerra di indipendenza italiana, inizi\u00f2 dopo che il 26 aprile 1848 l'esercito austriaco occup\u00f2 la riva destra del fiume Tagliamento impossessandosi dei paesi di Trasaghis e Preone.\nDescrizione.\nLe forze di cui disponeva il forte di Osoppo sul colle di San Rocco erano composte da 475 uomini, quasi tutti volontari che non avevano mai prima di allora imbracciato un'arma, comandati da Licurgo Zannini, a cui and\u00f2 anche il difficile compito di coordinare, come scrisse in una missiva \u00ab uomini pi\u00f9 avvezzi all'uso della zappa che del fucile ma dal carattere indomito e dall'incrollabile fede nell'Italia \u00bb. L'assedio continu\u00f2 ininterrottamente, il 12 maggio venne proposta agli italiani la resa, che fu respinta. Il 29 i difensori di Osoppo issarono sul punto pi\u00f9 alto del forte il tricolore italiano insieme a cui fu issato un drappo con su scritto il messaggio \"Italia unita\".\nI difensori di Osoppo, dagli spalti del colle di San Rocco, si beffavano del nemico, con un canto in lingua friulana che \u00e8 giunto fino ai giorni nostri: \u00ab Il mio uomo \u00e8 nella fortezze / fa il soldato con Zannini/ e quando io vedo quella bandiera / Il mio cure si bea (\"Il njo omp al \u00e9 tai fuarts/lui 'l \u00e9 sold\u00e2t cun \u011eanin/ cuant ch'o vi\u00f4t che bandiere/ il njo c\u00fbr al si glor\u00ede\").\nIl 15 agosto, alla intimazione austriaca di resa viene risposto che gli ordini sono presi soltanto da Venezia, lo stesso giorno gli austriaci entrano a Peschiera\nI difensori capitolarono, dopo sette mesi di assedio, di fronte ad un attacco finale preceduto da un pesante bombardamento avvenuto l'8 ottobre che far\u00e0 molte vittime (per le quali la Repubblica di San Marco deliberer\u00e0 un aiuto alle famiglie superstiti) e obbligher\u00e0 gli ultimi difensori a rinchiudersi nella fortezza. L'11 ottobre una deputazione di Osoppo dichiarer\u00e0 la sottomissione del villaggio che si arrender\u00e0 agli austriaci il 14 ottobre.\nRicordo dell'assedio.\nNel corso della seconda guerra mondiale le formazioni partigiane autonome fondate su iniziativa di volontari di ispirazione laica, liberale, socialista e cattolica, attive nella Carnia e nel Friuli presero il nome di Brigate Osoppo proprio a simbolico ricordo di questo episodio risorgimentale."}
{"id": "3208792", "revid": "767487", "url": "https://it.wikipedia.org/wiki?curid=3208792", "title": "Danz\u00f3n (film)", "text": "Danz\u00f3n \u00e8 un film del 1991 diretto da Mar\u00eda Novaro.\nFu presentato alla Quinzaine des R\u00e9alisateurs del 44\u00ba Festival di Cannes.\nTrama.\nJulia \u00e8 una telefonista di Citt\u00e0 del Messico che ha solo tre cose nella vita: il lavoro, sua figlia e il danz\u00f3n. Ogni settimana Julia frequenta la pista da ballo del \"Sal\u00f3n Colonial\" con il suo partner di ballo, Carmelo. La vita di Julia cambia quando Carmelo sparisce e lei decide di andare a cercarlo a Veracruz."}
{"id": "3208794", "revid": "104458", "url": "https://it.wikipedia.org/wiki?curid=3208794", "title": "Luigi Taddei", "text": "Biografia.\nFiglio di Cristoforo Taddei, muratore di Br\u00e8 sopra Lugano emigrato in Algeria, e di Europa Taddei, contadina, pure di Br\u00e8. Fin da ragazzo dimostra grande passione per il disegno. Terminate le scuole dell'obbligo comincia l'apprendistato in un'impresa di costruzioni, ma dopo poco tempo convince i genitori (la famiglia trasferitasi nel frattempo da Br\u00e8 ad Albonago, sulle pendici del Monte Br\u00e8 che sovrasta la citt\u00e0, ma a soli 400\u00a0m s.l.m.) a fargli frequentare la Scuola cantonale d'arte di Lugano.\nGli esordi.\nAlterna studio e lavoro, ottenendo ottimi voti e diplomandosi nel 1918. Nel settembre successivo viene chiamato in qualit\u00e0 di docente supplente nella stessa scuola. Pi\u00f9 tardi, nel 1932, diventer\u00e0 insegnante di disegno alle scuole maggiori di Cassarate e Pregassona prima e di Lugano poi. Ha una spiccata predilezione per il ritratto e l'autoritratto. Inizialmente i soggetti sono famigliari, specie il padre e l'adorata madre. Nel 1920 ottiene la \u00abBorsa federale\u00bb e con questo denaro pu\u00f2 compiere i primi viaggi. Classico pittore en plein air si dedica anche al paesaggio. Ama la musica e le lettere e diviene amico di parecchi artisti e letterati tra cui lo scultore Pasquale Gilardi detto Lel\u00e8n di Br\u00e8, gli scrittori Valerio Abbondio, Giuseppe Zoppi, William Ritter, gli insegnanti Giuseppe Foglia e Fr\u00e9d\u00e9ric Porta.\nVerso l'Algeria.\nCon i soldi guadagnati con i ritratti parte per l'Algeria, terra d'emigrazione per molte famiglie ticinesi e paese che lo attrae moltissimo. \u00c8 ospite di alcuni parenti e si innamora di una sua cugina Charlotte, detta Loline, che sposer\u00e0 nel 1927. Dal matrimonio nascono Charles, Elia, Isa e Robert. Il periodo algerino, con alcuni rientri in patria e puntate in Marocco, \u00e8 prolifico. L'artista \u00e8 rapito da atmosfere e paesaggio, tanto che si parler\u00e0 per lui di Mal d'Africa. Rimane in Algeria alcuni anni e vi torner\u00e0 pi\u00f9 volte.\nOrmai pittore affermato, nel 1933 costruisce una casa ad Albonago, localit\u00e0 che ama moltissimo. Pochi artisti ticinesi della sua generazione hanno goduto di tanta attenzione. Il suo nome appare sui giornali gi\u00e0 negli anni venti. Espone con grande successo in Algeria ma anche nel Canton Ticino e nella Svizzera romanda e in seguito anche nelle principali citt\u00e0 della Svizzera tedesca. Definito talvolta \u00abautodidatta e contadino\u00bb, per via dell'aiuto che forniva ai genitori e della passione che ha sempre mantenuto per i lavori agricoli, era in realt\u00e0 fornito di una solida base tecnica, \u00abfrutto di lungo studio e di un lavoro accanito\u00bb come ebbe a scrivere nel 1934 Louis Chazai critico d'arte e direttore dell'archivio statale del Canton Ticino.\nLa maturit\u00e0 artistica.\nCon l'avanzare della maturit\u00e0 l'opera pittorica prosegue con intensit\u00e0 e ottimi riscontri di pubblico e di critica. Seguono altri viaggi in Italia, sugli altopiani del Messico e a New York. Oltre ad alcune crociere nei mari d'Egitto e Israele, fino al Libano e alla Grecia, oltre che nei Paesi Bassi e alle Canarie.\nLa natura, oltre ai volti e ai paesaggi, \u00e8 spesso al centro delle sue opere. Tele nelle quali la luce \u00e8 fondamentale e il tratto sicuro e aggiornato, grazie anche ai numerosi viaggi. Taddei si muove comunque sempre nel solco della tradizione. A un critico francese nel 1954 confessa \u00abSono troppo preso dalla realt\u00e0 concreta della terra per abbandonarmi alle sottili complicazioni dell'arte astratta\u00bb. Opere di Taddei sono conservate in diversi musei; altre sono di propriet\u00e0 della Confederazione Elvetica, dello Stato del Canton Ticino e del comune di Lugano o si trovano in collezioni private in Svizzera e all'estero.\nAnche in et\u00e0 avanzata non disdegna il disegno e la pittura. Continua ad esporre. Nel 1985 il comune di Viganello gli attribuisce la cittadinanza onoraria. Nel 1988 il Museo Malpensata di Lugano ospita una mostra antologica della sua opera in occasione del suo ottantesimo compleanno.\nSi spegne nella sua casa di Albonago il 24 gennaio 1992 all'et\u00e0 di 94 anni.\nI viaggi.\nPur se con solide radici nel Canton Ticino - sulle pendici del monte Br\u00e8 che domina Lugano ha sempre amato spaziare - pi\u00f9 che un artista contadino lo si potrebbe definire artista mediterraneo \u00abper il dominio delle terre calde\u00bb nelle sue opere e per la sua passione per il Ticino ma anche per territori quali l'Algeria e il Messico, \u00abterre dai colori accesi\u00bb. Fin da adolescente \u00e8 attratto dall'opera di Giovanni Segantini, tanto che parte a piedi per raggiungere le localit\u00e0 dell'Engadina che ospitarono l'artista.\nI suoi primi viaggi hanno come meta l'Italia, in particolare Bergamo, in seguito Roma, Napoli e la Sicilia. \u00c8 all'Algeria che \u00e8 legata una parte importante della sua esistenza affettiva e artistica. Nel 1925 espone una prima volta ad Algeri con grande successo di critica. \u00abMonsieur Taddei d\u00e9tonne et \u00e9tonne\u00bb scrive un critico. Altri prevedono che se rimarr\u00e0 s\u00e9 stesso, con tale semplicit\u00e0 un po' mistica e onest\u00e0 d'approccio, con le sue doti rare e preziose, avrebbe potuto conquistare \u00abune place tr\u00e8s en vue dans l'art moderne\u00bb. In Algeria abita alcuni anni e vi far\u00e0 ritorno in seguito pi\u00f9 volte. Fa varie puntate in Marocco (vicino a Fez abitava una sorella della moglie). Dopo alcuni soggiorni in Svizzera romanda e a Milano nel 1965 parte per gli altopiani messicani. \u00c8 attirato dal fascino delle civilt\u00e0 precolombiane. Rimane tre mesi nel paese e poi parte per New York. Sempre negli anni sessanta solca anche i mari con alcune crociere nel Mediterraneo.\nCitazioni.\nMario Agliati ha scritto che se avesse coltivato la scrittura, sarebbe potuto diventare \u00abscrittore di bella vena\u00bb. Ne sono conferma queste righe apparse in un libro dell'artista dalle quali emerge anche la sua religiosit\u00e0.\n\u00ab\"Poco conta se impugno la penna come fosse una vanga da immergere nella terra umida d'aprile per scavare pi\u00f9 fondo il segno e se dico con linguaggio rustico seminando sulla carta, come seminassi tra le buone cose del Creato. Sono abituato alla zolla. Abituato ad estirpar l'erba cattiva dalla buona, a drizzare un albero storto, a curarlo perch\u00e9 dia frutti dolci. E guardo le stelle mattutine per dare mano ai primi lavori e contemplo le vespertine se soddisfatto della giornata piena. Tavolozza, zappa, falce \u00e8 tutt'uno. Tra le mie tele sparse c'\u00e8 odore di fieno e frusc\u00eco di lucertole che ricamano. La casa \u00e8 pi\u00f9 mia quando fa freddo e accanto al focolare rimescolo la polenta. L'autunno \u00e8 pi\u00f9 mite quando entro nel tino colmo e pigio l'uva. In queste funzioni, che si ripetono precise nel volgere delle stagioni, ho temprato i muscoli; nella costante lezione di saper vedere e sentire \u2013 con occhi grandi e orecchie aperte \u2013 la realt\u00e0 del vero, ho rinvigorito lo spirito. Quando i colori mi ossessionano, nulla mi trattiene dal dipingere febbrile. La lotta quotidiana \u00e8 il mio respiro: il linguaggio che taluno comprende. Indulgo all'astrattismo nei rari momenti d'insonnia. Lo straripare delle correnti stravaganti e complicate non mi pu\u00f2 alterare. L'Africa biblica e misteriosa \u00e8 il mio secondo regno. Dipingere la luce e il colore del fuoco d'artificio della folla araba, intensa tumultuosa, variopinta che formicola sui mercati, che fa spettacolo, sempre mi incanta. Sono luoghi roventi di sole, di peccato, tra musiche e danze, tra fachiri e serpenti, tra santoni e mendicanti che sembrano scolpiti nella pietra o colati nel bronzo : sono voci di muezzin che si perdono, sull'imbrunire, dai minareti. Luoghi dove regna pure il pi\u00f9 denso e assoluto silenzio; e pare d'essere pi\u00f9 vicini a Dio, anche se la propria orma non \u00e8 pi\u00f9 che un granello di sabbia tra gli infiniti granelli del deserto.\"\u00bb."}
{"id": "3208796", "revid": "1372005", "url": "https://it.wikipedia.org/wiki?curid=3208796", "title": "Urslingen", "text": "Urslingen \u00e8 una famiglia aristocratica di origine sveva, di cui si hanno notizie dal XII secolo, quando molti suoi esponenti acquisirono posizioni di potere in Italia, al seguito di Federico Barbarossa e della discendenza Hohenstaufen. Il suo nome deriva dal borgo svevo di \"Irslingen\", oggi facente parte di Dietingen, da cui la famiglia proveniva.\nDuchi di Spoleto.\nCorrado di Urslingen, nato forse intorno alla met\u00e0 del XII secolo, era gi\u00e0 in Italia nel 1172. Due anni dopo fu nominato legato dell'imperatore Federico Barbarossa nel Ducato di Spoleto, ma gi\u00e0 nel 1177 lo si trova menzionato come duca di Spoleto e, poco dopo, conte di Assisi).\nAnni dopo, Costanza d'Altavilla, moglie di Enrico VI Hohenstaufen, affid\u00f2 la tutela del neonato Federico II alla moglie del nuovo duca, una donna di cui non si conosce con precisione il nome n\u00e9 l'origine familiare e geografica. Affidato agli Urslingen, il giovane Federico trascorse alcuni anni della sua infanzia a Spoleto."}
{"id": "3208797", "revid": "2059320", "url": "https://it.wikipedia.org/wiki?curid=3208797", "title": "Carlo Piantoni", "text": "Biografia.\nCarlo Piantoni nasce a Terni il 2 settembre 1925.\nNel dopoguerra, inizia a insegnare in un villaggio dell\u2019Umbria, questa rappresenta per lui una preziosa esperienza umana.\nL\u2019anno dopo passa a Guadamello nel \u201949 e l'anno successivo arriva al posto di ruolo a Grottamurella.\nLuigi Volpicelli, titolare della cattedra di Pedagogia presso l\u2019Universit\u00e0 di Roma \"La Sapienza\", indica il maestro a Mario Mazza e a Vittorino Chizzolini, del gruppo pedagogico di Brescia, che lo invitano al Convegno di Pietralba dove viene arruolato tra i maestri sperimentatori.\nSi apre cos\u00ec un percorso tutto in salita, che lo porter\u00e0 fino all\u2019insegnamento universitario.\nNel 1954 viene trasferito a San Vito di Narni, dove gi\u00e0 risiedeva con la famiglia. \nNel \u201857 Volpicelli lo inserisce tra i soci fondatori dell\u2019Associazione Nazionale per l\u2019Educazione Artistica. \nNel '60, Piantoni si trasferisce a Roma dove tiene settanta lezioni al secondo corso televisivo. Dopo la breve parentesi di insegnamento in una borgata romana, viene chiamato al Centro Didattico Nazionale per la scuola Elementare per occuparsi del settore dell\u2019educazione espressiva.\nNel \u2018 69, l\u2019UNESCO lo inserisce nel Gruppo di Studio e Ricerca per la promozione dell\u2019educazione artistica in Italia. Successivamente, dopo sette anni di permanenza al Centro Didattico, si fa distaccare in una scuola speciale dove guida una sperimentazione per il recupero dei ragazzi con handicap attraverso i linguaggi non verbali. \nNel 1973 consegue la laurea in pedagogia con il massimo dei voti e nel 1975 partecipa alla tavola rotonda Tecnologie educative e apprendimento nella Scuola Materna organizzata a Venezia dalla Biennale.\nNel 1976, affronta l\u2019esperienza della direzione didattica a Narni Scalo, ma l\u2019Universit\u00e0 lo reclama a Roma per coinvolgerlo nella realizzazione dei programmi di ricerca nel settore dell\u2019istruzione primaria. \nNel 1977 rappresenta l\u2019Italia a Varsavia al Congresso mondiale dell\u2019OMEP dove la sua relazione sul tema della creativit\u00e0 \u00e8 una delle tre scelte per la sessione generale. Trova inoltre il tempo per collaborare con il prof. Laeng al reperimento del materiale per il Museo Storico della Didattica, istituito presso l'Universit\u00e0 di Roma Tre. Nell\u201983 ottiene la candidatura per la presidenza dell\u2019INSEA. \nViene chiamato a far parte della Commissione per i Nuovi programmi per la Scuola Elementare, dove ha un ruolo decisivo nella redazione del testo dedicato all\u2019educazione all\u2019immagine."}
{"id": "3208798", "revid": "1745361", "url": "https://it.wikipedia.org/wiki?curid=3208798", "title": "Phoenix Bologna", "text": "I Phoenix Bologna sono stati una squadra di football americano di San Lazzaro di Savena e Bologna, attiva negli anni '80 e '90 del XX secolo. Vantano 3 partecipazioni al Superbowl italiano e due vittorie.\nVoci correlate.\nHall of Fame Italy"}
{"id": "3208801", "revid": "133557", "url": "https://it.wikipedia.org/wiki?curid=3208801", "title": "Citt\u00e0 Frontale", "text": ""}
{"id": "3208804", "revid": "599013", "url": "https://it.wikipedia.org/wiki?curid=3208804", "title": "Jakarta Open 1995 - Singolare", "text": "Il singolare del torneo di tennis Jakarta Open 1995, facente parte dell'ATP Tour, ha avuto come vincitore Paul Haarhuis che ha battuto in finale Radom\u00edr Va\u0161ek 7-5,7-5."}
{"id": "3208806", "revid": "767487", "url": "https://it.wikipedia.org/wiki?curid=3208806", "title": "Kung Fu Panda 2", "text": "Kung Fu Panda 2 \u00e8 un film d'animazione del 2011 diretto da Jennifer Yuh; prodotto dalla DreamWorks Animation e distribuito dalla United International Pictures (Paramount Pictures).\nSecondo capitolo del franchise \"Kung Fu Panda\" e sequel de \"Kung Fu Panda\" (2008). Jack Black, Dustin Hoffman, Angelina Jolie, Jackie Chan, Lucy Liu, David Cross, Seth Rogen e James Hong riprendono i loro ruoli del primo film, con l'aggiunta di Gary Oldman, Michelle Yeoh, Jean-Claude Van Damme e Victor Garber.\nGuillermo del Toro, estimatore della saga, risulta come produttore esecutivo data la sua collaborazione al lungometraggio. Acclamato da critica e campione di incassi, la pellicola ha ottenuto diversi riconoscimenti, tra cui una nomination agli Oscar 2012 al miglior film d'animazione e al BAFTA nella stessa categoria (poi persi a favore di \"Rango\").\nTrama.\nAntica Cina, quando i pavoni governavano benevoli la citt\u00e0 di GongMing. Essi portarono pace e prosperit\u00e0 nella citt\u00e0, inventando i famosi fuochi d'artificio. Ma il loro unico figlio, Lord Shen, vedeva nei fuochi d'artificio un potere molto pi\u00f9 oscuro, fin tanto da trasformare ci\u00f2 che aveva portato colore e gioia, in qualcosa di tenebroso e distruttivo. Disperati per il comportamento del loro figlio, i sovrani consultarono un'anziana divinatrice, la quale gli rivel\u00f2 che, se Shen avesse continuato per quel sentiero oscuro, sarebbe stato sconfitto da un guerriero nero e bianco.\nIl malvagio pavone intu\u00ec che il guerriero bianco e nero fosse un panda e tent\u00f2 di cambiare il suo destino ordinando al suo feroce esercito di lupi di sterminare tutti i panda del regno. Poi torn\u00f2 a casa aspettandosi le lodi dei genitori per aver combattuto contro il destino, invece essi rimasero sconvolti dall'orribile crimine commesso dal figlio e lo bandirono da GongMing per sempre. Prima di lasciare la citt\u00e0, Shen giur\u00f2 che sarebbe ritornato, e che quel giorno tutta la Cina si sarebbe chinata ai suoi piedi.\nDopo vent'anni, Po, il guerriero dragone, protegge la valle con l'aiuto dei Cinque Cicloni, ovvero Tigre, Scimmia, Vipera, Gru e Mantide. Un giorno Po, mentre cerca di mettersi quanti pi\u00f9 azuki dolci possibili in bocca, viene chiamato dal maestro Shifu in una grotta vicino al Palazzo di Giada. L\u00e0, egli rivela al panda la prossima fase del suo addestramento cio\u00e8 di trovare la pace interiore, come lui stesso aveva fatto il giorno in cui Po era diventato il guerriero dragone.\nDurante la conversazione, irrompe per\u00f2 Tigre, che rivela a Po che un branco di lupi \u00e8 al villaggio per rubare il metallo per costruire l'arma di Shen. Giunti in soccorso degli abitanti del villaggio, il capo dei lupi si stupisce di vedere un panda ancora vivo credendo fino a quel momento che non ve ne fossero pi\u00f9. Po e i cinque cicloni riescono infine a scacciare i banditi, ma proprio quando Po si sta scagliando sull'ultimo avversario, nota uno strano simbolo e ha una visione di sua madre che lo abbandona da piccolo. Il lupo ne approfitta e lo colpisce fuggendo via con il metallo.\nDopo aver avuto questo ricordo del suo passato, Po va al ristorante da suo padre, l'oca, per chiedergli spiegazioni. Il signor Ping seppur riluttante, inizia a dirgli la verit\u00e0: in realt\u00e0 Po, quando era piccolo, venne ritrovato in un cesto di ravanelli da lui stesso, che poi decise di adottarlo.\nPing cerc\u00f2 a lungo i suoi genitori, ma non vi trov\u00f2 mai nessuna traccia. Po non si sente tranquillo, e vorrebbe sapere altro del suo passato cominciando ad avere dubbi su chi egli sia in realt\u00e0.\nNel frattempo, alla citt\u00e0 di GongMing, sorvegliata dai maestri Rino Tuonante, Bue Infuriato e Croc, Shen porta la sua arma, un cannone, e uccide Rino Tuonante, catturando Bue Infuriato e Croc e prendendo possesso della citt\u00e0.\nLa notizia arriva anche al maestro Shifu, che ordina a Po e ai cicloni di salvare GongMing. Prima di partire per la citt\u00e0 il panda incontra suo padre, il quale lo convince a non andare perch\u00e9 non potrebbe tornare pi\u00f9 sentendo una minaccia terribile incombente. Tigre per\u00f2 lo rassicura, promettendogli che suo figlio ritorner\u00e0.\nNel corso del viaggio gli eroi si ritrovano su una zattera, dove Po sogna il simbolo che aveva visto in precedenza. Cerca cos\u00ec di trovare la sua pace interiore, come suggerito dal maestro Shifu, ma non riesce a trovarla. Tigre sente i suoi lamenti infuriati e si propone di allenarsi insieme a lui.\nTigre gli domanda se c'\u00e8 qualcosa che lo tormenta, ma Po scaccia subito la domanda spiegando che in quanto guerrieri cose del genere non li possono fermare. Sentendo la discussione, anche gli altri cicloni domandano se fosse successo qualcosa, ma ormai gli eroi sono giunti a GongMing.\nLa divinatrice, tenuta in custodia da Shen, gli dice ci\u00f2 che disse ai genitori tempo prima: Shen sar\u00e0 sconfitto da un guerriero bianco e nero. La previsione sembra iniziare ad avverarsi quando il lupo che ha incontrato Po giunge avvertendo il suo signore dell'esistenza di un panda.\nA questa rivelazione Shen sembra essere preso dal terrore. Nella citt\u00e0, Po e i cinque cicloni passano inosservati travestiti da dragone di Capodanno e liberano una pecora dall'attacco di uno dei lupi, la quale rivela loro che i due maestri Bue Infuriato e Croc, sono rinchiusi nella prigione di GongMing. Si recano quindi l\u00ec, ma i due eroi non hanno intenzione di combattere contro Shen, altrimenti rader\u00e0 al suolo la citt\u00e0.\nMentre Po cerca di convincerli, vengono sorpresi da alcuni lupi, e nel rocambolesco inseguimento tra lui e il capo dei lupi per le vie della citt\u00e0, vengono tutti fatti prigionieri e portati al cospetto di Shen. Davanti al pavone, Po e i cicloni riescono a sfuggire all'arma con l'aiuto di Mantide, ma il panda non sa il motivo per cui lui \u00e8 destinato a sconfiggere il pavone.\nDurante il combattimento tra i due, Po scopre che il simbolo che sognava da giorni era in realt\u00e0 lo stemma di Shen e vede nuovamente sua madre che lo abbandona e vede anche che in quell'occasione era presente anche Shen. Preso di nuovo dalla distrazione, Po lascia sfuggire Shen, che tenta di distruggere il castello dove ora sono intrappolati gli eroi.\nGrazie al suggerimento di Tigre, riescono a fuggire dal tetto e si rifugiano nella prigione di GongMing, dove Tigre chiede spiegazioni a Po sul perch\u00e9 ha lasciato fuggire Shen. Po non glielo vuole dire e dopo alcuni inutili tentativi di andarsene, Po rivela che il pavone era presente la notte in cui sua madre lo abbandon\u00f2 e che proprio lui sa chi \u00e8 veramente e da dove viene. Dopo aver sentito ci\u00f2, Tigre abbraccia Po, e lo convince a restare nella prigione per non vederlo morire.\nLa divinatrice intanto, tenta ancora invano di fermare Shen, ma lui non ne vuole sapere e la lascia andare ritenendola ormai non pi\u00f9 utile per i suoi scopi.\nI cicloni cercano di fare esplodere la base di Shen, ma sono costretti ad interrompere il piano quando scoprono che Po \u00e8 all'interno per combattere Shen. Una volta faccia a faccia il panda chiede spiegazioni su che cosa era successo in quella notte in cui sua madre lo lasci\u00f2. Shen mente, dicendogli che i suoi genitori non lo amavano e lo hanno abbandonato, prima di sparargli con il suo cannone. Po viene colpito e scaraventato lontano nel fiume, ma si salva grazie ad un coperchio di metallo che attutisce il colpo.\nIl panda viene trovato e curato dalla divinatrice, la quale lo invita a non resistere agli incubi che sono in realt\u00e0 ricordi: Po ricorda che durante l'attacco ai panda per ordine di Shen, i suoi genitori furono costretti ad abbandonarlo per metterlo in salvo dalla morte. La divinatrice rivela che Shen verr\u00e0 sconfitto da un guerriero bianco e nero come lui, dicendogli di non dare alcuna importanza al passato, ma di scoprire chi davvero vuole essere. Po decide infine di tornare a Gong Ming, dove i suoi amici sono imprigionati e stanno per essere giustiziati da Shen mentre la sua flotta si prepara alla conquista della Cina.\nPo giunge con un cappello sul posto liberando i suoi amici, che tentano di fermare le navi, anche con l'aiuto di Bue Infuriato e Croc, usciti di prigione e convinti da Shifu, anche lui presente in battaglia, ad aiutare gli eroi.\nQuando la battaglia sembra ormai vinta per Po, Shen ordina al capo dei lupi di sparare, ma il lupo, non volendo ferire i suoi compagni, si rifiuta. Shen, perci\u00f2, lo uccide ed esplode un colpo di cannone verso Po che per\u00f2 viene spinto via da Tigre che si prende il colpo al suo posto, ma tutti gli altri combattenti rimangono feriti. Shen inizia a partire con la sua flotta, e Po si erge su una barca capovolta nella baia come ultimo baluardo. Il pavone ordina di fare fuoco su di lui. Grazie al ritrovamento della sua pace interiore, Po riesce a respingere i colpi, distruggendo la flotta rimanente. Il panda raggiunge Shen per tentare di convincerlo a dimenticare il passato, come ha fatto lui. Ma il pavone, furente, lo ignora e, dopo un breve combattimento, muore schiacciato dalla sua stessa arma.\nAlla fine Po decide di essere ci\u00f2 che vuole, quindi ritorna a casa deciso a rimanere con Ping. Tuttavia non sa che il suo padre biologico si \u00e8 salvato dallo sterminio e vive, insieme ad altri panda sopravvissuti, in un luogo sperduto fra le montagne.\nProduzione.\nDopo l'uscita di \"Kung Fu Panda\" nel 2008, la DreamWorks pianific\u00f2 un secondo lungometraggio d'animazione col titolo provvisorio di \"Pandamoneum\" e sarebbe stato realizzato con la tecnologia 3D-stereoscopica, usata dai tempi di \"Mostri Contro Alieni\" (2009). La regia venne affidata a Jennifer Yuh Nelson, collaboratrice creativa del primo film, divenendo la prima donna cinese a dirigere un film d'animazione occidentale (nonch\u00e9 suo film d'esordio). Per sensibilizzare ulteriormente la produzione alla cultura cinese, la regista, insieme al CEO DreamWorks Jeffrey Katzenberg ed ad altri membri della troupe, visit\u00f2 la citt\u00e0 di Chengdu.\nJonathan Aibel e Glenn Berger, sceneggiatori del primo film, sono tornati a scrivere e co-produrre il sequel, con la consulenza creativa di Charlie Kaufman e di Guillermo del Toro.\nIl budget del film ammonta a circa 150 milioni di dollari.\nDistribuzione.\nIl 22 maggio 2011 \u00e8 stato presentato in anteprima al Grauman's Chinese Theatre di Hollywood.\nDopo la presentazione fuori concorso al Festival di Cannes 2011, il film \u00e8 stato distribuito nelle sale cinematografiche statunitensi il 26 maggio 2011 e in quelle italiane il 24 agosto 2011.\nVersione italiana.\nLa direzione del doppiaggio e i dialoghi italiani sono a cura di Francesco Vairano, per conto della \"Cast doppiaggio srl\".\nAccoglienza.\nIncassi.\nIl film ha avuto un budget di 150.000.000 $. Gli incassi totali sono stati di 665.692.281 $.\" Kung Fu Panda 2\" \u00e8 il sedicesimo film d'animazione che ha incassato di pi\u00f9 nella storia del cinema e l'ottavo film d'animazione della Dreamworks ad aver incassato di pi\u00f9 al botteghino. Inoltre in Cina e nel Sud-est asiatico ha avuto un grande successo, ad esempio in Vietnam dove \u00e8 riuscito a battere per numero di biglietti venduti \"Avatar\" di James Cameron.\nCritica.\nll film \u00e8 stato accolto favorevolmente dalla critica cinematografica, colpita soprattutto dall'accuratezza degli scenari e dalla storia, ed \u00e8 considerato un sequel degno del primo film. Sul sito \"Rotten Tomatoes\" ha una valutazione del gradimento del 81% con un voto medio di 6,9/10 basato su 169 critiche che implica: \"La narrazione del film potrebbe per i fan essere familiare all'originale, ma Kung Fu Panda 2 offre tanta azione, commedia e altrettanto epico compenso visivo\", su Metacritic ha un punteggio del 67 su 100 con la base di 31 recensioni che indica \"\"recensioni generalmente favorevoli\".\"\nCasi mediatici.\nIl seguito ha debuttato in Cina suscitando diverse polemiche da parte dell'artista Zaho Bandi.\nSecondo lo studioso, infatti, i riferimenti orientali inseriti nella pellicola non rappresentano le reali tradizioni popolari cinesi. Inoltre, il fatto che il film sia uscito lo stesso giorno del \"Children's Day\", la festa nazionale del bambino, non ha fatto altro che alimentare nuove discussioni.\nAltri media.\nDal film \u00e8 stato tratto un videogioco omonimo, uscito nel 2011 per Nintendo DS, PlayStation 3, Wii, Xbox 360.\nSequel.\nLa DreamWorks ha prodotto un sequel di \"Kung Fu Panda 2\", intitolato \"Kung Fu Panda 3\". La trama del film ruota attorno a Po e ai suoi amici che si ritrovano ad affrontare un nuovo, potentissimo avversario, mentre il burrascoso passato del giovane panda rivela nuove e inaspettate caratteristiche del personaggio. Nel cast sono presenti: Jack Black (Po), Angelina Jolie (Tigre), Seth Rogen (Mantide) e il Premio Oscar J.K. Simmons ha doppiato il malvagio Kai."}
{"id": "3208809", "revid": "339392", "url": "https://it.wikipedia.org/wiki?curid=3208809", "title": "Kontour", "text": ""}
{"id": "3208815", "revid": "767487", "url": "https://it.wikipedia.org/wiki?curid=3208815", "title": "Baby Snakes (film)", "text": "Baby Snakes (\"un film su gente che fa cose che non sono normali\") \u00e8 un film di Frank Zappa, uscito per la prima volta nelle sale nel 1979, pubblicato in VHS nel 1987, e disponibile in DVD dal dicembre 2003.\nIl film si basa soprattutto sulle registrazioni dei concerti tenuti da Zappa al Palladium di New York tra il 28 e il 31 ottobre 1977, e le sequenze di clay animation realizzate da Bruce Bickford, il tutto intermezzato da momenti di backstage e dai dialoghi surreali tra Zappa e lo stesso Bickford.\nDescrizione.\nInizialmente, il film fatic\u00f2 parecchio a trovare un distributore. Frank Zappa cerc\u00f2 di suscitare l'interessamento della United Artists, la casa cinematografica che aveva distribuito \"200 Motels\", ma la compagnia declin\u00f2 l'offerta. Anche altre case di produzione, temendo che l'appeal commerciale di Zappa come regista underground fosse sensibilmente calato rispetto agli anni sessanta/settanta, si rifiutarono di distribuire il film.\nDiverse case cinematografiche europee lasciarono intendere a Zappa che sarebbero potuti essere interessati a distribuire il film se fosse stata ridotta la sua considerevole durata di 168 minuti, che era ritenuta eccessiva. Il film venne quindi accorciato ad una versione di 90 minuti, ma nonostante questo, nessuno si mostr\u00f2 interessato alla distribuzione nelle sale.\nAllora Zappa si interess\u00f2 personalmente per distribuire il film in maniera indipendente, tramite la sua propria compagnia di distribuzione, la \"Intercontinental Absurdities\".\nLa pellicola, nella sua versione originale lunga, venne infine pubblicata su VHS e venduta per posta direttamente da Zappa fino a met\u00e0 anni novanta quando la videocassetta and\u00f2 fuori catalogo. La versione da 90 minuti fu per breve tempo disponibile in videocassetta durante gli anni ottanta. Finalmente, dopo diversi anni di irreperibilit\u00e0, \"Baby Snakes\" \u00e8 stato ristampato in formato DVD il 9 dicembre 2003 dalla Eagle Vision United States con un sonoro rimasterizzato in 5.1 Surround."}
{"id": "3208822", "revid": "104485", "url": "https://it.wikipedia.org/wiki?curid=3208822", "title": "Nefoipsometro", "text": "Il nefoipsometro (detto anche cielometro, in inglese \"ceilometer\") \u00e8 uno strumento meteorologico atto alla misurazione dell'altezza degli strati nuvolosi, nonch\u00e9 la copertura nuvolosa del cielo (misurata in ottavi di unit\u00e0).\nNefoipsometro a tamburo ottico.\nUn nefoipsometro a tamburo ottico utilizza la triangolazione per determinare l'altezza di una macchia di luce proiettata sulla base della nube. Il dispositivo consiste essenzialmente in un proiettore rotante, un rivelatore, e un registratore (\"datalogger\"). Il proiettore emette un intenso fascio di luce verso il cielo con un angolo che varia con la rotazione. Il rivelatore, che si trova ad una distanza fissa dal proiettore, utilizza una cellula fotoelettrica che punta in verticale. Quando avverte il ritorno della luce proiettata dalla base delle nubi, lo strumento rileva l'angolo e il calcolo d\u00e0 l'altezza delle nuvole.\nNefoipsometro laser.\nIl nefoipsometro laser \u00e8 costituito da un laser che emette brevi, ma potentissimi impulsi in direzione verticale, o prossima alla verticalit\u00e0.\nLo strumento, attraverso appositi dispositivi di lettura, \u00e8 in grado di ricevere ed eventualmente segnare informazioni precise sulla quantit\u00e0 di luce restituita da eventuali ostacoli gassosi come nubi, nebbie, foschie.\nIn base al tempo di ritorno della luce laser riflessa il dispositivo calcola l'altezza della base delle nubi, restituendo un risultato che pu\u00f2 contemplare pi\u00f9 strati nuvolosi."}
{"id": "3208834", "revid": "559014", "url": "https://it.wikipedia.org/wiki?curid=3208834", "title": "Kung Fu Panda 2 - The Kaboom of Doom", "text": ""}
{"id": "3208835", "revid": "214753", "url": "https://it.wikipedia.org/wiki?curid=3208835", "title": "Byran Black", "text": "Biografia.\nAi campionati mondiali per l'Inghilterra vinse 2 medaglie d'oro durante l'edizione del 1937: oro nel bob a quattro con Charles Patrick Green, Frederick McEvoy e David Looker, superando le nazionale della Germania e degli Stati Uniti d'America, oro nel bob a due con Frederick McEvoy, superando l'Italia a cui and\u00f2 la medaglia d'argento."}
{"id": "3208836", "revid": "287204", "url": "https://it.wikipedia.org/wiki?curid=3208836", "title": "The Devil and Daniel Webster", "text": ""}
{"id": "3208840", "revid": "36272943", "url": "https://it.wikipedia.org/wiki?curid=3208840", "title": "Dongiovanni", "text": ""}
{"id": "3208842", "revid": "1005847", "url": "https://it.wikipedia.org/wiki?curid=3208842", "title": "Governatore del Delaware", "text": "Il governatore del Delaware svolge il suo ruolo come amministratore delegato del Commonwealth del Delaware.\nAttualmente, il governatore in carica \u00e8 il democratico John C. Carney Jr.\nQualifiche.\nPer essere eleggibili occorre risiedere nello stato per almeno cinque anni e avere 30 anni di et\u00e0 anagrafica."}
{"id": "3208844", "revid": "131358", "url": "https://it.wikipedia.org/wiki?curid=3208844", "title": "Viktor Chanov", "text": ""}
{"id": "3208848", "revid": "339392", "url": "https://it.wikipedia.org/wiki?curid=3208848", "title": "Viktor Yanushevsky", "text": ""}
{"id": "3208849", "revid": "767487", "url": "https://it.wikipedia.org/wiki?curid=3208849", "title": "Which Woman?", "text": "Which Woman? \u00e8 un film del 1918 diretto da Tod Browning e Harry A. Pollard, tratto dal racconto breve \"Nobody's Bride\" di Evelyn Campbell pubblicato su \"All-Story Weekly\".\nLa Universal produsse nel 1923 una seconda versione cinematografica del racconto di Evelyn Campbell con il film \"Nobody's Bride\" che venne diretto da Herbert Blach\u00e9.\nTrama.\nPeter Standish obbliga la figlia Doris alle nozze con l'anziano milionario Cyrus W. Hopkins. Ma la ragazza, prima della cerimonia, si allontana da casa. Per scappare, Doris chiede un passaggio all'autista di un'auto parcheggiata vicino a casa sua. Il guidatore \u00e8 Jimmy Nevin che si trova l\u00ec perch\u00e9 sta concertando un piano per vendicarsi di Hopkins che ha rovinato finanziariamente suo padre. Insieme a una banda di ladri, Jimmy ha organizzato il furto dei gioielli della sposa e dei regali di nozze. Nevin porta Doris nel covo dei ladri ma lei riesce a scappare, andando alla polizia. I ladri vengono arrestati, mentre Jimmy la sposa dopo che, in fuga, si dichiarano il loro amore reciproco.\nProduzione.\nPer il film, prodotto dall'Universal Film Manufacturing Company (come Bluebird Photoplays), prima di essere distribuito furono usati i titoli di lavorazione \"Nobody's Bride\" e \"Woman Against Woman\".\nIl regista Harry Pollard cadde ammalato durante le riprese, venendo sostituito da Tod Browning.\nDistribuzione.\nIl copyright del film, richiesto dalla Bluebird Photoplays, Inc., fu registrato il 6 giugno 1918 con il numero LP12494.&lt;br&gt;\nDistribuito dall'Universal Film Manufacturing Company (come Bluebird Photoplays), usc\u00ec nelle sale cinematografiche statunitensi il 10 giugno 1918. In Francia usc\u00ec con il titolo \"Quelle femme!\", in Svezia, distribuito il 9 dicembre 1921, con quello di \"Ett br\u00f6llop utan brud\".\nConservazione.\nNon si conoscono copie ancora esistenti della pellicola che viene considerata presumibilmente perduta."}
{"id": "3208854", "revid": "767487", "url": "https://it.wikipedia.org/wiki?curid=3208854", "title": "The Deciding Kiss", "text": "The Deciding Kiss \u00e8 un film muto del 1918 diretto da Tod Browning. Basata sul romanzo \"Turn About, Eleanor\" di Ethel M. Kelly, la sceneggiatura fu firmata da Bernard McConville.\nTrama.\nRimasta orfana, Eleanor Hamlin, che vive con i nonni a Cape Cod, viene adottata da Beulah Page, una ricca signora di New York e da alcuni suoi amici. Beulah non ama la ragazza che, al contrario, viene molto apprezzata dagli amici della signora, soprattutto da Peter Bolling. Ma la simpatia di Peter per Eleanor provoca la gelosia di Beulah, che vorrebbe sposare l'uomo. Cos\u00ec, la donna decide di allontanare la ragazza, mandandola al college. Quando per\u00f2 Eleanor torna a New York, \u00e8 ormai una giovane raffinata ed elegante, ancora pi\u00f9 pericolosa di prima per Beulah che si accorge che Peter \u00e8 innamorato della sua rivale. Racconta perci\u00f2 a Eleanor di essersi fidanzata con Peter: la ragazza, delusa, torna dai nonni a Cape Cod, rifiutandosi di vederlo anche quando lui la ritrova. L'inganno di Beulah alla fine viene smascherato.\nProduzione.\nIl film fu prodotto dall'Universal Film Manufacturing Company.\nDistribuzione.\nDistribuito dall'Universal Film Manufacturing Company, il film usc\u00ec nelle sale cinematografiche USA il 22 luglio 1918.\nNon si conoscevano copie ancora esistenti della pellicola che veniva considerata presumibilmente perduta, ma una copia \u00e8 stata trovata in un archivio francese."}
{"id": "3208856", "revid": "762947", "url": "https://it.wikipedia.org/wiki?curid=3208856", "title": "The Brazen Beauty", "text": "The Brazen Beauty \u00e8 un film muto del 1918 diretto da Tod Browning. Prodotto dalla Bluebird Photoplays, aveva come interpreti Priscilla Dean, Thurston Hall, Gertrude Astor, Katherine Griffith, Leo White.\nLa sceneggiatura di William E. Wing si basa su \"The Magnificent Jacala\", racconto di Louise Winter pubblicato su \"Parisienne Magazine\" il 4 maggio 1918.\nTrama.\nDal Montana, dopo la morte del padre che l'ha lasciata erede della sua fortuna, la giovane e volitiva Jacala parte per New York. La ragazza, cresciuta nel ranch paterno e abituata alla vita rustica dell'ovest, aspira ora alle raffinatezze della grande citt\u00e0 e a entrare in societ\u00e0. Dopo aver conosciuto Kenneth Hyde, si sente fortemente attratta da lui ma cerca di allontanarlo quando scopre che l'uomo ha una moglie che lui trascura. Per questo motivo, finge di essere gi\u00e0 fidanzata con Tony Dewey. Quest'ultimo, per\u00f2, cerca di mettere a frutto la situazione che si \u00e8 venuta a creare, tentando di farsi sposare dalla ricca ereditiera. Jacala lo respinge e Tony, per vendicarsi, comincia a diffondere false voci su di lei.\nJacala viene a sapere che Kenneth non \u00e8 mai stato sposato e che la donna che lei credeva sua moglie non \u00e8 altri che sua sorella. Kenneth, da parte sua, non d\u00e0 peso alle chiacchiere messe in giro sulla ragazza. I due si chiariscono e decidono di unire le loro vite, lasciando quella societ\u00e0 superficiale e vuota che ha deluso cos\u00ec tanto le aspettative di Jacala.\nProduzione.\nIl film fu prodotto dalla Bluebird Photoplays (Universal Film Manufacturing Company) con il titolo di lavorazione \"The Magnificent Jacala\". Venne usato anche il titolo alternativo, \"The Beautiful Jacala\".\nDistribuzione.\nIl copyright del film, richiesto dalla Bluebird Photoplays, Inc., fu registrato il 31 agosto 1918 con il numero LP12804.&lt;br&gt;\nDistribuito negli Stati Uniti dall'Universal Film Manufacturing Company (con il nome Bluebird Photoplays), il film usc\u00ec nelle sale il 9 settembre 1918 con i titoli \"The Brazen Beauty\" o \"Brazen Beauty\" .\nNon si conoscono copie ancora esistenti della pellicola che viene considerata presumibilmente perduta."}
{"id": "3208866", "revid": "767487", "url": "https://it.wikipedia.org/wiki?curid=3208866", "title": "Set Free (film 1918)", "text": "Set Free \u00e8 un film muto del 1918 diretto da Tod Browning.\nProduzione.\nIl film fu prodotto dall'Universal Film Manufacturing Company (con il nome Bluebird Photoplays).\nDurante le riprese, aveva come titolo di lavorazione \"Double Crossed\" e \"Romance for Roma\".\nDistribuzione.\nDistribuito dall'Universal Film Manufacturing Company, il film usc\u00ec nelle sale cinematografiche USA il 9 dicembre 1918."}
{"id": "3208867", "revid": "2187", "url": "https://it.wikipedia.org/wiki?curid=3208867", "title": "Ekkeardo", "text": ""}
{"id": "3208872", "revid": "122871", "url": "https://it.wikipedia.org/wiki?curid=3208872", "title": "GWBASIC", "text": ""}
{"id": "3208882", "revid": "767487", "url": "https://it.wikipedia.org/wiki?curid=3208882", "title": "La bestia nera", "text": "La bestia nera (\"The Wicked Darling\") \u00e8 un film muto del 1919 diretto da Tod Browning. La pellicola \u00e8 stata per molto tempo ritenuta perduta, fin quando ne \u00e8 stata ritrovata una copia negli anni '90 in Europa, attualmente conservata al Nederlands Filmmuseum.\n\"La bestia nera\" \u00e8 il titolo italiano dato alla versione DVD del film.\nTrama.\nKent Mortimer \u00e8 un uomo rovinato finanziariamente. Per partecipare ad un ballo con la sua fidanzata, Adele Hoyt, le dice che dovr\u00e0 vendere i suoi beni per pagare i debiti. Adele rompe freddamente il fidanzamento e restituisce tutti i suoi regali ad eccezione di una collana di perle che le cade mentre entra nell'auto. Mary Stevens, una donna della malavita, prende le perle e fugge, ma la polizia la segue da vicino. La donna vede una porta aperta in una casa e si rifugia all'interno. La casa \u00e8 quella di Mortimer: qui viene a sapere che le perle appartengono proprio a lui.\nMary cerca di uscire dal giro della malavita ed ottiene un lavoro come cameriera. Dopo qualche tempo Mortimer incontra di nuovo Mary in un ristorante. I due incominciano a vedersi regolarmente, ma Stoop Connors, uno dei membri della banda di Mary, diventa geloso e, in uno scontro, spara a Mortimer, ferendolo al braccio. Mary lo accompagna a casa, ma scopre che l'affitto non \u00e8 stato pagato e che Mortimer sta per essere sfrattato. Per toglierlo dai guai, Mary vende due delle perle ad un ricettatore, Fadem, e paga l'affitto per la casa di Mortimer. Fadem e Stoop cercano di trovare il resto delle perle perquisendo di nascosto la camera di Mary, ma non le trovano perch\u00e9 lei le indossa.\nMortimer scopre il vero passato di Mary e le ordina di uscirne definitivamente. Lei restituisce le perle ad Adele che, a sua volta, le restituisce a Mortimer. Questi cerca disperatamente Mary per chiederle perdono, ma Fadem e Stoop hanno catturato Mary e cercano di costringerla a dire dove sono le perle. Mortimer irrompe proprio mentre la stanno soffocando a morte e li attacca in una lotta terribile. Mary fugge dalla stanza e chiama il barista del caff\u00e8 sotto casa, un omone enorme che la adora e che arriva appena in tempo ad aiutare Mortimer a battere i malviventi.\nProduzione.\nIl film fu prodotto dall'Universal Film Manufacturing Company e le riprese durarono dal 7 dicembre 1918 al gennaio 1919. Il film ebbe diversi titoli di lavorazione: \"The Gutter Bride\", \"The Gutter Rose\", \"The Rose of the Dark\" e \"The Rose of the Night\".\nDistribuzione.\nIl copyright del film, richiesto dalla Universal, fu registrato il 3 febbraio 1919 con il numero LP13356.&lt;br&gt;\nDistribuito negli Stati Uniti dall'Universal Film Manufacturing Company, il film usc\u00ec nelle sale cinematografiche il 24 febbraio 1919.\nIl 25 gennaio 2005, negli Stati Uniti \u00e8 uscito in DVD NTSC, abbinato a \"Victory\" di Maurice Tourneur, distribuito dall'Image Entertainment.\nConservazione.\nCopia completa della pellicola (nitrato 35\u00a0mm con sottotitoli in olandese) viene conservata negli archivi dell'EYE Film Instituut Nederland e in quelli dell'Academy Film Archive di Beverly Hills."}
{"id": "3208892", "revid": "287204", "url": "https://it.wikipedia.org/wiki?curid=3208892", "title": "Parto da qui", "text": "Parto da qui \u00e8 il terzo album studio del cantante italiano Valerio Scanu, pubblicato il 9 novembre 2010 dall'etichetta discografica EMI, ed il singolo che ne anticipa l'uscita \u00e8 \"Mio\".\nL'album ha raggiunto, come posizione massima, la seconda posizione della Classifica FIMI Album Italiana.\n\u00c8 stato possibile ordinare l'album in anteprima su iTunes a partire dal 26 ottobre 2010.\nValerio \u00e8 presente nell'album come coautore del brano \"Parto da qui\" scritto insieme a Mario Cianchi e Claudio Guidetti.\nIl secondo singolo estratto dall'album \u00e8 \"L'amore cambia\", in rotazione nelle radio dal 14 gennaio.\nEdizioni speciali.\nIn contemporanea alla pubblicazione dell'album usc\u00ec anche un'edizione limitata, costituita da un DVD aggiuntivo che racchiude i live in studio di \"Sentimento\", \"Everything I Do (I Do It For You)\" di Bryan Adams, \"Cambiare\" di Alex Baroni ed \"Always\" dei Bon Jovi, oltre al videoclip inedito del brano \"Cos\u00ec distante\", una intervista fatta a Valerio che racconta \"Parto da qui\", una photogallery ed un videodiario del tour scritto dai fan.\nIl 19 aprile 2011 usc\u00ec la Tour Edition, la quale contiene il singolo \"Due stelle\" (versione italiana del brano \"Chances\", gi\u00e0 precedentemente inciso dal cantante) e un DVD contenente degli estratti del live \"Love Show\", svoltosi a Milano e trasmesso il 14 febbraio 2011 in 100 cinema italiani.\nQuest'ultima versione raggiunse, come posizione massima, la sesta posizione della Classifica FIMI Album italiana ed il 1\u00ba luglio dello stesso anno ottenne il disco d'oro, per le oltre 30.000 copie vendute."}
{"id": "3208893", "revid": "253269", "url": "https://it.wikipedia.org/wiki?curid=3208893", "title": "Justin Baldoni", "text": "Carriera.\nJustin Baldoni ha fatto il suo esordio nel 2004 interpretando la parte di Ben nella soap-opera \"Febbre d'amore\".\nDopo alcuni ruoli tra il 2005 e il 2006 recita nella serie \"Everwood\" interpretando un ruolo di prima linea per poi passare a serie come \"Streghe\", \"\" fino ad arrivare a \"Beautiful\" nel 2010 nella parte di Graham.\nHa anche recitato in diversi film per il cinema. \u00c8 il co-protagonista della serie targata CW \"Jane the Virgin\" in cui interpreta la parte di Rafael Solano. Nel 2019 debutta come regista e produttore del film \"A un metro da te\".\nVita privata.\nDopo un anno di frequentazione, nel luglio 2013, ha sposato Emily Baldoni (nata Foxler) a Corona, in California. La coppia ha una figlia, Maiya Grace, nata il 27 giugno 2015 e un figlio, Maxwell, nato il 18 ottobre del 2017."}
{"id": "3208897", "revid": "599013", "url": "https://it.wikipedia.org/wiki?curid=3208897", "title": "Nenad Bjekovi\u0107", "text": ""}
{"id": "3208898", "revid": "1442080", "url": "https://it.wikipedia.org/wiki?curid=3208898", "title": "Roberto Bignoli", "text": "Biografia.\nAll'et\u00e0 di un anno contrae la poliomielite ed \u00e8 affidato ad istituti assistenziali per ricevere le cure cui la famiglia non pu\u00f2 far fronte. Dai 18 anni sperimenta la vita libertaria e vagabonda dei \"figli dei fiori\", la droga e il vivere d'espedienti. Subisce un arresto seguito da un breve periodo in carcere, poi l'emarginazione sociale e la devianza, nella periferia milanese del 1976. Trova un lavoro stabile e l'inserimento nella societ\u00e0, trasferendosi a Varese. Nel frattempo coltiva la passione per la musica e frequenta ambienti legati ai collettivi anarchici e nell'Autonomia Operaia da cui presto si distacca. Decide di concentrare la propria attivit\u00e0 e le proprie aspirazioni nel campo della musica. Dopo la parentesi di un soggiorno parigino ritorna in Italia. L'anno dopo, recatosi in pellegrinaggio a Medjugorie, matura la sua conversione religiosa e la scelta di fondare su di essa il proprio impegno artistico.\nIl primo album della sua nuova produzione esce nel 1987 e si intitola \"Canzone per Maria\". Nel 1990 registra un concerto-testimonianza intitolato \"Una storia da raccontare\", nel 1991 pubblica il libro \"In concerto sotto la Croce\". Il 16 ottobre 2005 \u00e8 stato ufficialmente invitato dalla televisione nazionale polacca TVP ad un Gran Gal\u00e0 concerto dedicato a Giovanni Paolo II tenutosi nella piazza del Castello di Varsavia, con la presenza di 30.000 persone.\nNel corso della sua carriera ha inciso dodici album, e tra i brani di maggior successo c'\u00e8 \"Ballata per Maria\" (dall'album \"Canzone per Maria\"), oggi sigla mondiale di Radio Maria. Altre canzoni di successo sono \"Ho bisogno di te\" (2001), \"L\u00e0 c'\u00e8 un posto\" (2005) e \"Dulcis Maria Totus Tuus\" (2007) premiate con il premio internazionale \"Unity Award Grammy\" della musica cristiana internazionale come migliori canzoni dell'anno.\n\u00c8 morto dopo lunga malattia il 13 marzo 2018, all'et\u00e0 di 61 anni, all'ospedale di Garbagnate.\nRiconoscimenti.\nHa ricevuto cinque premi \"Unity Awards\" conferiti dall'United Catholic Music and Video Association nel campo della musica cristiana, due dei quali conferitigli a Washington D.C. nel 2001 - come miglior artista dell'anno e per la miglior canzone - il terzo in Minnesota nel 2005, per la miglior canzone internazionale e nel 2007 a Phoenix in Arizona il quarto ed il quinto, ancora rispettivamente come miglior artista e per la miglior canzone internazionale dell'anno. Il 21 marzo 2005 si \u00e8 aggiudicato il Calice d'oro della musica cristiana nella \"Notte dell'Evangelizzazione\" presso il Teatro Olimpico di Roma, evento organizzato dall'Associazione Nazionale Papaboys. Nel 2017 riceve il prestigioso premio \"Riconoscimento Giovanni Paolo II\" a Bisceglie."}
{"id": "3208899", "revid": "306856", "url": "https://it.wikipedia.org/wiki?curid=3208899", "title": "Lafol\u00e8 (sommergibile)", "text": "Il Lafol\u00e8 \u00e8 stato un sommergibile della Regia Marina.\nStoria.\nIl 12 dicembre 1938 fu dislocato nella base di Lero. Successivamente fu trasferito a Tobruch, inquadrato nella 62\u00aa Squadriglia Sommergibili (VI Grupsom), al comando del tenente di vascello Renato Barletta.\nIl 10 giugno 1940, con l'entrata dell'Italia nella seconda guerra mondiale, fu inviato nei pressi di Sollum e poi spostato al largo di Tobruk; fece ritorno dieci giorni dopo, senza riportare alcun avvistamento.\nIl 3 luglio oper\u00f2 tra l'isolotto di Gaudo (nelle vicinanze di Creta) e Derna e nei giorni 7 ed 8 not\u00f2 la presenza di unit\u00e0 avversarie in ricerca antisommergibile; non giunse per\u00f2 all'avvistamento e rientr\u00f2 alla base il 14 luglio.\nIl tenente di vascello Piero Riccomini, comandante di un'unit\u00e0 gemella, il , il 14 settembre fu incaricato di sostituire il comandante Barletta del Lafol\u00e8 che era indisposto, in modo da poter garantire l'effettuazione della missione cui era stata destinata l'unit\u00e0.\nIl 21 settembre fu disposto in agguato difensivo nel golfo di Taranto.\nIl 10 ottobre 1940 il \"Lafol\u00e8\" lasci\u00f2 il porto diretto in un'area d'operazioni compresa tra il parallelo 35\u00b040' N ed il tratto di costa del Marocco compreso tra Capo Quillates e Capo Agua, a levante di Gibilterra.\nIl 15 ottobre arriv\u00f2 nel suo settore (a sudest dell'isola di Albor\u00e1n ed a nord di Cabo de Tres Forcas vicino a Melilla) ed inizi\u00f2 a pattugliarlo. Tre giorni dopo, per\u00f2, una delle sue unit\u00e0 gemelle, il \"Durbo\", in missione in un'area non molto distante, fu affondata dai cacciatorpediniere britannici \"Firedrake\" e \"Wrestler\"; prima che il sommergibile affondasse, una squadra di abbordaggio era salita a bordo, impossessandosi di alcuni documenti segreti: da uno di questi gli inglesi avevano appreso la posizione del \"Lafol\u00e8\", ed organizzarono quindi una trappola.\nIntorno alle undici di mattino del 20 ottobre il sommergibile avvist\u00f2 i cacciatorpediniere britannici \"Gallant\" e \"Griffin\", in navigazione a bassa velocit\u00e0, impegnati nella ricerca di sommergibili e all'apparenza all'oscuro della sua presenza; diresse quindi per attaccarli, avvicinandosi sino a 500 metri. In realt\u00e0 il \"Lafol\u00e8\" era stato individuato dalle navi britanniche, che non lo avevano assalito solo per non destare sospetti; nel frattempo, infatti, si era posizionato a 5000-6000 metri dal sommergibile, sul lato opposto del \"Gallant\" e del \"Griffin\", il cacciatorpediniere \"Hotspur\". Non appena il \"Lafol\u00e8\" lanci\u00f2 un siluro con i tubi di poppa, le tre unit\u00e0 inglesi lo attaccarono con bombe di profondit\u00e0; il sommergibile fu seriamente danneggiato gi\u00e0 dal primo lancio di bombe di profondit\u00e0, ritrovandosi con i motori elettrici fuori uso e gravi danni agli assi delle eliche ed alle pompe assetto, nonch\u00e9 con serie difficolt\u00e0 nel manovrare e nel mantenere l'assetto e la profondit\u00e0 (tanto che pi\u00f9 volte venne \u2013 involontariamente \u2013 quasi in superficie); riusc\u00ec a restare immerso per sette ore nonostante le gravi avarie inflitte dalla caccia.\nAlle 18.30 il \"Lafol\u00e8\" venne nuovamente ad affiorare, spingendo fuor d'acqua l'intera torretta; nel mentre era in arrivo, per una scarica di bombe di profondit\u00e0, l\u2019\"Hotspur\", che fin\u00ec quindi con lo speronare il sommergibile italiano: il \"Lafol\u00e8\" s'inabiss\u00f2 in pochi istanti, portando con s\u00e9 il comandante Riccomini, altri 3 ufficiali e 36 fra sottufficiali e marinai.\nEbbero miracolosamente salva la vita il comandante in seconda (sottotenente di vascello Giuseppe Accardi) ed altri otto uomini: all'affioramento del sommergibile avevano cercato di aprire il portello della torretta per far calare la pressione, proprio nel momento dello speronamento; a quel punto fu la pressione stessa a lanciarli all'esterno attraverso lo squarcio aperto nella torretta dalla prua del cacciatorpediniere. Due dei sopravvissuti furono recuperati dal \"Gallant\" e gli altri 7 dall\u2019\"Hotspur\". La nave britannica ebbe nella collisione seri danni, dovendo restare in riparazione sino al 20 febbraio 1941.\nIl \"Lafol\u00e8\" aveva svolto in tutto 5 missioni di guerra, percorrendo in totale 2442 miglia in superficie e 901 in immersione.\nIl Comandante Piero Riccomini venne insignito della Medaglia d'argento al Valor Militare (alla memoria) per la lunghissima e strenua battaglia sostenuta contro le impari forze inglesi per la difesa della propria unit\u00e0 e del suo equipaggio."}
{"id": "3208900", "revid": "4711", "url": "https://it.wikipedia.org/wiki?curid=3208900", "title": "SEB Korvpalli Meistriliiga", "text": ""}
{"id": "3208905", "revid": "36273709", "url": "https://it.wikipedia.org/wiki?curid=3208905", "title": "Guarnieri di Urslingen", "text": ""}
{"id": "3208907", "revid": "287204", "url": "https://it.wikipedia.org/wiki?curid=3208907", "title": "Dan Harrington", "text": "Carriera.\nHarrington, soprannominato \"Action Dan\", ha guadagnato in carriera una cifra superiore ai 6 milioni di dollari.\nHarrington, avvocato tributarista ed ex campione di backgammon e maestro di scacchi, ottenne il primo piazzamento a premi alle WSOP gi\u00e0 alla sua prima partecipazione nel 1986. Conquist\u00f2 il primo tavolo finale nelle World Series of Poker 1987, chiudendo al sesto posto. Vinse le World Series of Poker 1995, riuscendo a sconfiggere in \"heads-up\" il rivale Howard Goldfarb.\nNel corso degli anni Harrington ha giocato altri due tavoli finali alle WSOP: chiuse infatti al terzo posto nel 2003 ed al quarto nel 2004.\nVanta inoltre un altro braccialetto delle World Series of Poker: lo ottenne nel \"2.500 $ No Limit Hold'em (1995)\".\nHarrington ha vinto anche un titolo del World Poker Tour, nel 2007 a Los Angeles. Il suo primo tavolo finale del WPT \u00e8 datato 2005, nel \"Doyle Brunson North American Championship\".\nDan Harrington, Doyle Brunson, Carlos Mortensen, Scotty Nguyen e Joe Hachem sono gli unici cinque giocatori di poker ad aver vinto il \"main event\" delle World Series of Poker ed un titolo del World Poker Tour.\nDal novembre 2010 \u00e8 stato ammesso a far parte della Poker Hall of Fame.\nLibri.\nDan Harrington \u00e8 autore (insieme con Bill Robertie) di cinque libri molto popolari riguardanti le strategie del poker; tre di essi riguardano il Texas hold 'em e due il cash game. Sono stati tutti pubblicati dalla \"Two Plus Two Publishing\". I titoli italiani, editi dalla \"Boogaloo Publishing\", sono:"}
{"id": "3208929", "revid": "1941276", "url": "https://it.wikipedia.org/wiki?curid=3208929", "title": "Wendy Dascomb", "text": "Carriera.\nNel 1969 Wendy Dascomb, partecipa al concorso Miss Piedmont per potersi pagari gli studi universitari. la Dascomb vince il titolo ed avanza al concorso successivo, Miss Virginia dove ottiene un'ennesima vittoria. A maggio dello stesso anno Wendy Dascomb rappresenta lo stato della Virginia a Miss USA 1969 che si tiene a Miami, in Florida, dove diviene la prima rappresentante della Virginia a vincere il titolo. Segue la partecipazione in rappresentanza degli Stati Uniti a Miss Universo 1969, dove per\u00f2 non riesce ad andare oltre le seimfinali.\nDurante l'anno di regno, Wendy Dascomb ha viaggiato in 57 citt\u00e0, facendo apparizioni come ambasciatrice del concorso e modella, e comparendo anche in America Latina ed Europa. Alla fine del suo anno di \"mandato\", il suo discorso di addio fu piuttosto insolito, dato che la Dascomb parl\u00f2 della disillusione nei confronti dei concorsi di bellezza e dichiar\u00f2 di aver imparato che i concorsi non erano altro che un commercio della persona\". La frase pi\u00f9 celebre del discorso fu \"I was not the best Miss USA but I was the most honest\" (in italiano \"Non sono stata la migliore Miss USA ma sono stata la pi\u00f9 onesta\"). Alla Dascomb successe Deborah Shelton, sempre della Virginia, cosa che rese la Virginia il primo stato ad avere due vittori consecutive nel concorso.\nIn seguito Wendy Dascomb si trasfer\u00ec a Chapel Hill nella Carolina del Nord per vivere insieme a Walter Long, suo fidanzato prima del concorso con il quale ha avuto una figlia, Millie Dascomb Long. "}
{"id": "3208935", "revid": "767487", "url": "https://it.wikipedia.org/wiki?curid=3208935", "title": "Motel Eden", "text": "Motel Eden (\"El jard\u00edn del Ed\u00e9n\") \u00e8 un film del 1994 diretto da Mar\u00eda Novaro."}
{"id": "3208937", "revid": "21880", "url": "https://it.wikipedia.org/wiki?curid=3208937", "title": "El jard\u00edn del Ed\u00e9n", "text": ""}
{"id": "3208938", "revid": "305108", "url": "https://it.wikipedia.org/wiki?curid=3208938", "title": "Biblioteca Provinciale &quot;Salvatore Tommasi&quot;", "text": ""}
{"id": "3208942", "revid": "21880", "url": "https://it.wikipedia.org/wiki?curid=3208942", "title": "El jardin del Eden", "text": ""}
{"id": "3208946", "revid": "1573940", "url": "https://it.wikipedia.org/wiki?curid=3208946", "title": "Psittacara chloropterus maugei", "text": "Il parrocchetto di Porto Rico (Psittacara chloropterus maugei ()) era un uccello della famiglia degli Psittacidi che viveva sull'isola di Mona, a met\u00e0 strada tra Hispaniola e Porto Rico e, secondo la tradizione orale dei vecchi, anche a Porto Rico stessa.\nDescrizione.\nEra un uccello verde pi\u00f9 pigro della sottospecie di Hispaniola, con pi\u00f9 ampie marcature rosse nelle piume sotto l'ala e con un becco pi\u00f9 scuro e piccolo. Questo parrocchetto fu raccolto da W. W. Brown nel 1892 per l'ultima volta; il suo numero fu infatti ridotto drasticamente durante il XIX secolo dai cacciatori di colombi.\nBiologia.\nQuesti pappagalli erano prettamente gregari, dal verso simile a uno stridio ininterrotto mentre seguivano le loro regolari \u00abtraiettorie di volo\u00bb. All'interno di un gruppo, ogni coppia costituiva un'unit\u00e0 ben distinta e gli stormi si muovevano in modo veloce e diretto. Si nutrivano di semi, frutti, noci, bacche e probabilmente gemme fogliari e fiori.\nNonostante fossero uccelli usualmente diffidenti, lasciavano da parte ogni prudenza al momento di nutrirsi, ma dovendosi adattare a cibarsi nei campi di granoturco, la loro distruzione divenne pi\u00f9 rapida.\nErano soliti nidificare in alberi cavi, vecchie tane di picchi e covi arborei di formiche bianche."}
{"id": "3208951", "revid": "767487", "url": "https://it.wikipedia.org/wiki?curid=3208951", "title": "There's No Home for You Here", "text": "There's No Home for You Here \u00e8 una canzone del gruppo rock statunitense The White Stripes, contenuto nel loro quarto album in studio del 2003 \"Elephant\". \u00c8 stato pubblicato come quarto singolo estratto dall'album il 15 marzo 2004 nel Regno Unito.\nIl lato B del singolo contiene un medley di \"I Fought Piranhas\" e \"Let's Build a Home\" rispettivamente da The White Stripes (1999) e De Stijl (2000). Sono registrati dal vivo al Electric Lady Studios il 16 novembre 2003."}
{"id": "3208959", "revid": "287204", "url": "https://it.wikipedia.org/wiki?curid=3208959", "title": "Palomar", "text": ""}
{"id": "3208971", "revid": "125828215", "url": "https://it.wikipedia.org/wiki?curid=3208971", "title": "Barbara Petrillo", "text": "Biografia.\nAppassionata di danza, dopo la gavetta al fianco di un quasi esordiente Biagio Izzo nel programma televisivo \"Pirati Show\", trasmesso da un'emittente televisiva campana, ha debuttato sulle reti televisive nazionali nel 2002 arrivando in finale a \"Veline\". Nell'edizione del 2002 \u00e8 stata una delle quattro ballerine del variet\u00e0 \"Paperissima\", condotto in quell'edizione da Marco Columbro e Natalia Estrada, in onda su Canale 5. L'anno successivo \u00e8 entrata a far parte del cast del variet\u00e0 \"Ciao Darwin\", programma ideato da Paolo Bonolis e condotto insieme all'inseparabile Luca Laurenti. Dalla stagione 2003/2004 \u00e8 entrata a far parte del cast del noto programma della Gialappa's Band \"Mai dire domenica\", successivamente rinominato \"Mai dire luned\u00ec\" e \"Mai dire marted\u00ec\", rimanendovi fino al 2007.\nNel 2007 ha debuttato come attrice nella serie televisiva di Canale 5 \"Carabinieri\" e, sempre in quel periodo, ha debuttato in teatro con lo spettacolo \"Ma non \u00e8 per cattiveria\". L'anno successivo ha abbandonato le reti Mediaset per passare alla RAI interpretando un ruolo nella sitcom \"7 vite\", in onda su Rai 2.\nNella stagione 2009/2010 \u00e8 stata inviata di Simona Ventura allo stadio San Paolo di Napoli per la trasmissione \"Quelli che... il calcio\". Sempre nel 2009 ha condotto, insieme a Peppe Quintale, il programma sportivo \"Sport Show\" trasmesso da Telecapri, in onda anche sulle frequenze di Radio Club 91.\nAttualmente \u00e8 sposata col calciatore Fabiano Santacroce (dal 2013) e il 27 settembre 2014 \u00e8 nata la sua prima figlia, Margherita Beatriz."}
{"id": "3208977", "revid": "124851082", "url": "https://it.wikipedia.org/wiki?curid=3208977", "title": "Forte Sap\u00e9", "text": "La Batteria del Sap\u00e9, in base alle intenzioni del ministero della guerra nel 1874, sarebbe dovuta constare di una batteria in casamatta in un'opera elevata a due piani, sistemata in una grande fossa del terreno e armata con quattro cannoni da 9 ARC Ret col compito di battere gli accessi al Forte Fenil, ubicato sul versante opposto della Val di Susa. Alla Batteria dovevano far da appoggio anche il Forte Clot Riond, col compito di battere la piana di Salbertrand e il Forte Icharette, entrambe ubicate nelle omonime frazioni del comune di Exilles e a quote pi\u00f9 elevate del \"Forte Sap\u00e9\". Tuttavia le ultime 2 opere non vennero mai costruite, e, di conseguenza, si unirono nel progetto definitivo del Sap\u00e9 anche i compiti che gli altri due forti avrebbero dovuto assolvere.\nStoria.\nIn base al progetto originario del 1874 il Forte Sap\u00e9 avrebbe dovuto essere sito con fronte verso nord-ovest e, agli spigoli ovest-nord-ovest ed est-sud-est, due caponiere e un largo fossato che lo avrebbe separato dal muro di controscarpa che sosteneva le pareti della buca nella quale avrebbe dovuto essere collocato. Al piano terra avrebbero dovuti esser sistemati gli alloggi della truppa e i servizi mentre, allo spigolo ovest-sud-ovest, ci avrebbe dovuto essere il magazzino della polvere; al piano superiore vi avrebbero dovute essere le quattro casematte con le cannoniere rigate per le artiglierie e gli alloggi per gli ufficiali. Una scaletta avrebbe condotto al tetto piano, costituito da una battuta di cemento spessa un metro, rivestita da due metri di terra e poggiante sulle volte a botte a tutto sesto delle casematte. Sull'orlo sud-est del terrazzo sommitale si sarebbe dovuto elevare un parapetto con feritoie per proteggere i fucilieri per la difesa vicina. \nL'accesso avrebbe dovuto essere con ponte levatoio sul fossato allo spigolo est-sud-est ed avrebbe condotto direttamente al piano delle casematte.\nL'opera che venne poi realizzata, il Forte Sap\u00e9, progettata dall'ing. Darbesio del Genio Militare, venne costruita riunendo in un'unica costruzione le due opere preventivamente progettate (\"Clot Riond\" e \"Sap\u00e9\") a causa di tagli alle spese militari. Ricalcava nelle linee generali l'opera casamattata e sorse dove l'altra era stata prevista: era una fortezza a fossa ma con le artiglierie in barbetta anzich\u00e9 in casamatta. Disponeva di otto cannoni da 12 GRC/Ret dei quali i primi quattro, riuniti a due a due e rivolti a ovest, dovevano battere la piana di Salbertrand (al posto dei cannoni da 15 GRC/Ret originariamente previsti al \"Forte Clot Riond\"), mentre gli altri quattro, sempre riuniti a due a due, erano schierati con fronte a nord-ovest a quota pi\u00f9 bassa per battere il versante opposto della Val di Susa (compito assegnato alla progettata ma non realizzata batteria da 9 ARC Ret casamattata).\nIl gruppo di questi ultimi quattro pezzi, che battevano il versante sinistro della Valle, veniva detto \"Batteria Bassa\", per distinguerla dall'altra, schierata verso la piana di Salbertrand, sita a quota superiore e, per questo, detta \"Batteria Alta\". \nL'opera si elevava di un solo piano e aveva al piano terra gli alloggi della truppa con, all'estremit\u00e0 occidentale, il magazzino della polvere che, grazie a un pozzo dotato di una scala a chiocciola, comunicava direttamente con la \"Batteria Alta\" che era protetta, sul fianco destro, da un alto parapetto. All'estremit\u00e0 meridionale, dove vi era l'ingresso che avveniva tramite un ponte parte dormiente e parte levatoio appoggiato su pilastro battiponte, la costruzione si elevava di due piani con, al piano secondo, l'atrio di accesso e il corpo di guardia. Dall'atrio si scendeva tramite una scala al piano inferiore ove vi erano gli alloggi truppa e i magazzini (tali ambienti si aprivano sul fosso occidentale con un'infilata di feritoie, mentre su quello orientale vi erano finestrature che davano luce agli alloggiamentio) o si accedeva direttamente alla linea dei pezzi della \"Batteria Bassa\", le cui due sezioni erano separate da traverse nelle quali vi erano le riservette. A ovest della linea della \"Batteria Bassa\", in prossimit\u00e0 della postazione per i fucilieri, si dipartiva una strada (che in alcuni tratti era dotata di gradini) che, con alcuni stretti tornanti, saliva alla linea dei pezzi della \"Batteria Alta\". Il fossato meridionale era interrotto da una traversa nella quale erano sistemati la cucina della truppa e i servizi, mentre il fossato orientale era interrotto da una caponiera attraverso la quale si aveva accesso da un lato a una munita galleria di controscarpa che si spingeva lungo i fossi orientale e settentrionale, e dal lato opposto alla polveriera del forte che si sviluppava al di sotto del terrapieno a monte. All'estremo meridionale del lungo corridoio, che si sviluppava lungo tutta la manica, vi era il pozzo dotato di montacarichi e una scala a chiocciola che risaliva sino alla riservetta posta fra le due sezioni della Batteria Alta.\nIl munizionamento previsto per le artiglierie delle fortezze della Piazza di Exilles era di 600 colpi per pezzo, dei quali 200 granate, 390 shrapnel e 10 scatole per colpi a mitraglia.\nCome buona parte delle fortificazioni del Fronte Occidentale, tutte opere della Piazza di Exilles, quindi anche il Forte Sap\u00e9, vennero disarmate durante la prima guerra mondiale e le artiglierie vennero inviate sul Fronte orientale. Al termine della Grande Guerra vennero abbandonate, con l'eccezione del Forte Fenil (che venne adibito a deposito proiettili per le batterie occasionali previste nella zona in caso di mobilitazione). Venne definitivamente dismesso nel 1928.\nIl forte oggi.\nDal momento che dista pi\u00f9 di 20\u00a0km dal confine con la Francia e che al momento della sconfitta della Seconda Guerra mondiale era gi\u00e0 stato dismesso, il forte Sap\u00e9 non \u00e8 stato soggetto a demolizioni : attualmente il forte, che si erge ai confini del Parco naturale del Gran Bosco di Salbertrand, \u00e8 in discrete condizioni, anche se ormai gli alberi e gli arbusti lo hanno completamente sommerso.\nOvviamente tutti gli arredi interni, le artiglierie e i pezzi metallici sono stati asportati da tempo, per\u00f2 \u00e8 possibile la sua visita in pressoch\u00e9 tutta la sua interezza. Poich\u00e9 il ponte levatoio dell'ingresso principale \u00e8 stato da tempo asportato, per accedervi \u00e8 necessario contornare l'opera e risalire lo spalto occidentale, quindi giungere alla \"Batteria Bassa\"."}
{"id": "3208978", "revid": "1516566", "url": "https://it.wikipedia.org/wiki?curid=3208978", "title": "Bing (gastronomia)", "text": "I Bing (cinese tradizionale: \u9905; cinese semplificato: \u997c; pinyin: b\u01d0ng; jyutping: beng2), chiamati anche Bu Bing (cinese tradizionale: \u8584\u9905; cinese semplificato: \u8584\u997c; pinyin: b\u00f9 b\u01d0ng; jyutping: bok6 beng2), sono dei tipi di pane di farina di grano dalla forma schiacciata o somigliante ad un disco, tipici della cucina cinese. Questo cibo ha delle somiglianze con piatti tipici della cucina non cinese ed occidentale, come il pane azzimo o i pancake. Per quanto riguarda il ripieno, invece, il \"bing\" ha delle somiglianze con il roti indiano, la cr\u00eape francese o la tortilla messicana, oppure quando \u00e8 dolce con alcune torte e biscotti occidentali.\nStoria.\nLa categoria di alimenti menzionati come \"bing\", che comprendeva in origine numerosi prodotti a base di acqua e farina imastata come pane, dolci, pasta e focacce, viene per la prima volta menzionata nei testi cinesi nel I secolo, in quanto prima della dinastia Han non ci sono quasi tracce dell'uso della farina. Questo tipo di preparazioni in seguito si diffuse molto, tanto che nel medioevo venivano consumati da tutti gli strati sociali. A partire dalla Dinastia Tang il termine \"bing\" incominci\u00f2 ad indicare solo pi\u00f9 i \"pani\" fritti, al vapore o al forno, mentre per gli spaghetti viene impiegati il termine \"mian\". \nVarianti.\nIl \"bing\" \u00e8 un cibo che si mangia solitamente in casa per pranzo, tuttavia in qualche occasione pu\u00f2 essere servito anche durante pasti formali. Cucinato in padella o alla piastra, pi\u00f9 raramente al forno, il \"bing\" talvolta pu\u00f2 anche essere ripieno di carne macinata. Nella cucina cinese esportata all'estero, dei sottilissimi \"bao bing\" di farina di grano conditi con scalogno e salsa di fagioli dolci, oppure con salsa di frutti di mare, vengono usati come involto per piatti come il maiale moo shu o l'anatra alla pechinese.\nI tipi pi\u00f9 comuni di \"bing\" sono:\nDiffusione.\nIl \"bing\" si utilizza anche nella cultura coreana. La variet\u00e0 pi\u00f9 comune nella penisola \u00e8 il \"jian bing\", il quale viene spesso accompagnato da frutti di mare."}
{"id": "3208982", "revid": "767487", "url": "https://it.wikipedia.org/wiki?curid=3208982", "title": "Krysa\u0159 (film 1985)", "text": "Krysa\u0159 \u00e8 un film d'animazione del 1985 diretto da Ji\u0159\u00ed Barta, ispirato alla leggenda tedesca nota come \"Il pifferaio di Hamelin\".\nDistribuzione.\nFu presentato al Festival di Cannes 1986 nella sezione \"Un Certain Regard\"."}
{"id": "3208984", "revid": "1305772", "url": "https://it.wikipedia.org/wiki?curid=3208984", "title": "El Palomar", "text": ""}
{"id": "3208993", "revid": "231305", "url": "https://it.wikipedia.org/wiki?curid=3208993", "title": "Krysa\u0159 (film 1986)", "text": ""}
{"id": "3208994", "revid": "1529788", "url": "https://it.wikipedia.org/wiki?curid=3208994", "title": "Ruth Ann Minner", "text": "Biografia.\nAll'et\u00e0 di sedici anni abbandon\u00f2 gli studi per aiutare economicamente la famiglia e poco dopo si spos\u00f2 con Frank Ingram, dal quale ebbe tre figli. Nel 1967 Ingram mor\u00ec a causa di un attacco di cuore, lasciando Ruth Ann a crescere da sola i suoi bambini. Lei torn\u00f2 a studiare, mantenendo nel frattempo due lavori contemporaneamente. Nel 1969 spos\u00f2 Roger Minner, con il quale avvi\u00f2 un'impresa di autotrasporti, la \"Roger Minner Wrecker Service\". Minner mor\u00ec di tumore nel 1991.\nNel 1974 la Minner intraprese la carriera politica e da allora cominci\u00f2 la sua scalata: da rappresentante di stato divenne senatrice di stato, per poi essere eletta Vicegovernatrice del Delaware.\nNel 2000, in seguito alle dimissioni di Thomas Carper, divenuto senatore, la Minner prese il suo posto come Governatore del Delaware, inizialmente ad-interim, poi confermata dalle elezioni generali.\nNel 2004 fu rieletta, ma la legge dello Stato le imped\u00ec di ricandidarsi per un terzo mandato nel 2008."}
{"id": "3208998", "revid": "110157", "url": "https://it.wikipedia.org/wiki?curid=3208998", "title": "Jacobs University Bremen", "text": "Jacobs University Bremen (precedentemente detta International University Bremen, IUB) \u00e8 un'universit\u00e0 privata di Brema, in Germania.\nDispone di quattro college: Alfried Krupp college, Mercator college, college III e college Nordmetall."}
{"id": "3209005", "revid": "287204", "url": "https://it.wikipedia.org/wiki?curid=3209005", "title": "Villa di Senzano", "text": " \nLa villa di Senzano \u00e8 una dimora signorile situata a Mercatale in Val di Pesa, in via Grevigiana 63, localit\u00e0 I Paolini, nel comune di San Casciano in Val di Pesa, in provincia di Firenze.\nStoria.\nNel XV secolo la villa era di propriet\u00e0 di Piero di Francesco Vettori (1499-1585), filologo e letterato dell'antica famiglia fiorentina, per poi diventare, nel secolo successivo, propriet\u00e0 di Averardo e Piero, figli di Messer Alamanno Salviati, zio di Cosimo I de' Medici, Granduca di Toscana. Dai Salviati pass\u00f2 alla famiglia Paolini o Pagolini, dalla quale prese il nome la localit\u00e0 in cui sorge la villa: i Paolini.\nIn seguito pass\u00f2 alla famiglia dei conti Pierucci Bondicchi, i cui discendenti la abitano tuttora.\nNel 1785, durante uno dei suoi spostamenti, papa Pio VI fu ospite della villa e concesse l'Indulgenza Plenaria in perpetuo per i visitatori dell'oratorio nella seconda domenica dopo Pasqua. Presso la villa sono conservate le copie manoscritte eseguite ed autenticate dal parroco della chiesa di Castelbonsi, mentre gli originali dovrebbero trovarsi presso l'archivio di famiglia dei conti Pierucci Bondicchi a Colle a Buggiano, Pistoia.\nDescrizione.\nLa villa presenta una struttura a pianta rettangolare con giardino murato all'interno. Vi si accede attraverso un bel portone con arco a tutto sesto, situato sul lato che d\u00e0 sulla strada provinciale. \nIl primitivo nucleo quattro-cinquecentesco costituito dal corpo centrale padronale, presumibilmente in origine casino di caccia, fu ampliato successivamente con l'ala di nord-ovest che in epoca settecentesca fu oggetto di interventi che le dettero l'aspetto attuale. Agli inizi dell'Ottocento fu costruita l'ala opposta di sud-est.\nIl giardino all'italiana \u00e8 decorato con statue in terracotta.\nUn viale costeggiato di cipressi immette nella propriet\u00e0 dal fronte posteriore, dove \u00e8 ubicato il piccolo oratorio dedicato a San Francesco di Paola fatto costruire nel 1725, come attestato nella epigrafe sul basamento dell'altare.\nNella propriet\u00e0 vi \u00e8 un esemplare secolare di cedro del Libano alto 25 metri e con diametro che supera i 6 metri.\nA breve distanza dalla villa sorgono la villa Caserotta e la casa colonica Macia Lunga. Quest'ultima, possesso della villa Senzano, merita una menzione perch\u00e9 fu di propriet\u00e0 del pittore Lorenzo di Credi. Lorenzo di Credi la ricevette in eredit\u00e0 dalla madre Lisa e per brevi intervalli di tempo la abit\u00f2. Alla sua morte, nel 1536, la lasci\u00f2 in eredit\u00e0 all'ospedale di Santa Maria Nuova di Firenze."}
{"id": "3209007", "revid": "287204", "url": "https://it.wikipedia.org/wiki?curid=3209007", "title": "Mirte Maas", "text": "Carriera.\nLa carriera di Mirte Maas inizia nel 2009, grazie ad un contratto con l'agenzia Women Management, grazie alla quale ad agosto sull'edizione russa di \"Vogue\", fotografata da Aitken Jolly. a settembre debutta sulle passerelle di New York, aprendo le sfilate di Alexander Wang e Donna Karan e chiudendo quelle di Alberta Ferretti. In seguito la Maas sfila anche per Yves Saint Laurent, Balenciaga, Chlo\u00e9, Valentino, Chanel, Calvin Klein, Narciso Rodriguez, Sonia Rykiel e Louis Vuitton. ad ottobre il sito \"style.com\" indica Mirte Maas come nuova modella del momento.\nDal 2010 Mirte Maas \u00e8 la nuova testimonial per la campagna pubblicitarie di Alexander Wang, Balenciaga, Chanel, Calvin Klein, Roberto Cavalli ed Etro. \u00c8 inoltre comparsa sulle copertine dell'edizione cinese di \"Vogue\" (febbraio 2010) fotografata da Willy Vanderperre e sull'edizione francese di \"Acne Paper\" (estate 2010), fotografata da Daniel Jackson. In seguito \u00e8 stata fotografata per varie edizioni internazionali di \"Vogue\" anche da David Sims, Mario Testino e Steven Meisel."}
{"id": "3209009", "revid": "729019", "url": "https://it.wikipedia.org/wiki?curid=3209009", "title": "Via Nuova Arbat", "text": "Via Nuova Arbat (, traslitterato \"Novyj Arbat\") \u00e8 un grande viale di Mosca che va dalla Piazza Arbat al Ponte Novoarbatskij sul fiume Moscova. La nuova strada a 6 corsie, che all'origine si chiamava Prospekt Kalinin (), attraversa il quartiere Arbat ed \u00e8 stata costruita nel periodo 1962-1968. Ha assunto l'attuale denominazione nel 1990.\nDai Boulevard al Garden Ring.\nQuesto viale moderno corre parallelo alla pittoresca via Arbat ed \u00e8 stato progettato dal 1935, ma il progetto \u00e8 stato ritardato a causa della seconda guerra mondiale fino a fine del 1950. La sua prima fase, \u00e8 stata completato nel 1957; durante la ricostruzione della citt\u00e0 sulla parte occidentale della riva del fiume, nel periodo 1957-1963 \u00e8 stata completata la parte principale della Nuova Arbat, terminata nel 1968.\nNella parte a sud del viale, ad eccezione degli edifici storici e del ristorante Grauerman Nursery vicino a Piazza Arbat, si trovano una serie di edifici per uffici di 26 piani con ristoranti e negozi. Nonostante le dichiarazioni pubbliche del governo contro il gioco d'azzardo, pi\u00f9 della met\u00e0 di questo spazio \u00e8 stato occupato da casin\u00f2. il bando del nuovo governo sul gioco d'azzardo al di fuori delle zone consentite, ha obbligato i casin\u00f2 sulla Novy Arbat a chiudere ed in buona parte sono stati trasformati in centri di intrattenimento e ristoranti.\nAll'opposto, nella parte nord, vi sono torri di appartamenti, intervallate dal cinema Oktiaber e da edifici per uffici creati riutilizzando strutture storiche.\nOltre il Garden Ring.\nIl breve tratto nella zona del Ponte Novoarbatskij \u00e8 fiancheggiata da palazzi di epoca stalinista; una parte \u00e8 stata recentemente demolita per costruirvi condomini di lusso.\nL'edificio pi\u00f9 alto, la torre di 31 piani del Comecon, \u00e8 stata costruita nel periodo 1965-1970.\nL'Ambasciata degli Stati Uniti \u00e8 situata a nord della torre del Comecon.\nCasa Bianca di Russia sorge su un terrapieno ad ovest dell'ambasciata degli Stati Uniti.\nAnche l'Ambasciata del Regno Unito si trova a 100 metri a sud nel viale."}
{"id": "3209011", "revid": "1149807", "url": "https://it.wikipedia.org/wiki?curid=3209011", "title": "Alice McCoy", "text": ""}
{"id": "3209015", "revid": "66490", "url": "https://it.wikipedia.org/wiki?curid=3209015", "title": "Mellon Arena", "text": ""}
{"id": "3209034", "revid": "228587", "url": "https://it.wikipedia.org/wiki?curid=3209034", "title": "Hobart (disambigua)", "text": ""}
{"id": "3209038", "revid": "287204", "url": "https://it.wikipedia.org/wiki?curid=3209038", "title": "Hoboken", "text": "Hoboken \u00e8 un distretto di Anversa, in Belgio.\nDa tale toponimo derivano:"}
{"id": "3209051", "revid": "436907", "url": "https://it.wikipedia.org/wiki?curid=3209051", "title": "Nee (singolo)", "text": " \u00e8 il diciassettesimo singolo del trio j-pop giapponese Perfume. \u00c8 stato pubblicato il 10 novembre 2010 dall'etichetta major Tokuma Japan Communications.\nIl singolo \u00e8 stato stampato in due versioni in confezione jewel case: una special edition con DVD extra ed una normal edition con copertina diversa.\nTracce.\nTutti i brani sono testo e musica di Yasutaka Nakata.\nDopo il titolo \u00e8 indicata fra parentesi \"()\" la grafia originale del titolo."}
{"id": "3209061", "revid": "767487", "url": "https://it.wikipedia.org/wiki?curid=3209061", "title": "Dio salvi la regina (film 1988)", "text": "Dio salvi la regina (\"For Queen &amp; Country)\" \u00e8 un film del 1988, diretto da Martin Stellman.\nTrama.\nA Reuben, un giovane di colore naturalizzato inglese, congedatosi dalla British Army dopo aver passato nove anni nei paracadutisti rischiando la vita fra le Falkland e l'Irlanda del nord, viene negato il rinnovo del passaporto e messa in discussione la sua cittadinanza inglese, perch\u00e9 Saint Lucia nei Caraibi, da cui \u00e8 originario, ha cessato nel frattempo di essere colonia britannica avendo dichiarato la propria indipendenza. Reuben, gi\u00e0 alle prese con i tanti problemi dei reduci, aggravati dal fatto di essere nero, si ribella ed il suo risentimento verr\u00e0 fuori per le strade dove cercher\u00e0 di fare giustizia."}
{"id": "3209065", "revid": "309289", "url": "https://it.wikipedia.org/wiki?curid=3209065", "title": "Orumieh", "text": ""}
{"id": "3209070", "revid": "599013", "url": "https://it.wikipedia.org/wiki?curid=3209070", "title": "Goran \u0160aula", "text": "Carriera.\nClub.\nTra il 1990 ed il 1996 ha giocato con il Vojvodina, per poi trasferirsi al Compostela, con cui giocher\u00e0 fino al 2000 per poi ritirarsi.\nNazionale.\nCon la Nazionale jugoslava conta 8 presenze."}
{"id": "3209074", "revid": "300279", "url": "https://it.wikipedia.org/wiki?curid=3209074", "title": "Madonna della Salve", "text": "Madonna della Salve, e anticamente Madonna dello spasimo, \u00e8 uno degli appellativi con cui la Chiesa cattolica venera Maria madre di Ges\u00f9. \u00c8 patrona della Diocesi di Alessandria, mentre San Baudolino \u00e8 patrono della citt\u00e0 di Alessandria, e viene celebrata la terza domenica dopo Pasqua. La rappresentazione iconografica \u00e8 resa in forma di scultura in legno di pioppo che, nella religione cattolica, raffigura Maria sorretta da Giovanni ai piedi della croce.\nStoria.\nLa tradizione vuole che il simulacro fosse in origine conservato nella chiesa di \"Roboretum\" (Rovereto, o \"Castrum Roboreti\"), in seguito denominata Chiesa di Santa Maria di Castello. Rovereto fu uno degli otto insediamenti che contribuirono alla fondazione della citt\u00e0 di Alessandria nella seconda met\u00e0 del XII secolo. Definita la fondazione della citt\u00e0, la statua fu trasferita, nel 1178, nell'antica Cattedrale di San Pietro da poco edificata. In seguito alla demolizione della cattedrale, voluta da Napoleone nel 1803, il simulacro venne traslato nella nuova cattedrale di Alessandria. La supposta provenienza dall'antica chiesa di Santa Maria di Castello, da pi\u00f9 fonti affermata (la translazione in Cattedrale sarebbe avvenuta all'inizio del XIII secolo) \u00e8 divenuta garanzia della particolare antichit\u00e0 del simulacro, ritenuto preesistente alla fondazione di Alessandria.\nGi\u00e0 nell'Ottocento era stata formulata qualche riserva in proposito: G. B. Rossi (1877) propone cautamente una datazione \"quattrocentesca, cio\u00e8 del XIV secolo\". Nel 1988 si sono rinnovati i dubbi sulla particolare antichit\u00e0 del simulacro della Salve: \"l'acconciatura della Vergine, il taglio del suo abito dalla cinta fortemente rialzata, il viso dal naso affilato, dalla bocca piccola e dal mento tondeggiante: tutto indirizzo nettamente verso sculture lombarde del secondo Quattrocento\". Inoltre la copia in terracotta custodita in Santa Maria di Castello, che dovrebbe provare la reale provenienza del gruppo ligneo da detta chiesa, \u00e8 ugualmente databile alla fine del XV secolo.\nIl titolo originale \"Madonna dello Spasimo\" venne modificato in \"Madonna della Salve\" dopo il 24 aprile 1489: Gli storici alessandrini riferiscono che il in quella data, durante le celebrazioni in cattedrale dedicate a San Giorgio, la statua della Vergine sud\u00f2 prodigiosamente e tutti i fedeli che si rivolsero a lei ricevettero le grazie richieste.\nIl fatto diede avvio alla speciale devozione di cui il gruppo scultoreo \u00e8 ancor oggi oggetto: ogni sabato sera \u00e8 la recita cantata della Salve Regina (donde l'appellativo \"della Salve\"); annualmente si celebra il ricordo dell'evento miracoloso con una processione, dapprima stabilita alla data precisa della ricorrenza, poi fissato alla Domenica in albis, infine definita alla quarta domenica di Pasqua, preceduta dall'ottavario.\nIn cattedrale la collocazione del simulacro sub\u00ec frequenti mutamenti per trovare infine nel 1592 definita sistemazione sull'altare di San Perpetuo, nell'abside laterale sinistra; qui si riedific\u00f2 una nuova pi\u00f9 sfarzosa cappella tra il 1645 e il 1649. Demolita la Cattedrale antica e ricostruita la chiesa di San Marco, gi\u00e0 dei Domenicani, quale nuova Cattedrale, alla Madonna della Salve fu destinata la penultima cappella della navata destra entrando; con il rivoluzionario restauro della Cattedrale negli anni 1874 - 1879 su progetto di E. Arborio Mella nacque la definitiva cappella dalla fusione della precedente e dell'ultima gi\u00e0 intitolata a San Pio V. Il gruppo ligneo della Salve deve il suo aspetto attuale al restauro realizzato tra il 16 maggio e il 9 giugno 1876 dallo scultore savonese Antonio Brilla a seguito dei danni provocati da un incendio (rifacimento delle mani, totale ridipintura, aggiunta degli occhi in pasta di vetro).\nInno alla Madonna della Salve.\nLa versione completa di seguito \u00e8 quella utilizzata nella Liturgia delle Ore per la celebrazione dei primi e secondi vespri.\nO Regina dell'Empireo,\ntutta pura, tutta bella:\nsalve, Figlia, Sposa, Ancella,\nsalve Madre al Redentor.\nRit.: Salve, salve,\no d'Alessandria,\nClementissima Patrona.\n\"Se peccammo, deh perdona.\"\n\"Deh, c'infiamma\"\n\"del tuo amor. (bis)\"\nNel mirarti in quell'immagine\nmesta ai piedi della Croce,\nun rimorso giusto, atroce,\nci ripiomba in mezzo al cor.\nRit.\nQual un d\u00ec mite e propizia\nti mostrasti agli avi nostri\ntal propizia a noi ti mostri\ntra le angustie ed il dolor.\nRit.\nA te Padre Onnipotente,\ned al Figlio Redentor,\nal Divino Eterno Amore,\ngloria, lode e sommo onor!\nRit.\nCuriosit\u00e0.\nLa tradizione aggiunse un particolare acrostico definendo \"Salve\" come: \"Sempre Alessandria la Vergine esaudisce\"."}
{"id": "3209079", "revid": "88740", "url": "https://it.wikipedia.org/wiki?curid=3209079", "title": "Hollandale", "text": ""}
{"id": "3209080", "revid": "834", "url": "https://it.wikipedia.org/wiki?curid=3209080", "title": "Hoogezand", "text": ""}
{"id": "3209083", "revid": "834", "url": "https://it.wikipedia.org/wiki?curid=3209083", "title": "Sappemeer", "text": ""}
{"id": "3209096", "revid": "92723", "url": "https://it.wikipedia.org/wiki?curid=3209096", "title": "Isola di Anticosti", "text": ""}
{"id": "3209099", "revid": "848247", "url": "https://it.wikipedia.org/wiki?curid=3209099", "title": "Lenox Lounge", "text": "Il Lenox Lounge \u00e8 un locale storico di Harlem, a New York. Aperto nel 1939, \u00e8 noto soprattutto perch\u00e9 vi si esibirono celebrit\u00e0 del jazz statunitense come Billie Holiday, Miles Davis e John Coltrane. Fra gli avventori pi\u00f9 celebri del locale si contano anche James Baldwin e Langston Hughes, due fra i pi\u00f9 noti autori del cosiddetto \"Rinascimento di Harlem\", e Malcolm X. \nIl locale ebbe un periodo di declino intorno alla met\u00e0 del Novecento, ma fu restaurato nel 1999. Nel 2001 e nel 2002 ricevette premi rispettivamente dalla New York Magazine e dal Zagat SurveyZagat Survey Nightlife Guide.\nNel 2012 il locale ha chiuso e l'edificio che lo ospitava nel 2017 \u00e8 stato demolito. Gli arredi interni e la storica insegna sono stati salvati da Richard Notar, con l'intenzione di far rivivere il Lenox Lounge in un altro spazio."}
{"id": "3209100", "revid": "729019", "url": "https://it.wikipedia.org/wiki?curid=3209100", "title": "Regent's Park (metropolitana di Londra)", "text": "La stazione di Regent's Park \u00e8 una fermata della linea Bakerloo della metropolitana di Londra.\nLa stazione venne inaugurata il 10 marzo 1906 dalla Baker Street &amp; Waterloo Railway, (BS&amp;WR). Nel progetto originale la stazione non era prevista e l'aggiunta venne autorizzata nel 1904, dopo l'inizio dei lavori di costruzione della linea.\nA differenza della maggior parte delle stazioni della linea, Regent's Park non ha edifici di accesso in superficie e l'ingresso alla stazione si trova in un sottopassaggio. Le piattaforme sono raggiungibili tramite ascensori e a causa di importanti lavori di ammodernamento la stazione \u00e8 stata chiusa tra il 10 luglio 2006 ed il 14 giugno 2007.\n\u00c8 compresa nella \"Travelcard Zone 1\".\nInterscambi.\nNelle vicinanze della stazione effettuano fermata numerose linee urbane automobilistiche, gestite da London Buses.\nLa stazione di Great Portland Street si trova a breve distanza, permettendo l'intercambio con la linea Circle e la linea Metropolitan."}
{"id": "3209101", "revid": "767487", "url": "https://it.wikipedia.org/wiki?curid=3209101", "title": "Aridex Calligaris", "text": "Carriera.\nClub.\nOltre alla carriera nella massima divisione francese, tra il luglio 1949 e il giugno 1950 ha vestito la maglia del Real Sociedad in Spagna, diventando il primo giocatore italiano nel campionato spagnolo di massima divisione."}
{"id": "3209106", "revid": "798140", "url": "https://it.wikipedia.org/wiki?curid=3209106", "title": "Philip Henry Gosse", "text": "Grande appassionato di storia naturale, \u00e8 stato il primo a usare la parola acquario e con le sue illustrazioni dette un notevole contributo allo studio della biologia marina.\nLa teoria dell'Omphalos.\nGosse \u00e8 oggi noto soprattutto per essere stato l'autore della cosiddetta teoria dell'\"Omphalos\", un tentativo di conciliare gli immensi tempi geologici ipotizzati da Charles Lyell con i testi biblici della creazione.\nSecondo tale ipotesi, che prende il nome dalla parola in greco antico per \"ombelico\", il mondo sarebbe stato creato recentemente, ma completo di segni che indicherebbero un'et\u00e0 molto pi\u00f9 grande; la teoria \u00e8 esposta nel libro \"Omphalos\", che Gousse pubblic\u00f2 nel 1857. Il naturalista argoment\u00f2 che al fine di essere \"funzionale\", il mondo sarebbe stato creato da Dio con indizi di un passato non vissuto (ad esempio i cerchi dei tronchi degli alberi), cos\u00ec come Adamo ed Eva sarebbero stati creati con l'ombelico, indizio di una gravidanza non avvenuta. Secondo l'ipotesi Omphalos ogni prova dell'avanzata et\u00e0 del mondo e dell'universo sarebbe quindi per definizione inaffidabile. Per quanto la teoria ebbe un limitato successo tra i creazionisti del XX secolo, la maggior parte dei creazionisti contemporanei sostiene che Adamo ed Eva non avessero l'ombelico, rigettando quindi la premessa necessaria per l'ipotesi.\nDopo la morte, Gosse venne raffigurato come un padre dispotico e fanatico religioso in \"Padre e figlio\", un'opera letteraria scritta da suo figlio, il poeta e critico Edmund."}
{"id": "3209109", "revid": "1451528", "url": "https://it.wikipedia.org/wiki?curid=3209109", "title": "F35", "text": ""}
{"id": "3209110", "revid": "101067", "url": "https://it.wikipedia.org/wiki?curid=3209110", "title": "Francisco El\u00edas de Tejada", "text": "Biografia.\nProfessore di Filosofia del diritto presso diverse Universit\u00e0 e autore di centinaia di libri e articoli di filosofia e storia del diritto, idee e scienze politiche, rappresentante del tradizionalismo ispanico e del giusnaturalismo europeo.\nIl suo impegno intellettuale si \u00e8 sviluppato in tre direzioni principali: filosofia del diritto, storia del pensiero politico e filosofia politica. Pensatore nella linea del giusnaturalismo classico tomistico, Tejada ha considerato temi e problemi delle pi\u00f9 diverse culture, da quelle ispano-americane a quelle scandinave, da quelle germaniche a quelle africane, da quelle slave a quelle dell\u2019estremo oriente.\nLa moglie cos\u00ec lo descrisse: \"In fondo, egli non faceva che seguire l'archittetura pi\u00f9 profonda del suo pensiero: gerarchia illuminata dall'amore, dall'umanit\u00e0, dalla generosit\u00e0 spirituale e dalla comprensione e rispetto per tutti e per tutte le cose che costituiscono il frutto di una Civilt\u00e0. Lui amava e rispettava anche i ricordi etnografici pi\u00f9 insignificanti agli occhi di un profano. Per lui avevano un valore incalcolabile, perch\u00e9 frutto di una civilt\u00e0. Se dovessi definirlo con un motto non saprei dire che questo: conoscere per amare, in ordine e armonia\"."}
{"id": "3209111", "revid": "287204", "url": "https://it.wikipedia.org/wiki?curid=3209111", "title": "Phrae", "text": "Phrae \u00e8 una citt\u00e0 della Thailandia settentrionale, situata lungo il corso del fiume Yom.\nSuddivisione amministrativa.\nLa citt\u00e0 di Phrae \u00e8 il centro del \"Distretto di Phrae\", uno degli 11 che formano la provincia omonima.\nIl distretto \u00e8 suddiviso in 10 sottodistretti (tambon), a loro volta comprendono 86 villaggi (muban):"}
{"id": "3209117", "revid": "1305772", "url": "https://it.wikipedia.org/wiki?curid=3209117", "title": "Holly Springs", "text": ""}
{"id": "3209118", "revid": "1318658", "url": "https://it.wikipedia.org/wiki?curid=3209118", "title": "Isa Pizzoni", "text": "Biografia.\nAllieva di Marino Marini, studia arte all'accademia di Brera. Nel 1953 ottiene una borsa di studio per Parigi dove il collezionista d'arte Christian Zervos la presenta al pittore scultore svizzero Alberto Giacometti.\nNel periodo trascorso a Parigi conosce alcuni personaggi legati al movimento del Cubismo come lo scultore Henri Laurens, che rimane entusiasta dei suoi lavori, ed il gallerista Tedesco Daniel-Henry Kahnweiler, presso il quale esponevano Georges Braque e Pablo Picasso. Viene presentata all'atelier di Fernand Mourlot, che frequenter\u00e0 anche successivamente, e lavora per l'atelier milanese di Giorgio Upiglio.\nA partire dal 1954 allestisce svariate mostre alla galleria il Milione di Milano e a quella dell'Ariete, per poi spostarsi all'estero in citt\u00e0 come Bruxelles con due mostre personali e in varie altre per mostre collettive per poi tornare ad esporre nella sua citt\u00e0 natale.\nVerso la fine della sua carriera illustra con 8 sue incisioni una riedizione (pubblicata nel 1991) dell'opera \u201cSul gatto\u201d (1845) del poeta e medico milanese Giovanni Rajberti.\nTra gli amici artisti contemporanei italiani si ricordano Floriano Bodini, Luciano Minguzzi e Franco Russoli."}
{"id": "3209123", "revid": "599013", "url": "https://it.wikipedia.org/wiki?curid=3209123", "title": "Charles Takyi", "text": ""}
{"id": "3209139", "revid": "767487", "url": "https://it.wikipedia.org/wiki?curid=3209139", "title": "Yom (fiume)", "text": "Il fiume Yom (in lingua thai: \u0e41\u0e21\u0e48\u0e19\u0e49\u0e33\u0e22\u0e21, Maenam Yom) \u00e8 il maggior affluente del Nan e scorre nella Thailandia del nord.\nLo Yom \u00e8 lungo 700\u00a0km e nasce dalle montagne Phi Pan Nam, nei pressi del villaggio di Bun Yuen, nel distretto di Pong, in provincia di Phayao. Dopo aver attraversato le province di Lampang, Phrae, Sukhothai, Phitsanulok e Phichit, entra nella provincia di Nakhon Sawan e qui, nel distretto di Chum Saeng, getta le sue acque nel fiume Nan. Pochi chilometri pi\u00f9 a valle, dalla confluenza dello stesso Nan e del Ping, ha origine il Chao Phraya, il cui corso si dirige a sud, bagna Bangkok, per poi gettarsi nel golfo di Thailandia.\nIl bacino idrografico formato da questi fiumi e dai loro affluenti costituisce la parte continentale occidentale del paese e ha una superficie di 157.924\u00a0km\u00b2, circa il 35% dell'intero territorio thailandese. Il solo bacino idrografico dello Yom e dei suoi affluenti copre un'area di 23,616\u00a0km\u00b2.\nLo Yom scorre all'interno del parco nazionale Mae Yom (thai: \u0e2d\u0e38\u0e17\u0e22\u0e32\u0e19\u0e41\u0e2b\u0e48\u0e07\u0e0a\u0e32\u0e15\u0e34\u0e41\u0e21\u0e48\u0e22\u0e21), che copre una superficie di 455\u00a0km\u00b2 compresa nelle province di Lampang e Phrae.\nNelle province di Sukhothai e Phrae, su entrambe le rive del fiume, sorgono gli antichi forni dove, tra il XIV ed il XVI secolo, venivano prodotte le ceramiche di Si Satchanalai."}
{"id": "3209140", "revid": "767487", "url": "https://it.wikipedia.org/wiki?curid=3209140", "title": "Berry Johnston", "text": "Carriera.\nOltre al successo nel \"main event\" delle World Series of Poker 1986, Johnston pu\u00f2 vantare altri quattro braccialetti delle WSOP ed un totale di 60 piazzamenti a premi WSOP.\nJohnston vinse nel 1986, ma gi\u00e0 quattro anni prima aveva chiuso al terzo posto; nel 1990 si classific\u00f2 quinto. In totale ha ottenuto 10 piazzamenti a premi nel \"Main Event\" delle WSOP: nessuno ha fatto meglio di lui nella storia.\nNel 2004 \u00e8 stato ammesso nella Poker Hall of Fame."}
{"id": "3209141", "revid": "105826", "url": "https://it.wikipedia.org/wiki?curid=3209141", "title": "Mercurio Bua Spata", "text": ""}
{"id": "3209160", "revid": "125761174", "url": "https://it.wikipedia.org/wiki?curid=3209160", "title": "Il pensiero occidentale", "text": "Il pensiero occidentale \u00e8 una collana editoriale italiana fondata nel 2000.\nStoria editoriale.\n In seguito, la collezione fu diretta da Giovanni Reale e, quando nel 1999 l'Editore Bompiani acquis\u00ec dalla Rusconi l'intero catalogo filosofico, Nel frattempo, nel 2017, la casa editrice Giunti ha acquisito il marchio editoriale Bompiani, ceduto dalla Mondadori, che a sua volta aveva comprato la RCS Libri (della quale Bompiani faceva parte) nel 2016.\nLa collezione attualmente comprende oltre 300 volumi: testi di filosofia, teologia, classici delle letterature occidentali e russa. Tutti i volumi hanno il testo a fronte in lingua originale."}
{"id": "3209161", "revid": "1793900", "url": "https://it.wikipedia.org/wiki?curid=3209161", "title": "Kyrros", "text": "Kyrros o Cyrrhus o Cyrrus () \u00e8 un ex comune della Grecia nella periferia della Macedonia Centrale di 7.645 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Pella."}
{"id": "3209166", "revid": "484362", "url": "https://it.wikipedia.org/wiki?curid=3209166", "title": "Rhopalurus junceus", "text": "Rhopalurus junceus () \u00e8 una specie di scorpione della famiglia Buthidae.\nDescrizione.\nGli adulti sono lunghi dai 55 ai 100 mm. Il colore varia da marrone-giallastro a rosa a arancione. La parte terminale della coda ed il pungiglione hanno una sfumatura bluastra che ha dato origine al nome spagnolo \"escorpi\u00f3n azul\". Pu\u00f2 vivere fino a cinque anni.\nDistribuzione e habitat.\nSi trova nei Caraibi (Cuba, Haiti e Repubblica Dominicana) e in Sud America (Venezuela).\nSi adatta a diversi ecosistemi, dalle foreste alle aree semideserte. Si rifugia sotto le rocce, sotto alberi caduti, in piante epifite bromeliacee. \nVeleno.\nLa tossina del veleno blu contiene proteine a basso peso molecolare, che inibiscono la produzione di proteasi.\nLa LD50 \u00e8 di 8 mg/kg.\nUso in medicina.\n\u00c8 in corso di sperimentazione la somministrazione a malati di tumore di un farmaco derivato da tale veleno. A Cuba questo scorpione viene allevato per derivare le tossine del suo veleno a scopo farmaceutico. .\nNel 2011 \u00e8 stata pubblicata su \"Toxicon\" una ricerca che ha cercato di definire le caratteristiche biologico-molecolari della tossina sui canali del sodio nei test con tecniche di patch clamp su cellule di neuroblastoma in vitro.\nNon esiste tuttavia alcuna prova, clinica o preclinica, della presunta efficacia di tale veleno nella terapia di qualunque tipo di tumore.Il ministero della salute di Cuba ha emesso nel 2006 una segnalazione a proposito del prodotto Escozul disconoscendone la paternit\u00e0."}
{"id": "3209168", "revid": "1442080", "url": "https://it.wikipedia.org/wiki?curid=3209168", "title": "Sydney International 1995 - Singolare maschile", "text": "Il singolare maschile del torneo di tennis Sydney International 1995, facente parte dell'ATP Tour, ha avuto come vincitore Patrick McEnroe che ha battuto in finale Richard Fromberg 6\u20132, 7\u20136 (7\u20134)."}
{"id": "3209172", "revid": "155634", "url": "https://it.wikipedia.org/wiki?curid=3209172", "title": "Australian Open 1995 - Doppio misto", "text": "Larisa Neiland e Andrej Ol'chovskij erano i detentori del titolo, ma hanno perso nel 1\u00ba turno contro Nata\u0161a Zvereva e Rick Leach.\nZvereva e Leach hanno battuto in finale 7\u20136 (7\u20134), 6\u20137 (3\u20137), 6\u20134 Gigi Fern\u00e1ndez e Cyril Suk."}
{"id": "3209175", "revid": "712828", "url": "https://it.wikipedia.org/wiki?curid=3209175", "title": "Dai Kaiohshin", "text": ""}
{"id": "3209178", "revid": "117314016", "url": "https://it.wikipedia.org/wiki?curid=3209178", "title": "Jesus Want Me for a Sunbeam", "text": "Jesus Wants Me for a Sunbeam \u00e8 un brano musicale originariamente registrato dal gruppo musicale alternative rock scozzese The Vaselines per il loro EP \"Dying for It\" del 1988. Si tratta di una parodia sull'inno dei bambini \"I'll Be a Sunbeam\" (\"Sar\u00f2 un raggio di sole\").\nIl brano.\nIl brano \u00e8 stato un successo solo nel genere indie pop fino a quando nel 1992 i The Vaselines hanno ripubblicato il brano con un lieve cambiamento di titolo \"Jesus Doesn't Want Me for a Sunbeam\" (\"Ges\u00f9 non mi vuole per un raggio di sole\") sulla compilation \"\" del 1992. Poi viene anche pubblicato nelle raccolte \"All the Stuff and More...\" del 2003 e \"Enter the Vaselines\" del 2009.\nVersione dei Nirvana.\nI Nirvana nel 1994 includono una cover di \"Jesus Doesn't Want Me for a Sunbeam\" sul loro album live acustico \"MTV Unplugged in New York\". Hanno anche inciso altre versioni di questa canzone, inserita nel box set \"With the Lights Out\" del 2004, contenente una versione acustica registrata in Portogallo nel 1994 e una performance live elettrica visibile sul DVD del box-set registrata a Seattle nel 1991.\nNella versione contenuta sull\"'Unplugged\", Kurt Cobain si riferisce alla canzone introducendola con le seguenti parole: \"\u00aba rendition of an old Christian song, I think. But we do it the Vaselines' way\u00bb\" (\"una reinterpretazione di una vecchia canzone cristiana, penso. Ma noi la facciamo alla maniera dei Vaselines\")."}
{"id": "3209185", "revid": "101987778", "url": "https://it.wikipedia.org/wiki?curid=3209185", "title": "Palazzo Loffredo", "text": ""}
{"id": "3209187", "revid": "1305772", "url": "https://it.wikipedia.org/wiki?curid=3209187", "title": "Hughes", "text": ""}
{"id": "3209188", "revid": "287204", "url": "https://it.wikipedia.org/wiki?curid=3209188", "title": "Petrucci (famiglia)", "text": "I Petrucci furono una famiglia nobile toscana, particolarmente influente nella Repubblica di Siena, dove tenne la signoria della citt\u00e0 tra la fine del XV secolo ed il primo quarto del XVI secolo. Altre diramazioni della famiglia vissero nello Stato Pontificio e nei regni di Napoli e Sicilia.\nStoria.\nLe origini tedesche.\nAl pari di tante altre famiglie nobili d'Italia, anche i Petrucci ebbero una leggenda di fondazione dai contorni mitici. Tale leggenda \u00e8 menzionata nell'opera \"Tessera Omnium Familiarum Nobilium Italiae\" del genealogista Giovanni Ritonio e poi ripresa dallo storico siciliano Filadelfo Mugnos nel suo libro dedicato alla famiglia. In base a questa leggenda le origini dei Petrucci si troverebbero in Sassonia. Il Mugnos afferma che questa famiglia \u00abdiscesa con diretta linea dall'antichi Duchi di Bransuich nella superiore Germania, e godendo quindi la Signoria di Altomonte, non contenta della propria fortuna, risvegli\u00f2, e costrinse per mezzo dell'ambitione i suoi magnanimi Heroi a procacciarsi in altre esterne Regioni maggior dominii e magnificenze\u00bb.\nIl racconto narra che un duca di Bransuich chiamato Alessandro diede al suo figlio secondogenito, Berardo, il dominio sulla Baronia di Altomonte (il cui titolo sarebbe stato trasmesso ai discendenti). Nel 973 Berardo, ambizioso di gloria militare e desideroso di nuove conquiste, udendo che l'imperatore Ottone I di Sassonia stava per recarsi in Italia accompagnato da un ampio esercito, si congiunse ad esso, ricevendo il comando di un corpo di 500 fanti con il titolo di capitano. Dopo l'approdo in Italia ed una spedizione nel Meridione, Ottone affid\u00f2 a Berardo d'Altomonte il governo di Milano. Nella citt\u00e0 lombarda Berardo spos\u00f2 Isabella Savelli, appartenente ad una nobilissima famiglia di origini romane.\nDal matrimonio tra Berardo d'Altomonte e Isabella Savelli nacquero tre figli: Alessandro, Lancillotto e Pietro. Ciascuno di essi diede origine a tre rispettive famiglie nobili. Pietro \u00abfu chiamato da Popoli Senesi in Siena e per loro Governatore eletto. E perch\u00e9 egli era di corpo e di statura alquanto piccolo il chiamarono Petruccio e questo nome diminutivo pass\u00f2 per cognome alla sua posterit\u00e0\u00bb. A Siena Pietro d'Altomonte spos\u00f2 Giulia Marescotti, appartenente ad una nobile famiglia di origini scozzesi. Secondo Mugnos, dall'unione tra i due nacquero Bandino, Berardo, Alafranco e Sigismondo.\nAl di l\u00e0 della veridicit\u00e0 di taluni dettagli delle ricostruzioni di Giovanni Ritonio e Filadelfo Mugnos, l'antica origine tedesca della famiglia Petrucci appare confermata da alcuni documenti imperiali, come la patente di nomina a vicario imperiale della Toscana in favore di Alessandro Petrucci (citato anche dal cronista e vescovo Simone da Lentini), emessa dalla cancelleria di Federico II a Palermo il 27 settembre 1237; la patente di nomina a vicario e governatore della citt\u00e0 di Camerino in favore di un altro Alessandro Petrucci, emessa dalla cancelleria di Sigismondo di Lussemburgo a Mantova nel settembre 1413; e, infine, una lettera in lingua spagnola di Massimiliano I d'Asburgo indirizzata al re di Napoli Ferdinando II, datata 29 agosto 1495.\nPrima della Signoria.\nDopo l'Alessandro Petrucci del documento del 1237 e i figli da lui avuti dalla moglie Alduccia Malavolti, il primo Petrucci senese di cui si ha notizia \u00e8 Cambio, dal 1260 membro del Consiglio della Campana. Figlio di Cambio fu Petruccio, il quale esercit\u00f2 l'attivit\u00e0 bancaria e, divenuto importante esponente della fazione novesca, assunse, agli inizi del XIV secolo, le cariche di console della Mercanzia e di priore dei Nove, restando successivamente componente del Consiglio generale sino alla morte, avvenuta nell'estate del 1305. Dal matrimonio tra Petruccio e la moglie Panchina nacque \u2013 tra gli altri \u2013 Federico Petrucci, illustre giurista, maestro di Baldo degli Ubaldi e docente di diritto canonico all'Universit\u00e0 di Perugia, che a quel tempo si stava imponendo come sede della scuola giuridica pi\u00f9 autorevole d'Europa. Un altro figlio di Petruccio, Niccoluccio, fu provveditore di Biccherna a partire dal 1340.\nNel XV secolo la figura di maggior spicco della famiglia fu Antonio Petrucci, figlio di Checco Rosso Petrucci. Egli fu umanista, militare e politico di spicco nelle vicende dell'Italia centrale del suo tempo. Ricopr\u00ec la carica di podest\u00e0 a Perugia, Ancona e Bologna, citt\u00e0 nella quale entr\u00f2 in contatto con i sodali del primo umanesimo senese: il cugino Andreoccio Petrucci, Antonio Beccadelli ed Enea Silvio Piccolomini (futuro Papa Pio II).\nSuccessivamente fu podest\u00e0 di Lucca ed in tale ruolo rappresent\u00f2, da allora, il paladino della Toscana antifiorentina. In tale frangente riusc\u00ec a stringere un'alleanza anche con il duca di Milano Filippo Maria Visconti. Considerato un eroe per aver difeso Lucca e la patria, a inizio 1431 fu eletto capitano del Popolo di Siena, la massima carica della Repubblica, e da allora fu per trent'anni il primo cittadino del reggimento. Egli promosse la coalizione antifiorentina che coinvolse il Ducato di Milano, la Repubblica di Genova, lo Stato Pontificio, Piombino, Siena e l'imperatore Sigismondo di Lussemburgo, che ebbe altissima considerazione verso i Petrucci.\nLa politica antimedicea di Antonio ebbe anche una dimensione culturale: con il cugino Andreoccio e Barnaba Pannilini, il capitano si adoper\u00f2 per portare Francesco Filelfo a Siena, consacrando definitivamente gli \"studia humanitatis\" nella citt\u00e0. Nel 1437 Antonio spos\u00f2 Marietta Salimbeni, da cui ricevette in dote Perignano in Val d'Orcia e altri castelli strategici. Negli anni successivi sostenne Alfonso V d'Aragona e l'alleanza tra la Corona d'Aragona e la Repubblica di Venezia in funzione antifiorentina. Le fortune di Antonio conobbero il proprio declino dopo la Pace di Lodi del 1454.\nLa Signoria di Siena.\nCon Pandolfo Petrucci, figlio di Bartolomeo, nato nel 1452 e morto nel 1512, i Petrucci riuscirono ad instaurare la propria signoria sulla Repubblica di Siena. Pandolfo, assai stimato ed elogiato da Niccol\u00f2 Machiavelli, fu \"Moderatore\" di Siena, di cui gest\u00ec il governo divenendone Signore dopo il 1487, anno di un colpo di Stato che capovolse gli equilibri di potere della Repubblica. La posizione politica ed economica di Pandolfo si rafforz\u00f2 dopo il matrimonio con Aurelia Borghesi, figlia di quel Niccol\u00f2 Borghesi della cui uccisione, 15 luglio 1500, si sospett\u00f2 fosse il mandante, dopo che questi aveva tramato contro di lui. Pandolfo sopravvisse a molti suoi contemporanei, super\u00f2 senza ripercussioni la stagione dei Borgia, e si fregi\u00f2 del titolo di \"Magnifico\" e come tale si comport\u00f2 anche nell'arte proteggendo artisti di valore, tra cui spicca il Pinturicchio.\nPandolfo fu noto per il pragmatismo con cui gest\u00ec le alleanze e le relazioni internazionali di Siena. In occasione della venuta di Carlo VIII di Francia in Italia nel 1495, la sua figura emerse come quella di vero ispiratore della politica internazionale di Siena in contrasto con l'intransigenza avventuristica di Lucio Bellanti. Specialmente dopo la morte del fratello Giacomo, il 25 settembre 1497, Pandolfo fu l'unico ed incontrastato ispiratore ed interprete della politica estera senese, divenendo il \"Defensor Libertatis\" della Repubblica, cio\u00e8 il suo signore. Negli anni a seguire egli divenne uno dei pi\u00f9 importanti protagonisti delle vicende politiche italiane insieme a Cesare Borgia, Ludovico il Moro e i Medici. \nDopo la morte di Pandolfo, avvenuta nel 1512, la signoria pass\u00f2 al suo figlio primogenito, Borghese. Costui, ancor prima della morte di Pandolfo, aveva sposato, nel 1509, Vittoria Piccolomini, nipote di Papa Pio III. Alla morte di Pandolfo i maggiorenti senesi, vincolati da un patto segreto firmato cinque anni prima, dichiararono l'obbedienza ai due figli, il cardinale Alfonso \u2013 residente a Roma \u2013 e per l'appunto il primogenito Borghese Petrucci, trasferendo a quest'ultimo i poteri del padre. Ciononostante Borghese dimostr\u00f2 lacunose capacit\u00e0 politiche e la sua signoria non dur\u00f2 a lungo. Dopo soli quattro anni, per volere di Papa Leone X (appartenente alla rivale famiglia dei Medici), Borghese fu privato della signoria e costretto all'esilio a Napoli insieme al fratello minore Fabio.\nLa signoria fu dunque affidata ad un cugino, il filomediceo vescovo di Grosseto Raffaello Petrucci, che la tenne fino alla sua morte nel 1522. Da Raffaello ebbe origine il ramo cadetto dei Petrucci Palleschi, cos\u00ec chiamati per via della dipendenza dal casato dei Medici, il cui stemma raffigura sei palle. Alla morte di Raffaello, la signoria pass\u00f2 ad un altro cugino, Francesco, che la tenne per qualche mese. Nel frattempo, l'ultimo dei figli di Pandolfo, Fabio Petrucci, pot\u00e9 tornare a Siena e nel 1523 ottenne la signoria. Egli \u2013 su proposta del nuovo papa di famiglia medicea Clemente VII \u2013 spos\u00f2 Caterina Medici, figlia di Galeotto, nonostante i senesi fedeli al padre Pandolfo avessero manifestato la propria contrariet\u00e0. Questo atto contribu\u00ec ad accrescere il malcontento attorno a Fabio, che nel 1524 fu spodestato della signoria e costretto a fuggire dalla citt\u00e0. Dopo alcuni vani tentativi di riprendere Siena, l'ultimo dei figli di Pandolfo fu nominato governatore di Spoleto da papa Clemente VII. Con la morte di Fabio, avvenuta nel 1529, le ambizioni di signoria della famiglia Petrucci cessarono definitivamente.\nDopo la Signoria.\nA Siena, dopo la fine della loro signoria, i Petrucci continuarono ad annoverare vari personaggi di rilievo, sia nell'ambito ecclesiastico che in quelli civile e militare. Tra di essi spiccano le poetesse Aurelia Petrucci e Cassandra Petrucci; il diplomatico Giovanni Maria Petrucci, ambasciatore di Cosimo I de' Medici in Francia e padre di Achille Petrucci (capitano al servizio del duca di Guisa, coinvolto nelle vicende della notte di san Bartolomeo); e l'arcivescovo di Siena Alessandro Petrucci. Inoltre, nel 1630, fu proprio un membro della famiglia, Lorenzo Petrucci, ad essere incaricato di patrocinare a Roma la causa delle stimmate di Santa Caterina da Siena. Una diramazione dei Petrucci di Siena si estinse con Giuseppe Maria, arcidiacono del Duomo di Siena, il quale, con testamento del 3 ottobre 1799, nomin\u00f2 erede Celso Domenico di Girolamo Bargagli, che assunse cos\u00ec il doppio cognome Bargagli Petrucci con l'obbligo di adottare anche l'arma della famiglia.\nAltri rami.\nRamificazioni della famiglia Petrucci erano presenti nel resto della Toscana, nello Stato Pontificio e nei regni di Sicilia e Napoli. In Sicilia la famiglia si estinse nel 1507, con Antonio Petrucci, barone di Meliventri, la cui unica figlia Luciola spos\u00f2 Giovanni Bondelmonte, nobile fiorentino residente nell'isola. Nel Regno di Napoli, Stato con il quale la famiglia aveva intrattenuto rapporti molto stretti e nel quale essa era gi\u00e0 presente prima dell'esilio di Borghese e Fabio, un ramo di diretta discendenza da Pandolfo Petrucci potrebbe essere stato generato dallo stesso Fabio, che \u2013 stando alla ricostruzione del Mugnos \u2013, prima di sposare Caterina Medici nel 1523, avrebbe contratto matrimonio con Camilla Colonna, da cui sarebbe nato Giovanni, poi cresciuto da un parente appartenente alla famiglia Molloy, di origine francese. Nei decenni successivi i discendenti di Giovanni ricoprirono cariche di medio e alto livello presso la corte napoletana. \u00c8 stato inoltre ipotizzato un collegamento tra i Petrucci di Siena e la famiglia del barone Antonello Petrucci, segretario del re Ferdinando I di Napoli e protagonista della cosiddetta \"congiura dei baroni\" del 1485."}
{"id": "3209189", "revid": "88740", "url": "https://it.wikipedia.org/wiki?curid=3209189", "title": "Humphrey", "text": ""}
{"id": "3209190", "revid": "767487", "url": "https://it.wikipedia.org/wiki?curid=3209190", "title": "Pagoda (album)", "text": "Pagoda \u00e8 l'album di debutto della band omonima, fondata dagli attori Michael Pitt e Ryan Donowho. Registrato a Milano, venne pubblicato nel 2007 per l'etichetta Ecstatic Peace!."}
{"id": "3209191", "revid": "287204", "url": "https://it.wikipedia.org/wiki?curid=3209191", "title": "Sebastian Losada", "text": ""}
{"id": "3209192", "revid": "1305772", "url": "https://it.wikipedia.org/wiki?curid=3209192", "title": "Huntingdon (disambigua)", "text": ""}
{"id": "3209193", "revid": "1442080", "url": "https://it.wikipedia.org/wiki?curid=3209193", "title": "Dubai Tennis Championships 1995 - Singolare", "text": "Il singolare del torneo di tennis Dubai Tennis Championships 1995, facente parte dell'ATP Tour, ha avuto come vincitore Wayne Ferreira che ha battuto in finale Andrea Gaudenzi 6-3, 6-3."}
{"id": "3209206", "revid": "287204", "url": "https://it.wikipedia.org/wiki?curid=3209206", "title": "Hurst", "text": ""}
{"id": "3209221", "revid": "339392", "url": "https://it.wikipedia.org/wiki?curid=3209221", "title": "Zeiten \u00e4ndern Dich (film)", "text": ""}
{"id": "3209224", "revid": "1442080", "url": "https://it.wikipedia.org/wiki?curid=3209224", "title": "Sybase Open 1995 - Singolare", "text": "Il singolare del torneo di tennis Sybase Open 1995, facente parte dell'ATP Tour, ha avuto come vincitore Andre Agassi che ha battuto in finale Michael Chang 6-2, 1-6, 6-3."}
{"id": "3209227", "revid": "767487", "url": "https://it.wikipedia.org/wiki?curid=3209227", "title": "The Inspirations of Harry Larrabee", "text": "The Inspirations of Harry Larrabee \u00e8 un film muto del 1917 diretto da Bertram Bracken. Il film, prodotto dalla Balboa Amusement Producing Company e distribuito dalla General Film Company, usc\u00ec nelle sale nel marzo del 1917.\nLa sceneggiatura si basa sull'omonimo racconto di Howard Fielding (pseudonimo di Charles Witherle Hooke) di cui non si conosce la data di pubblicazione.\nTrama.\nIl commediografo Harry Larrabee resta coinvolto inconsapevolmente in un furto perpetrato ai danni di Carolyn, la ragazza della quale \u00e8 innamorato. La giovane \u00e8 rimasta vittima di una rapina dopo che una sua vicina di casa, Madame Batonyi, le aveva chiesto di poter vedere alcuni suoi gioielli. Un uomo aveva approfittato della visita ed era entrato nell'appartamento attraverso un portavivande. Dopo aver cloroformizzato Carolyn, era fuggito con i preziosi.\nHarry, che vive nell'appartamento accanto, si accorge che sta succedendo qualcosa di strano. Carolyn, svenuta e incosciente, viene portata in taxi da Wendell, un suo amico medico, che riesce a farla rinvenire. Ma nessuno capisce come siano scomparsi i gioielli: il mistero viene rivelato quando il ladro e un suo complice, il dotto Stettina, si battono, uccidendosi l'uno con l'altro. Madame Batonyi, allora, confessa che the Wolf, il ladro, non era altri che suo marito, un malvivente che l'aveva costretta a una vita criminale da cui, dopo la morte dell'uomo, finalmente si \u00e8 liberata.\nProduzione.\nIl film, prodotto dalla Balboa Amusement Producing Company, fu il primo della serie \"Fortune Photoplay\" che la compagnia produsse come adattamenti di storie e racconti apparsi su diverse pubblicazioni, come \"Popular\" , \"People's\" , \"Smith's\" e \"Ainslee's\".\nDistribuzione.\nDistribuito dalla General Film Company, il film - della durata di 53 minuti - usc\u00ec nelle sale cinematografiche statunitensi nel marzo 1917. Non si conoscono copie ancora esistenti della pellicola che viene considerata presumibilmente perduta."}
{"id": "3209231", "revid": "2056951", "url": "https://it.wikipedia.org/wiki?curid=3209231", "title": "Citt\u00e0 dell'Iran", "text": "Le principali citt\u00e0 dell'Iran per numero di abitanti."}
{"id": "3209234", "revid": "339392", "url": "https://it.wikipedia.org/wiki?curid=3209234", "title": "Anidride carboniosa", "text": ""}
{"id": "3209235", "revid": "404338", "url": "https://it.wikipedia.org/wiki?curid=3209235", "title": "Invernale", "text": ""}
{"id": "3209236", "revid": "404338", "url": "https://it.wikipedia.org/wiki?curid=3209236", "title": "Intertropicale", "text": ""}
{"id": "3209237", "revid": "12109", "url": "https://it.wikipedia.org/wiki?curid=3209237", "title": "Disnomia (disturbo del linguaggio)", "text": "La disnomia \u00e8 la difficolt\u00e0 o incapacit\u00e0 a richiamare alla memoria la parola corretta quando \u00e8 necessaria. La disnomia pu\u00f2 incidere sulle abilit\u00e0 del discorso, della scrittura o di entrambe.\nLa maggior parte degli individui ha problemi riguardanti il richiamo delle parole solo di tanto in tanto. Il problema diviene di rilevanza medica quando la difficolt\u00e0 nel richiamare le parole interferisce con la vita quotidiana. In medicina si utilizzano dei test neuropsicologici per pervenire a una diagnosi specifica.\nLa disnomia si pu\u00f2 sviluppare in seguito a un trauma cerebrale oppure pu\u00f2 essere un disturbo dell'apprendimento. La disnomia conseguente a traumi al capo generalmente si riduce o scompare col passare del tempo.\nIl disturbo dell'apprendimento non pu\u00f2 essere eliminato, ma le persone aventi tale disturbo possono migliorare le loro abilit\u00e0 nella vita quotidiana utilizzando delle strategie per raggirare gli ostacoli che esso pu\u00f2 comportare.\nPanoramica.\nI problemi relativi al richiamo delle parole dalla memoria diventa una condizione clinica quando sono sufficientemente severi da interferire con la vita quotidiana della persona. I test neuropsicologici degli individui aventi disnomia mostrano una significativa difficolt\u00e0 nel richiamare nomi o parole.\nCome condizione a \"lungo termine\", la disnomia pu\u00f2 essere:\nLa disnomia pu\u00f2 essere descritta anche come un problema a \"breve termine\" relativo al richiamo di parole o nomi. In questo caso, si tratta di un sintomo e non di una condizione. La disnomia pu\u00f2 essere un sintomo di intossicazione alcolica, basso tasso di glucosio nel sangue, commozione cerebrale, scompenso elettrolitico, carenza nutrizionale, ipogonadismo, ipertermia, ipotermia, ipossiemia ed altre condizioni o malattie.\nSintomi.\nLa disnomia compromette le abilit\u00e0 di linguaggio e di scrittura.\nDisnomia e anomia: differenze.\nLa differenza tra disnomia e anomia \u00e8 nel livello di funzione. Questo \u00e8 indicato dalla natura dei nomi, dis-nomia e a-nomia. L'anomia \u201crende una persona completamente incapace di nominare oggetti familiari, come se fosse improvvisamente chiamata a parlare in una lingua straniera\u201d. La disnomia, invece, \u00e8 un livello pi\u00f9 lieve di disfunzione, una forma grave del fenomeno di tipo \u201cce l'ho sulla punta della lingua\u201d in cui il cervello non riesce a richiamare il nome o la parola richiesta.\nUna rassegna di letteratura medica mostra che:\nNonostante le differenze, non esiste un criterio clinico chiaro che stabilisca un preciso limite oltre il quale la disnomia diventa anomia.\nDisnomia e afasia espressiva.\nLa disnomia \u00e8 un tipo di afasia espressiva.\nRelazione con la dislessia.\nAlcune teorie sulla natura della dislessia sostengono che essa sia causata dalla disnomia. Questa teoria \u201csuggerisce che il deficit nel recupero delle denominazioni verbali crei una sorta di deficit della memoria a breve termine che sfocia nella difficolt\u00e0 a richiamare le denominazioni verbali in fase di lettura\u201d."}
{"id": "3209238", "revid": "404338", "url": "https://it.wikipedia.org/wiki?curid=3209238", "title": "Strutture bariche", "text": ""}
{"id": "3209243", "revid": "767487", "url": "https://it.wikipedia.org/wiki?curid=3209243", "title": "Il peccato di Lola", "text": "Il peccato di Lola \u00e8 un film del 1984, diretto da Bruno Gaburro.\nTrama.\nAlbert, un giovane appartenente all'alta borghesia londinese, alla partenza della madre rimane nell'enorme villa di famiglia, in compagnia dell'autista Angus. L'arrivo della procace governante Lola mette in subbuglio i sensi del ragazzo. Lola cerca di sedurre Albert e si scontra, sin dall'inizio, con Angus che mette in guardia Albert dal carattere insidioso di Lola. In un momento in cui Lola avverte improvvisamente un malore, Albert la soccorre somministrandole un calmante adatto alle patologie cardiache. Quando finalmente riesce a sedurre il ragazzo e a portarselo a letto, Lola subisce un improvviso attacco di cuore e muore.\nAlbert, sconvolto e spaventato, chiede aiuto ad Angus che gli consiglia di non rivolgersi alla polizia per non creare uno scandalo; dopodich\u00e9 Angus e Albert trascinano il cadavere in un sacco di plastica e lo seppelliscono in giardino. Il giorno dopo il cadavere scompare e al suo posto Angus e Albert trovano una lettera minatoria in cui si chiede un riscatto di 5 000 sterline per la restituzione del cadavere. Albert si trova costretto a sottostare al ricatto e, per racimolare la somma richiesta, decide d'impegnare una preziosa collana della madre. La serie dei misteriosi ritrovamenti non finisce qui: il cane di Albert viene ucciso e viene fatta trovare una scatola contenente un cuore. A questo punto Angus manifesta l'intenzione di non volere pi\u00f9 subire ricatti e ammonisce Albert per la sua perseveranza, consigliandolo di arrendersi e avvisare la polizia.\nIn piena nottata, Albert, attirato da alcuni rumori, si reca in bagno e vi ritrova Lola, che \u00e8 viva e gli confessa di essere stata complice di un piano ordito da Angus. Albert tenta inutilmente di avvisare la polizia, poich\u00e9 la linea telefonica \u00e8 interrotta, poi trova una rivoltella in un cassetto.\nAngus sorprende i due a letto e, impugnando un coltello, minaccia di ucciderli ma viene colpito alla testa da un proiettile sparato da Albert. Il suo cadavere viene trascinato nel portabagagli dell'auto. Lola, tornata a letto, viene spaventata a morte da Albert, rientrato in camera con il volto insanguinato avvolto in un sacco di plastica. Cos\u00ec il ragazzo sistema i cadaveri in modo da simulare un delitto passionale tra Angus e Lola e avverte la polizia.\nCaratteristiche.\nIl film parte e si sviluppa come una commedia erotica, dove la protagonista Lola rappresenta \u201cl'elemento disturbante\u201c che irrompe nella quiete familiare provocando il giovane inesperto di buona famiglia ma, a met\u00e0 percorso, prende una strada diversa assumendo le caratteristiche del film thriller. Per il regista si tratta di un film non riuscito anche per la mancata funzionalit\u00e0 della protagonista Donatella Damiani.\nCensura.\nLa versione che circola in televisione ha la durata di 78 minuti ed ha tutte le scene di sesso tagliate. A causa di questi tagli viene a mancare la prima presunta morte di Lola e ci\u00f2 desta nello spettatore parecchia confusione."}
{"id": "3209245", "revid": "834", "url": "https://it.wikipedia.org/wiki?curid=3209245", "title": "Winged Victory (film)", "text": ""}
{"id": "3209246", "revid": "1759754", "url": "https://it.wikipedia.org/wiki?curid=3209246", "title": "Madonna Diotallevi", "text": "La Madonna Diotallevi \u00e8 un dipinto a olio su tavola (69x50 cm) di Raffaello Sanzio, databile verso il 1504 e conservato nel Bode Museum di Berlino. \nStoria.\nL'opera faceva parte della collezione del marchese Audiface Diotallevi di Rimini, finendo nella sede odierna nel 1842 in seguito all'acquisto effettuato da Gustav Friedrich Waagen. In antico venne riferita a Perugino, mentre oggi \u00e8 assegnata quasi concordemente a Raffaello, con l'eccezione di Adolfo Venturi che parl\u00f2 di un \"Maestro della Madonna Diotallevi\", a cui rifer\u00ec anche alcune parti della \"Madonna della Consolazione\" di Perugino.\nLonghi not\u00f2 la diversit\u00e0 di fattura della Madonna, pi\u00f9 arcaica, rispetto al Bambino e a san Giovannino, ipotizzando una realizzazione a pi\u00f9 riprese, avviata verso il 1500-1502 e conclusa a Firenze nel 1504-1505.\nDescrizione e stile.\nMaria \u00e8 raffigurata a met\u00e0 figura col Bambino in grembo e san Giovannino a fianco. Fitti sono i rapporti di gesti e sguardi tra i protagonisti, con Ges\u00f9 che benedice Giovanni, il quale unisce le mani al petto in segno di umilt\u00e0 e accettazione, mentre Maria, col suo abbraccio, veglia su entrambi approvando l'accaduto. \nSebbene la composizione e le fisionomie dei protagonisti rimandino strettamente ai modelli di Perugino, interpretato per\u00f2 con austera semplicit\u00e0, la cromia rivela quello splendore e quella profondit\u00e0 di chiaroscuro imputabile a Raffaello giovane.\nLo sfondo \u00e8 composto da un cielo chiaro, con un paesaggio al di sotto dell'orizzonte che passa a met\u00e0 della tavola. Come tipico della scuola umbra, in esso si riconoscono colline dolcemente digradanti, che si perdono in lontananza secondo le regole della prospettiva aerea."}
{"id": "3209250", "revid": "110157", "url": "https://it.wikipedia.org/wiki?curid=3209250", "title": "Tu non hai la pi\u00f9 pallida idea dell'amore", "text": "Tu non hai la pi\u00f9 pallida idea dell'amore, pubblicato nel 1972, \u00e8 il primo album della cantante italiana Marcella Bella.\nIl disco.\nIl progetto vede fra le tracce l'alternanza delle prime hit di Marcella, con alcune cover dal piglio pi\u00f9 cantautorale, dal repertorio di Bruno Lauzi, Lucio Battisti ed Herbert Pagani. All'interno della copertina una dedica di Renzo Arbore, che si complimenta con la giovane cantante per i progressi fatti in poco tempo.\nL'album arriv\u00f2 dopo l'exploit di \"Montagne verdi\", brano divenuto nel tempo un vero e proprio evergreen: presentato al Festival di Sanremo 1972, consacr\u00f2 Marcella al grande pubblico con un successo di vendite pari a circa mezzo milione di 45 giri venduti. Anche il singolo estivo \"Sole che nasce sole che muore\" raggiunse una buona notoriet\u00e0, mentre con \"Un sorriso e poi perdonami\", la giovane cantante riusc\u00ec a guadagnarsi l'accesso alla finale di Canzonissima, raggiungendo anche il 1\u00ba posto nella hit-parade dei singoli pi\u00f9 venduti.\nNel retro-copertina appare anche una dedica personale della cantante: \"Caro Ivo, il primo LP di una ragazza \u00e8 sempre dedicato a un uomo, io scelgo il mio produttore Ivo Callegari. Sei d'accordo? Marcella\"\nTracce.\nLato A\nLato B"}
{"id": "3209252", "revid": "1305772", "url": "https://it.wikipedia.org/wiki?curid=3209252", "title": "Winged Victory", "text": "Winged Victory (vittoria alata in lingua inglese) pu\u00f2 riferirsi a:"}
{"id": "3209253", "revid": "1573940", "url": "https://it.wikipedia.org/wiki?curid=3209253", "title": "Chiesa di Santa Domenica (Scorrano)", "text": "La chiesa di Santa Domenica \u00e8 la chiesa madre di Scorrano in provincia di Lecce. \u00c8 sede della parrocchia della Trasfigurazione del Signore.\nDescrizione.\nLa chiesa \u00e8 costituita da due parti cronologicamente diverse: una del XVI e un'altra del XVII secolo. Tra il 1602 e il 1608 l'edificio venne ampliato inglobando una preesistente costruzione, molto probabilmente di fine Quattrocento. Nel 1678 vennero allungate le navate. Secondo la tradizione locale la chiesa sorge sui resti di un tempio dedicato a Giano, distrutto da san Pietro durante il suo passaggio in queste terre per raggiungere Roma.\nEsterno.\nPresenta una facciata in conci di carparo a vista, caratterizzata da un portale principale con l'architrave dominato dalla statua di santa Domenica affiancata da san Nicola e san Gennaro. Quattro larghe paraste, all'interno di ciascuna delle quali sono ricavate tre nicchie, ne scandiscono il ritmo compositivo, proiettando all'esterno la suddivisione in tre navate dell'aula. Le uniche due statue che occupano le nicchie raffigurano sant'Ignazio di Loyola e san Francesco Saverio.\nInterno.\nL'edificio ha un impianto basilicale a croce latina ed \u00e8 in stile barocco. Gli interventi di restauro effettuati agli inizi del XIX secolo hanno comportato il rifacimento del pavimento, per il quale \u00e8 stato utilizzato il marmo di Carrara, e la modifica degli altari che furono dipinti in finto marmo. Nella navata sinistra sono posizionati gli altari di san Nicola di Myra, di san Giovanni Battista (o di san Giovannino, detto anche di san Giuseppe) e del sacro Cuore di Ges\u00f9 (gi\u00e0 dell'Immacolata Concezione); nel transetto sinistro trovano posto gli altari della Madonna di Costantinopoli (1705c.) e di santa Domenica (1628); nel transetto destro quelli del Sacramento (1620) e della Nativit\u00e0 di san Giovanni Battista (o della Madonna del Buon Consiglio) (1627); nella navata destra gli altari della Madonna del Rosario (rimaneggiato nel 1954), della Madonna del Carmine (1688) e della Madonna della Neve. Il presbiterio accoglie l'altare maggiore realizzato a Napoli nel 1794 in marmi policromi decorati a commesso, che sostituisce quello originario scolpito in pietra leccese dorata. Di particolare interesse artistico \u00e8 una tavola del salernitano Vincenzo De Rogata raffigurante la \"Madonna tra san Matteo e san Marco\", datata 1498."}
{"id": "3209255", "revid": "1442080", "url": "https://it.wikipedia.org/wiki?curid=3209255", "title": "Milan Indoor 1995 - Singolare", "text": "Il singolare del Milan Indoor 1995 \u00e8 stato un torneo di tennis facente parte dell'ATP Tour.\nEvgenij Kafel'nikov ha battuto in finale Boris Becker 7\u20135, 5\u20137, 7\u20136(6)."}
{"id": "3209259", "revid": "298055", "url": "https://it.wikipedia.org/wiki?curid=3209259", "title": "Petra Schubert", "text": ""}
{"id": "3209263", "revid": "72396", "url": "https://it.wikipedia.org/wiki?curid=3209263", "title": "Rainer Kracht", "text": "Kracht \u00e8 famoso per essere la persona, di ogni epoca, che ha scoperto pi\u00f9 comete: alla data del 2 settembre 2018 ne ha scoperte 272, di cui 265 osservando le immagini del satellite astronomico SOHO , 3 con le immagini della coppia di satelliti STEREO e 4 con le immagini d'archivio riprese dal satellite Solwind , tra di esse c'\u00e8 la 500\u00b0 cometa SOHO, ufficialmente chiamata \"C/2002 P3 SOHO\", appartenente al Gruppo di comete Meyer e la cometa periodica 321P/SOHO.\nKracht ha anche scoperto due gruppi di comete, chiamati Gruppo Kracht I e Gruppo Kracht II; le comete del secondo gruppo sono risultate in seguito costituire passaggi diversi di due comete periodiche SOHO, una delle quali frammentatasi in due comete. L'asteroide 234761 Rainerkracht porta il suo nome."}
{"id": "3209270", "revid": "1305772", "url": "https://it.wikipedia.org/wiki?curid=3209270", "title": "Love Comes Quickly", "text": "Love Comes Quickly \u00e8 un singolo del gruppo musicale Pet Shop Boys, il secondo estratto dal primo album in studio \"Please\"; venne pubblicato il 24 febbraio 1986.\nLa canzone, ritenuta dal gruppo come una delle loro preferite, narra dell'inevitabilit\u00e0 dell'amore, che prima o poi colpisce chiunque, persino coloro che rifiutano l'idea di innamorarsi nella loro vita. \"Love Comes Quickly\" entr\u00f2 nella Top 20 della classifica britannica, tuttavia senza riuscire a riscuotere il successo del singolo precedente.\nLa canzone.\nProdotta da Stephen Hague, il produttore dell'intero album \"Please\", il brano fu scritto interamente da Neil Tennant e Chris Lowe, seppur due strofe verso met\u00e0 brano sono co-scritte dallo stesso Hague. Verso fine brano vi \u00e8 una specie di assolo di sassofono, eseguito da Andy MacKay (membro dei Roxy Music).\nPubblicazione.\nPubblicato esclusivamente sotto formato vinile, assieme al successivo singolo \"Opportunities\", il brano include fra i b-side diversi remix prodotti dal noto produttore Shep Pettibone. Suddetti remix, assieme al remix di \"That's My Impression\" (brano inedito), entrarono nella Top10 della classifica americana dance nell'Ottobre 1986. Il brano venne ulteriormente remixato nel 2003 dal duo Blank &amp; Jones ed inserito nell'edizione speciale della raccolta \"\".\nCopertina.\nLa copertina di \"Love Comes Quickly\", una foto di Chris Lowe con un cappello con su la scritta \"BOY\", divenne rapidamente una delle immagini icona della carriera dei Pet Shop Boys. Talmente forte la popolarit\u00e0 della foto che diverse parodie ironizzarono su quella foto, persino nel videoclip di \"I'm with Stupid\" del 2006 e nel 2006 comic strip di webcomic \"Scary Go Round\" venne richiamato il volto di Lowe.\nNeil Tennant diversi anni dopo dichiar\u00f2 che si aspettava ci\u00f2, in quanto quella foto poteva essere considerata il momento del coming out del gruppo (foto definita da Tennant \"incredibilmente gay\").\nVideo musicale.\nDiretto da Eric Watson, che sarebbe divenuto il regista di molti videoclip dei Pet Shop Boys, il videoclip di \"Love Comes Quickly\" \u00e8 molto semplice sia come effetti che come riprese: mostra diverse inquadrature del volto di Tennant che canta il brano, intervallate da montaggi raffiguranti diverse persone. In alcuni momenti compare anche Lowe, disteso su una sorta di pavimento a rete quadrata.\nSuccessivamente Watson defin\u00ec il video da lui girato un \"completo disastro\".\nCover.\nNonostante il brano non ottenne molto successo in termini di classifica, \"Love Comes Quickly\" \u00e8 stato oggetto di molte cover, fra cui la primissima cover (del 1986, stesso anno di uscita del singolo) della giapponese Hidemi Ishikawa. Nel 2013 le Donatella hanno inciso una cover del brano all'interno del loro album di debutto \"Unpredictable\", da cui verr\u00e0 estratto come terzo singolo."}
{"id": "3209271", "revid": "287204", "url": "https://it.wikipedia.org/wiki?curid=3209271", "title": "Un solo grande amore (film)", "text": ""}
{"id": "3209272", "revid": "767487", "url": "https://it.wikipedia.org/wiki?curid=3209272", "title": "Salom\u00e9 (film 1908)", "text": "Salom\u00e9 \u00e8 un cortometraggio del 1908 diretto da Albert Capellani. Nello stesso anno usc\u00ec un'altra versione cinematografica diretta da J. Stuart Blackton.\nTrama.\nSalom\u00e8 \u00e8 il frutto dell'amore incestuoso tra la madre Erodiade e il re Erode Antipa. Il profeta Giovanni Battista, dopo la morte di Cristo, accusa la famiglia di sacrilegio mediante questa unione, tralasciando per il momento tutti gli altri peccati lussuriosi. Per Erode questa offesa \u00e8 la goccia che fa traboccare il vaso e cos\u00ec fa imprigionare il profeta, meditando di ucciderlo. Salom\u00e8 invece rimane del tutto estasiata dalle parole profetiche e accusatrici del Battista, tanto da infatuarsi pesino di lui. Ma Giovanni appena lo scopre la maledice ancora pi\u00f9 di prima; cos\u00ec Salom\u00e8 dopo aver inscenato la \"Danza dei Sette Veli\", reclama dal padre la testa del profeta. Giovanni Battista viene decapitato e Salom\u00e8 viene pervasa da un'estasi sessuale. Il padre inorridito da ci\u00f2 la fa uccidere."}
{"id": "3209274", "revid": "1305772", "url": "https://it.wikipedia.org/wiki?curid=3209274", "title": "Un solo grande amore", "text": ""}
{"id": "3209276", "revid": "108187735", "url": "https://it.wikipedia.org/wiki?curid=3209276", "title": "Libera da", "text": "Libera da \u00e8 il primo album della cantante italiana Silvia Olari, pubblicato il 25 maggio 2010 dall'etichetta discografica Warner Music Italy.\nLa cantante ha definito il suo nuovo progetto discografico \"un lavoro pi\u00f9 maturo dove ha voluto miscelare il suo background prettamente classico alle influenze musicali assorbite negli anni da grandi artisti internazionali quali Ray Charles e musicisti soul e rhythm and blues come Alicia Keys\".\nIn questo primo album, in precedenza aveva pubblicato un ep, la cantante riveste per la prima volta il ruolo di cantautrice, difatti la maggior parte dei brani e delle musiche sono stati scritti e composti dalla stessa Olari.\nIl primo singolo estratto dall'album \u00e8 stato \"Inaccettabile\", pubblicato il 22 gennaio 2010. Successivamente sono stati estratti \"Piango per te\" il 7 maggio 2010 e, come terzo ed ultimo, \"Cenere\" il 28 settembre 2010."}
{"id": "3209278", "revid": "102757882", "url": "https://it.wikipedia.org/wiki?curid=3209278", "title": "Antonello Petrucci", "text": "Biografia.\nNato a Teano da un'umile famiglia contadina (secondo Tristano Caracciolo), di preciso nella frazione \"Scibbi\" (nei pressi dell'attuale Tranzi), fin da giovane mostr\u00f2 una vivace intelligenza, tanto che Giovanni Ammirato notaio di Aversa (di qui l'appellativo di Antonello d'Aversa) lo avvi\u00f2 alla carriera notarile.\nL'abilit\u00e0 con cui mostr\u00f2 di destreggiarsi nella giurisprudenza lo rese piuttosto noto, tanto da entrare nella cancelleria reale, la \"scrivania regia\" di Alfonso V d'Aragona, intorno alla met\u00e0 del secolo. Dopo aver ricoperto molte alte cariche, divenne segretario di re Ferrante I, che gli confer\u00ec il titolo di barone ed altri privilegi feudali. Desideroso di approfondire i propri legami con la nobilt\u00e0 del regno, fece sposare suo figlio Giovanni Antonio a Sveva Sanseverino, finch\u00e9 non rimase coinvolto nella cosiddetta congiura dei baroni nel 1485.\nScoperto ed arrestato, Antonello Petrucci venne giustiziato alcuni anni dopo, ed il suo villaggio dato alle fiamme, per volere di Ferrante I.\nDiscendenza.\nAntonello Petrucci spos\u00f2 la nobildonna Elisabetta Vassallo. Da questo matrimonio nacquero:\nDue figlie furono date in spose ed esponenti dell'aristocrazia napoletana."}
{"id": "3209283", "revid": "117152269", "url": "https://it.wikipedia.org/wiki?curid=3209283", "title": "Metamorfosi (Marcella Bella)", "text": "Metamorfosi, pubblicato nel 1974, \u00e8 un album della cantante italiana Marcella Bella.\nIl disco.\nAd anticipare l'uscita del disco fu il singolo \"Nessuno mai,\" che riscosse un grande successo nell'estate del 1974, raggiungendo la seconda posizione della hit-parade dei 45 giri pi\u00f9 venduti. \nL'altro successo dell'album, \"L'avvenire\", fu scelto come sigla del programma radiofonico \"Alto gradimento\" di Renzo Arbore.\n\"Metamorfosi\" fu presentato alla Mostra Internazionale di Musica Leggera di Venezia, risultando il pi\u00f9 venduto della kermesse, motivo per cui Marcella fu premiata con la prestigiosa \"Gondola d'Oro\"."}
{"id": "3209284", "revid": "287204", "url": "https://it.wikipedia.org/wiki?curid=3209284", "title": "Township Rollers Football Club", "text": "Il Township Rollers Football Club \u00e8 una societ\u00e0 calcistica del Botswana con sede nella citt\u00e0 di Gaborone. Il club \u00e8 stato fondato nel 1961 ed \u00e8 una delle squadre pi\u00f9 vincenti del paese.\nStoria.\nIl club fu fondato dai lavoratori del PWD (Public Works Department - Dipartimento dei lavori pubblici) nel 1961 col nome di \"Mighty Tigers\". Nel 1965 il nome fu cambiato in Township Rollers Football Club.\nIl periodo di maggior successo del club fu negli anni ottanta quando la squadra vinse 7 titoli nazionali tra il 1979 e il 1987.\nAl termine della stagione 2001/02, conclusa all'ultimo posto in campionato, la squadra venne retrocessa per la prima volta nella sua storia in \"First Division\". La militanza nella seconda serie nazionale dur\u00f2 poco: la stagione 2002/03 fu molto problematica a causa di uno scisma interno tra alcune delle maggiori squadre e la BFA che port\u00f2 a modifiche nei calendari e nei tornei, la stagione 2003/04 si svolse normalmente e alla sua conclusione i Rollers guadagnarono la promozione in \"Premier League\".\nNella stagione 2004/05 il club riusc\u00ec nella storica impresa di conquistare il cosiddetto \"double\": campionato e coppa nazionale, grazie al contributo di una delle icone del calcio del Botswana, l'allenatore Joseph \"Banks\" Panene.\nLa stagione 2009/10 \u00e8 stata ricca di successi per i Rollers che hanno conquistato il loro secondo \"double\", imponendosi in campionato con 78 punti, distanziando di 13 lunghezze gli storici rivali dei Mochudi Centre Chiefs e battendoli per 3-1 nell finale della Coca Cola Cup.\nNella stagione 2010/11 i \"Rollers\" si sono nuovamente imposti nel campionato nazionale, undicesimo titolo nella storia del club, ma sono stati eliminati nei quarti di finale della coppa del Botswana dall'Uniao Flamengo Santos (4-3 ai calci di rigore dopo il pareggio per 1-1 nei tempi regolamentari). La nota negativa della stagione \u00e8 stata la mancata partecipazione alla CAF Champions League: il club campione in carica del Botswana doveva affrontare nel turno preliminare gli angolani dell'Interclube di Luanda ma a causa di problemi finanziari la societ\u00e0 ha deciso di non prendere parte alla manifestazione internazionale. Il ritardo con cui la federazione nazionale ha comunicato alla CAF la decisione di non prendere parte al torneo ha comportato una squalifica di tre anni dalle competizioni continentali e una multa di 1.500 dollari per il club.\nOrganico 2010-2011.\nStaff.\n "}
{"id": "3209285", "revid": "327094", "url": "https://it.wikipedia.org/wiki?curid=3209285", "title": "Township Rollers", "text": ""}
{"id": "3209297", "revid": "834", "url": "https://it.wikipedia.org/wiki?curid=3209297", "title": "Tzigana (film)", "text": ""}
{"id": "3209300", "revid": "452415", "url": "https://it.wikipedia.org/wiki?curid=3209300", "title": "Lucas van Leyden", "text": ""}
{"id": "3209303", "revid": "767487", "url": "https://it.wikipedia.org/wiki?curid=3209303", "title": "L'Arl\u00e9sienne (film 1908)", "text": "L'Arl\u00e9sienne \u00e8 un cortometraggio del 1908 diretto da Albert Capellani.\nUna delle numerose versioni cinematografiche tratte dalla novella del 1866 (nella raccolta \"Lettres de mon moulin\") di Alphonse Daudet e dall'opera di Francesco Cilea.\nTrama.\nIl protagonista \u00e8 innamorato di una ragazza arlesiana che non pu\u00f2 sposare. Convinto al matrimonio con una giovane del villaggio, il giorno delle nozze, per\u00f2, ricorda l'Arlesiana e si suicida.\nProduzione.\nProdotto dalla Path\u00e9 Fr\u00e8res.\nDistribuzione.\nIl film usc\u00ec nelle sale francesi il 16 ottobre 1908 e negli USA il 25 novembre 1908, distribuito dalla Path\u00e9 Fr\u00e8res,"}
{"id": "3209304", "revid": "1543377", "url": "https://it.wikipedia.org/wiki?curid=3209304", "title": "You Don't Know What Love Is (You Just Do as You're Told)", "text": "You Don't Know What Love Is (You Just Do as You're Told) \u00e8 una canzone scritta e registrata dal gruppo rock statunitense The White Stripes. La canzone \u00e8 stata suonata la prima volta dal vivo il 29 giugno 2007 a Calgary, Alberta, in Canada, ed \u00e8 la terza traccia ad essere stata pubblicata dal loro sesto album studio album Icky Thump. Il brano \u00e8 stato pubblicato come CD singolo il 10 settembre 2007.\nIl video musicale \u00e8 stato girato a Iqaluit, la capitale del territorio nord canadese di Nunavut, erano l\u00ec per il loro tour canadese del 2007."}
{"id": "3209308", "revid": "322321", "url": "https://it.wikipedia.org/wiki?curid=3209308", "title": "Se... a casa di Paola", "text": "Se... a casa di Paola \u00e8 stato un programma televisivo italiano, andato in onda dal 13 settembre 2010 al 27 maggio 2011 dal luned\u00ec al venerd\u00ec su Rai 1, dalle 14.40 alle 16.10, mentre dal 21 febbraio 2011 dalle 14.10 alle 16.10. Il contenitore televisivo, composto da un'unica edizione, \u00e8 stato condotto dalla sola conduttrice Paola Perego ed \u00e8 stato trasmesso in 16:9.\nDa luned\u00ec 21 febbraio 2011 il programma si \u00e8 allungato di quasi un'ora (dopo la chiusura del remake di Bont\u00e0 loro di Maurizio Costanzo) partendo alle 14.10 e terminando sempre alle 16.10, durando quindi ben 2 ore esatte. Protagonisti della trasmissione sono state le persone comuni, che ogni giorno hanno raccontato le loro storie di vita vissuta. Non sono mancate, inoltre, le interviste ai personaggi del mondo dello spettacolo e della televisione ci sono stati tra gli altri: Georgia Luzi, Carmen Russo, Enzo Paolo Turchi, Claudio Lippi, Alessandro Greco, Carlo Conti, Beatrice Bocci, Sandra Milo, Paolo Fox, Enrico Montesano, Lorella Cuccarini, Antonella Elia, Luca Argentero, Nino Frassica, Ela Weber, Wilma De Angelis, Matia Bazar, Enrico Brignano, Alessandro Cecchi Paone, Antonella Clerici, Ornella Vanoni, Emanuela Tittocchia, Fabrizio Frizzi, Giancarlo Magalli, Donatella Rettore, Patty Pravo, Toto Cutugno, Al Bano, Cristina Tassinari, Luca Barbarossa e Claudio Cecchetto. Il programma \u00e8 andato in onda in diretta per tutti i giorni della settimana (vale a dire dal luned\u00ec al venerdi) e ha ottenuto una media pari al 17% di share con 2 milioni di telespettatori al giorno. Prevista e confermata inizialmente una seconda edizione a partire da settembre 2011, la direzione generale della Rai nell'approvazione ufficiale dei palinsesti autunnali dell'azienda, ha espresso la volont\u00e0 di cancellare e di chiudere a sorpresa definitivamente il programma, a causa dei bassi ascolti ricevuti, durante la sola stagione televisiva 2010\u20132011."}
{"id": "3209311", "revid": "799790", "url": "https://it.wikipedia.org/wiki?curid=3209311", "title": "The Last Ride", "text": ""}
{"id": "3209312", "revid": "287204", "url": "https://it.wikipedia.org/wiki?curid=3209312", "title": "The Last Ride (film)", "text": ""}
{"id": "3209318", "revid": "115014541", "url": "https://it.wikipedia.org/wiki?curid=3209318", "title": "Neghelli (sommergibile)", "text": "Il Neghelli \u00e8 stato un sommergibile della Regia Marina.\nStoria.\nInizialmente fu dislocato nella base di Lero. Fu poi trasferito \u2013 nel 1940 \u2013 a La Spezia.\nIl 10 giugno 1940, in seguito all'ingresso dell'Italia nel secondo conflitto mondiale, fu mandato in missione difensiva nel golfo di Genova.\nIl 1\u00ba agosto fu inviato, al comando del tenente di vascello Carlo Ferracuti, a settentrione di Capo Bougaroni, per attaccare la Forza H britannica; il 5 agosto, alle 18.50, mentre era in navigazione ad ovest di Punta Asinara, fu attaccato da un sommergibile nemico che gli lanci\u00f2 due siluri; riusc\u00ec a schivare le armi contromanovrando.\nIn dicembre fu inviato 45 miglia a settentrione di Marsa Matruh. Il 13 del mese, alle 20.22, avvist\u00f2 \u2013 mentre si trovava emerso \u2013 l'incrociatore leggero HMS \"Coventry\"; dopo aver serrato le distanze lanci\u00f2 una salva di quattro siluri, restando in superficie, senza allontanarsi, per osservare il risultato. Uno dei siluri and\u00f2 a segno a proravia della plancia del \"Coventry\", arrecandogli gravi danni; la nave inglese apr\u00ec il fuoco con le proprie artiglierie in direzione del \"Neghelli\", che si allontan\u00f2 indenne. Il \"Coventry\" rientr\u00f2 ad Alessandria d'Egitto, ma rimase in cantiere per le riparazioni sino al 20 gennaio 1941, subendo peraltro la riduzione della velocit\u00e0 da 29 a 23 nodi.\nIl 14 gennaio 1941 il \"Neghelli\" salp\u00f2 da Lero per portarsi in agguato tra le isole dell'Egeo, sulla rotta che conduceva al Pireo ma non diede pi\u00f9 notizie di s\u00e9.\nSolo nel dopoguerra si apprese della sorte toccata al sommergibile: durante il mattino del 19 gennaio aveva attaccato dapprima il cacciatorpediniere greco \"Psara\", poi, alle 11.53, il convoglio britannico \"AS 12\" Pireo-Alessandria, formato dai piroscafi \"Clan Cumming\", \"Clan MacDonald\" ed \"Empire Song\" scortati dall'incrociatore antiaereo HMS \"Calcutta\" e dai cacciatorpediniere HMS \"Greyhound\", \"Janus\" e \"Defender\" (tale convoglio era in mare nell'ambito dell'operazione britannica \"Excess\"). Uno dei siluri del \"Neghelli\" aveva colpito il \"Clan Cumming\" (7264 tsl) in posizione 37\u00b015' N e 24\u00b004' E, provocandogli gravi danni ed obbligandolo a rientrare al Pireo scortato dal \"Janus\". Il \"Greyhound\" aveva per\u00f2 iniziato la caccia con bombe di profondit\u00e0 ed infine il sommergibile, colpito, era affondato con tutto l'equipaggio al largo di Falconera.\nCon il \"Neghelli\" scomparvero il comandante Ferracuti, altri 4 ufficiali e 41 fra sottufficiali e marinai.\nIl sommergibile aveva effettuato 9 missioni di guerra, percorrendo in tutto 5226 miglia in superficie e 714 in immersione."}
{"id": "3209320", "revid": "47767", "url": "https://it.wikipedia.org/wiki?curid=3209320", "title": "Reviano", "text": "Reviano \u00e8 una frazione del comune di Isera in Provincia di Trento.\nGeografia fisica.\nReviano, fino al 1928 comune autonomo con il nome di Reviano Folas insieme a Folas, \u00e8 un paese composto da un gruppo di vecchie case su di un ripiano morenico tra i vigneti; \u00e8 la pi\u00f9 piccola frazione di Isera: misura infatti solo 31 ettari.\nStoria.\nNel maggio del 1915 la popolazione fu fatta evacuare, assieme a quella degli altri villaggi della costa del monte, trattandosi della cosiddetta \"zona nera\" cio\u00e8 di quei luoghi che si trovavano nei pressi della linea del fuoco."}
{"id": "3209321", "revid": "1494169", "url": "https://it.wikipedia.org/wiki?curid=3209321", "title": "Armentario", "text": ""}
{"id": "3209322", "revid": "35804", "url": "https://it.wikipedia.org/wiki?curid=3209322", "title": "Armentiere", "text": ""}
{"id": "3209330", "revid": "154893", "url": "https://it.wikipedia.org/wiki?curid=3209330", "title": "Abruzzo marsicano", "text": ""}
{"id": "3209333", "revid": "1543377", "url": "https://it.wikipedia.org/wiki?curid=3209333", "title": "Balaya", "text": "Balaya \u00e8 un comune (in francese \"sous-pr\u00e9fecture\") della Guinea, parte della regione di Lab\u00e9 e della prefettura di L\u00e9louma."}
{"id": "3209334", "revid": "834", "url": "https://it.wikipedia.org/wiki?curid=3209334", "title": "The Football Factory (film)", "text": ""}
{"id": "3209335", "revid": "104458", "url": "https://it.wikipedia.org/wiki?curid=3209335", "title": "Heinrich Messner", "text": ""}
{"id": "3209336", "revid": "547034", "url": "https://it.wikipedia.org/wiki?curid=3209336", "title": "Paul Bartel", "text": ""}
{"id": "3209340", "revid": "913245", "url": "https://it.wikipedia.org/wiki?curid=3209340", "title": "Verena Sailer", "text": "Biografia.\nAi Giochi olimpici di Pechino 2008 ha preso parte alla prova della staffetta 4\u00d7100 metri con le compagne di nazionale Anne M\u00f6llinger, Cathleen Tschirch e Marion Wagner classificandosi in finale al quarto posto con 43\"28.\nAi Campionati mondiali di Berlino nel 2009 arriva fino alla semifinale dei 100 metri, dove correndo in 11\"24 non riesce a qualificarsi per la finale. Con la staffetta 4\u00d7100 metri vince il bronzo con il tempo di 42\"87 dietro Giamaica (42\"06) e Bahamas (42\"29).\nL'anno seguente ai Campionati europei di Barcellona, si qualifica per la finale dei 100 metri piani con il miglior tempo di 11\"06. In finale corre in 11\"10 (nuovo record personale) sopravanzando le francesi V\u00e9ronique Mang e Myriam Soumar\u00e9 (rispettivamente seconda e terza). Prende parte anche alla staffetta 4\u00d7100 metri, ma la selezione tedesca viene squalificata in semifinale per un errore nel cambio tra Anne M\u00f6llinger e Verena Sailer.\nAltre competizioni internazionali.\n2010"}
{"id": "3209344", "revid": "767487", "url": "https://it.wikipedia.org/wiki?curid=3209344", "title": "Peau d'\u00c2ne (film 1904)", "text": "Peau d'\u00c2ne \u00e8 un cortometraggio del 1904 diretto da Albert Capellani e da Vincent Lorant-Heilbronn. Nel 1908, Capellani ne firmer\u00e0 una nuova versione dallo stesso titolo.\nProduzione.\nIl film fu prodotto dalla S.C.A.G.L.\nDistribuzione.\nDistribuito dalla S.C.A.G.L. e dalla Path\u00e9 Fr\u00e8res, il film fu distribuito nel 1904.\nDate di uscita.\nIMDb\nAlias"}
{"id": "3209346", "revid": "287204", "url": "https://it.wikipedia.org/wiki?curid=3209346", "title": "Submission (film)", "text": ""}
{"id": "3209351", "revid": "163662", "url": "https://it.wikipedia.org/wiki?curid=3209351", "title": "Submission", "text": ""}
{"id": "3209358", "revid": "709565", "url": "https://it.wikipedia.org/wiki?curid=3209358", "title": "Lupo Lucio", "text": ""}
{"id": "3209370", "revid": "217591", "url": "https://it.wikipedia.org/wiki?curid=3209370", "title": "Miracolo eucaristico di Santar\u00e9m", "text": "Il miracolo eucaristico di Santar\u00e9m sarebbe avvenuto nell'omonima cittadina portoghese nell'anno 1247: una donna, spinta dalla gelosia per il marito, rub\u00f2 un'ostia consacrata, su consiglio di una fattucchiera, per ricavarne un filtro d'amore, ma la particola avrebbe iniziato a sanguinare.\nStoria.\nA Santar\u00e9m, principale centro dell'antica regione portoghese del Ribatejo (Riva del Tago), il 16 febbraio 1247 - ma per alcune fonti l'anno sarebbe il 1266 - una donna, gelosa a causa dell'infedelt\u00e0 del marito, su consiglio di una fattucchiera, che voleva prepararle un filtro d'amore, rub\u00f2 in chiesa un'ostia consacrata, nascondendola in un velo.\nMentre ritornava a casa, la particola avrebbe cominciato a sanguinare e la donna, spaventata, la nascose in un cassetto, dove il sanguinamento sarebbe proseguito, accompagnato dall'emissione di luce. La coppia inform\u00f2 il parroco che, con una solenne processione, riport\u00f2 nella chiesa di santo Stefano l'ostia trafugata, che avrebbe continuato a sanguinare per tre giorni.\nLa particola \u00e8 tuttora conservata a Santar\u00e9m, in un prezioso reliquiario del 1782, nella Chiesa di Santo Stefano, chiamata anche \"Santuario del Santissimo Miracolo\". Nel corso dei secoli l'ostia avrebbe a pi\u00f9 riprese stillato sangue, e vi si sarebbero osservate immagini di Ges\u00f9.\nTra i visitatori illustri si annovera anche san Francesco Saverio.\nTutti gli anni, nella seconda domenica di aprile, la reliquia viene portata in processione alla chiesa di santo Stefano, partendo dalla casa degli sposi, trasformata in cappella nel 1684.\nIl documento originale che racconta l'episodio \u00e8 andato perduto, ma si conserva una sua copia, commissionata nel 1346 dal re Alfonso IV.\nIn relazione a questo miracolo eucaristico, furono concesse indulgenze plenarie dai papi Pio IV, san Pio V, Gregorio XIV e Pio VI."}
{"id": "3209371", "revid": "767487", "url": "https://it.wikipedia.org/wiki?curid=3209371", "title": "Peau d'\u00c2ne (film 1908)", "text": "Peau d'\u00c2ne \u00e8 un cortometraggio del 1908 diretto da Albert Capellani. Prodotto e distribuito dalla S.C.A.G.L., il film usc\u00ec nelle sale (USA) il 18 novembre 1908. Capellani aveva gi\u00e0 portato sullo schermo la fiaba di Perrault con lo stesso titolo, \"Peau d'\u00c2ne\", nel 1904.\nProduzione.\nIl film fu prodotto dalla S.C.A.G.L.\nDistribuzione.\nDistribuito in Francia dalla S.C.A.G.L., il film usc\u00ec nelle sale cinematografiche USA distribuito dalla Path\u00e9 Fr\u00e8res il 18 novembre 1908.\nData di uscita.\nIMDb\nAlias"}
{"id": "3209374", "revid": "1305772", "url": "https://it.wikipedia.org/wiki?curid=3209374", "title": "Siqueiros", "text": ""}
{"id": "3209375", "revid": "287204", "url": "https://it.wikipedia.org/wiki?curid=3209375", "title": "Miracolo eucaristico di Santarem", "text": ""}
{"id": "3209385", "revid": "56620", "url": "https://it.wikipedia.org/wiki?curid=3209385", "title": "Bescheidenheit", "text": ""}
{"id": "3209388", "revid": "834", "url": "https://it.wikipedia.org/wiki?curid=3209388", "title": "Poirot e il caso Amanda (film)", "text": ""}
{"id": "3209392", "revid": "834", "url": "https://it.wikipedia.org/wiki?curid=3209392", "title": "The Alphabet Murders", "text": ""}
{"id": "3209395", "revid": "834", "url": "https://it.wikipedia.org/wiki?curid=3209395", "title": "Pissaro (film)", "text": ""}
{"id": "3209401", "revid": "287204", "url": "https://it.wikipedia.org/wiki?curid=3209401", "title": "Phone (film)", "text": ""}
{"id": "3209402", "revid": "1305772", "url": "https://it.wikipedia.org/wiki?curid=3209402", "title": "Phone", "text": ""}
{"id": "3209405", "revid": "767487", "url": "https://it.wikipedia.org/wiki?curid=3209405", "title": "Now You See Her", "text": "Now You See Her \u00e8 un singolo del gruppo musicale canadese Crash Test Dummies pubblicato come disco promozionale nel 2010 ed estratto dall'album \"Oooh La La!\".\nCome la maggior parte delle canzoni presenti nell'album, il brano \u00e8 basato attorno alla melodia di un optigan, emulando lo stile swing.\nSignificato.\nLa canzone \u00e8 stata descritta come \"una piccola melodia stravagante su una ragazza imprendibile\" ed \u00e8 considerata une delle pi\u00f9 sorprendenti ed una delle pi\u00f9 belle canzoni dell'album.\nIl video.\nIl video, diretto da Lynne Harty e realizzato con la tecnica dello stop motion, mostra diverse immagini di differenti donne, intervallate da alcune immagini del cantante Brad Roberts."}
{"id": "3209408", "revid": "1442080", "url": "https://it.wikipedia.org/wiki?curid=3209408", "title": "U.S. Pro Indoor 1995 - Singolare", "text": "Il singolare dello U.S. Pro Indoor 1995 \u00e8 stato un torneo di tennis facente parte dell'ATP Tour.\nThomas Enqvist ha battuto in finale Michael Chang 0\u20136, 6\u20134, 6\u20130."}
{"id": "3209410", "revid": "1305772", "url": "https://it.wikipedia.org/wiki?curid=3209410", "title": "Pandaemonium", "text": ""}
{"id": "3209421", "revid": "1442080", "url": "https://it.wikipedia.org/wiki?curid=3209421", "title": "Eurocard Open febbraio 1995 - Singolare", "text": "Il singolare del torneo di tennis Eurocard Open febbraio 1995, facente parte dell'ATP Tour, ha avuto come vincitore Richard Krajicek che ha battuto in finale Michael Stich 7\u20136(4), 6\u20133, 6\u20137(6), 1\u20136, 6\u20133."}
{"id": "3209426", "revid": "767487", "url": "https://it.wikipedia.org/wiki?curid=3209426", "title": "Il fantastico mondo di Aladino", "text": "Il fantastico mondo di Aladino \u00e8 un film del 1998 diretto da Robert L. Levy.\nTrama.\nIn un'epoca lontana, il re Aladino giunge in una magica Grotta delle Meraviglie dove nasconde la lampada del Genio. Uscito dalla grotta incontra il malvagio fratello Luxor con i suoi scagnozzi, che in realt\u00e0 volevano la magica lampada per avere il potere assoluto. Aladino per\u00f2 disperde la chiave, che si divide in due parti che si spargono per il deserto, chiudendo cos\u00ec la grotta con delle pietre. Luxor, che non pu\u00f2 entrare, infonde in Aladino la magia del Sonno di Mille e una Morte, che addormenta il sultano.\nLa moglie di Aladino e sua figlia, Sherazade, capiscono subito l'inganno dello zio. Sono aiutate da un ragazzo di nome Calvin."}
{"id": "3209427", "revid": "525063", "url": "https://it.wikipedia.org/wiki?curid=3209427", "title": "Maine et Loire", "text": ""}
{"id": "3209429", "revid": "81332237", "url": "https://it.wikipedia.org/wiki?curid=3209429", "title": "Reviano Folas", "text": ""}
{"id": "3209430", "revid": "287204", "url": "https://it.wikipedia.org/wiki?curid=3209430", "title": "Peter Disztl", "text": ""}
{"id": "3209433", "revid": "599013", "url": "https://it.wikipedia.org/wiki?curid=3209433", "title": "Abierto Mexicano Telcel 1995 - Singolare", "text": "Il singolare del torneo di tennis Abierto Mexicano Telcel 1995, facente parte dell'ATP Tour, ha avuto come vincitore Thomas Muster che ha battuto in finale Fernando Meligeni 7-6(4), 7-5."}
{"id": "3209438", "revid": "287204", "url": "https://it.wikipedia.org/wiki?curid=3209438", "title": "Reith", "text": ""}
{"id": "3209439", "revid": "767487", "url": "https://it.wikipedia.org/wiki?curid=3209439", "title": "Death Race 2", "text": "Death Race 2 \u00e8 un film diretto da Roel Rein\u00e9. Nonostante sia uscito nel 2010, cio\u00e8 due anni dopo il primo \"Death Race\" interpretato, fra gli altri, da Jason Statham e Joan Allen, costituisce un antefatto della pellicola appena citata.\nTrama.\nA Terminal Island, un carcere statunitense costruito sull'oceano, distante alcune miglia dalla terraferma, scoppia una violenta lite fra gruppi di detenuti rivali. Allarmato, il direttore manda subito a sedare la rissa degli agenti in tenuta antisommossa, i quali riescono poco dopo a riportare la calma, lasciando tuttavia dietro di loro alcune vittime fra i prigionieri, il tutto ripreso e documentato da un gruppo di giornalisti.\nCarl Lucas \u00e8 uno dei pi\u00f9 abili scagnozzi di Markus Kane, un malavitoso. Un pomeriggio, quest'ultimo gli commissiona un colpo in banca, affidandogli, fra i componenti del gruppo che deve aiutarlo a realizzare la rapina, un suo giovane nipote, Vinnie, al quale l'uomo tiene particolarmente.\nNel frattempo, alla Weyland International, compagnia che organizza programmi televisivi, s'incontrano il titolare (il Sig. Weyland), il direttore di Terminal Island e September Jones, la giornalista che aveva effettuato il servizio durante la lite fra i detenuti. Quest'ultima, che \u00e8 una donna cinica e spietata, ex Miss Universo privata del titolo a seguito di uno scandalo sessuale, suggerisce ai due la creazione di un programma dove i detenuti, combattendo corpo a corpo fra loro, possano sfogare i loro istinti pi\u00f9 animali.\nNello stesso momento, in un'altra zona della citt\u00e0, Carl Lucas e il suo gruppo di rapinatori arrivano alla banca indicatagli da Markus Kane per realizzare il colpo. Tuttavia, mentre Lucas si trova in auto per fare il \"palo\", giungono sul posto due poliziotti, che entrano nella banca stessa. Preso dal panico, l'uomo chiama i suoi scagnozzi, ordinandogli di uscire e lasciar perdere tutto, ma si trova di fronte alla testardaggine di Vinnie, il nipote di Kane, che, volendo portare a termine quella che \u00e8 diventata una rapina rischiosa, non lo ascolta. Costretto cos\u00ec ad entrare in banca per cercare di aiutare i suoi ragazzi, viene coinvolto in una sparatoria con gli agenti, durante la quale uccide un giovane poliziotto accorso sul posto per aiutare i suoi colleghi. Successivamente catturato dopo un folle inseguimento in auto, viene accusato di omicidio e rinchiuso a Terminal Island.\nIn seguito, il procuratore distrettuale gli propone, dietro immunit\u00e0, di testimoniare contro Kane, dal momento che nessuno, fra le forze federali, \u00e8 ancora riuscito ad avere le prove delle sue malefatte. Volendo tuttavia rimanere fedele al suo ex capo, Lucas rifiuta e la sua condanna all'ergastolo viene convalidata. Ugualmente intimorito che il suo ex scagnozzo lo possa tradire, Kane ordina ai suoi uomini rimasti di farlo uccidere.\nNel frattempo, Lucas scopre che in prigione viene organizzato Death Match, ovvero il programma televisivo suggerito a Weyland dalla Jones, la quale ne \u00e8 diventata la direttrice e presentatrice assoluta. L'evento, seguitissimo, prevede che due detenuti, messi uno contro l'altro, lottino fra di loro o fino alla morte o alla resa di uno dei due. In caso di parit\u00e0, \u00e8 invece prevista l'eliminazione di entrambi. A coreografia del tutto, vengono chiamate dal vicino carcere femminile alcune ragazze, fra le quali Katrina, che adocchia subito Lucas. L'incontro della serata, fra i detenuti Xander Grady e 14K, il capo della triade del carcere, termina con quest'ultimo che, inaspettatamente, grazia l'avversario, andando contro le regole del programma. Ci\u00f2 provoca, durante la diretta, un calo vertiginoso degli ascolti, cosa che fa infuriare September Jones che decide di escludere il detenuto dal programma. A seguito poi di indici di share sempre pi\u00f9 deludenti, Weyland mette alle strette la donna, invitandola a risolvere la situazione al pi\u00f9 presto, pena il rimpiazzo.\nIl mattino successivo, Lucas viene messo al corrente dal direttore del carcere che Keane lo sta cercando. L'uomo fa poi la conoscenza di Goldberg e Rocco, due detenuti assieme ai quali viene messo a lavorare nelle officine del carcere. Qui scopre che i prigionieri fondono delle vecchie auto per costruire armi e proiettili a basso costo. Attirato da una delle vetture, Lucas decide di provarla contro ogni regola nel percorso stradale che fa il giro della prigione, attirando cos\u00ec l'attenzione di September, presente sul posto per presentare la puntata serale del suo programma. Poco dopo, la donna gli organizza un'imboscata, facendolo attaccare da Bill, un altro detenuto, per testare le sue capacit\u00e0 nella lotta. Dopo averlo visto avere la meglio sull'avversario, si precipita dal direttore, esprimendo il suo desiderio d'averlo come protagonista a Death Match. Il direttore tenta invano di opporre resistenza, dicendole quanto Lucas sia importante per le autorit\u00e0, poich\u00e9 considerato ancora un testimone chiave contro Keane. Tuttavia, la donna, nel suo cinismo, ignora le sue parole e quella sera, mentre Lucas sta facendo la doccia, lo raggiunge nei bagni, per imporgli di partecipare al programma. Di fronte al rifiuto categorico di Lucas, la direttrice, minacciando ritorsioni, se ne va.\nPoco dopo, durante la puntata serale del programma, vengono estratti per la lotta Big Bill, il detenuto che aveva attaccato Lucas qualche ora prima e Lists, un ragazzo mite, affetto da balbuzia, amico di Lucas. Consapevole che il giovane non pu\u00f2 affatto competere con l'avversario, Lucas sollecita September per fargli prendere il suo posto, ma la donna non lo ascolta, dicendogli invece con ironia che spera che il suo amico venga ucciso per alzare gli indici d'ascolto. Aiutato allora da Katrina, Lucas entra nell'area della lotta, iniziando cos\u00ec a scontrarsi con Big Bill. Sollecitati dalla cosa, gli altri detenuti riescono a sradicare le barriere di protezione dell'arena, iniziando cos\u00ec una rissa generale che porta gli indici d'ascolto a percentuali vertiginose. Tuttavia, allarmato dalla situazione, il direttore fa interrompere la trasmissione ed intervenire gli agenti per riportare la calma, provocando cos\u00ec le ire della presentatrice, alla quale l'uomo risponde togliendole la sua disponibilit\u00e0 ad organizzare ancora lo show nella sua prigione. Le immagini degli scontri, trasmessi poco dopo nel telegiornale, arrivano fino a casa di Kane, che credeva Lucas ormai morto da tempo. In preda al panico, il malavitoso decide di riunire tutti i suoi scagnozzi, promettendo un milione di dollari di ricompensa a colui che riuscir\u00e0 ad infiltrarsi nel carcere ed uccidere il suo ex socio.\nIn seguito Weyland, vista la figuraccia fatta nell'ultima puntata di Death Match, \u00e8 intenzionato a sopprimere il programma e a licenziare September ma la donna, con un abile ricatto, riesce a ribaltare la situazione in suo favore, proponendo che invece della lotta venga fatta una corsa automobilistica da tenersi nel perimetro stradale della prigione, una corsa ad eliminazione diretta, usando le auto e le armi prodotte dai detenuti nelle officine. Entusiasta Weyland decide di aggiungere spettacolo alla cosa mettendo il palio la libert\u00e0 a colui che vincer\u00e0 cinque corse e ribattezza il programma Death Race.\nLa corsa, composta da nove piloti affiancati dalle stesse ragazze che c'erano a Death Match, fra le quali Katrina che si mette in coppia con Lucas, ha inizio. Durante la prima sessione, grazie ad una intercettazione audio, la Jones scopre il piano di Kane per eliminare Lucas, cos\u00ec, quella sera, dopo essere riuscita ad estorcere altri dettagli del piano ad un detenuto, lo fa uccidere, poi mette in isolamento Lucas, vincitore della giornata, non rinunciando tuttavia a continuare a farlo partecipare alla gara nella speranza di fargli avere una morte spettacolare per i suoi spettatori. Organizza poi un incontro fra Katrina e Kane, durante la quale il malavitoso la ricatta, dicendogli che se non l'aiuter\u00e0 ad uccidere il suo ex socio la far\u00e0 uccidere a sua volta.\nIl giorno successivo, grazie agli ascolti stellari ottenuti da Death Race, la donna riesce a far cacciare il direttore del carcere, contrario al programma. Sparge poi la voce della ricompensa offerta da Kane per la morte di Lucas all'intera prigione, in modo da mettergli contro quanti pi\u00f9 detenuti possibile. Durante la seconda sessione di gara, per\u00f2, accade l'imprevedibile: dopo aver saputo del piano di Kane, Lucas salva la vita a 14K, speronato da un avversario che si apprestava ad ucciderlo. 14K, difatti, capo della triade del carcere, un gruppo che non accetta ricatti n\u00e9 compromessi, ha come regola \"una vita per una vita\" ed avendo salvato la sua, Lucas si ritrova ad avanzare un favore dall'asiatico. Poco dopo, per\u00f2, le armi di difesa e d'offesa dell'auto di Lucas smettono improvvisamente di funzionare, cosa che fa capire a Goldberg e Lists, suoi colleghi ai box, che la vettura \u00e8 stata manomessa. Rendendosi conto della cosa, Big Bill si mette alle calcagna di Lucas, lanciandogli poi contro un missile a ricerca termica. Di fronte al precipitare della situazione, Lucas decide di salvare Katrina espellendola fuori dall'auto con il seggiolino eiettabile, poi il razzo lo colpisce e l'auto prende fuoco. La Jones ordina d'inquadrare in primo piano l'agonia di Lucas per ottenere pi\u00f9 ascolti possibile, mentre sul luogo accorrono subito Katrina, Goldberg, Lists e 14K, che si rendono per\u00f2 conto di non poter far nulla per salvare l'amico. Le immagini dell'incendio vengono viste da Kane, il quale crede finalmente morto il suo ex socio. Tornati alle officine, Goldberg affronta Rocco, accusandolo di essere il sabotatore dell'auto, in quanto solo lui aveva messo le mani nel'impianto interno della vettura. Katrina parla invece con 14K, chiedendogli di rispettare la regola della triade, alla quale l'asiatico risponde di sapere gi\u00e0 come agire.\nRiuscito a sopravvivere all'incendio dell'auto anche se gravemente ustionato, Lucas viene portato in ospedale, dove September impone ai medici di dichiarare la morte dell'uomo anche se ancora in vita per evitare che riprenda la caccia nei suoi confronti. Successivamente, alla Weyland International, la donna presenta al Sig. Weyland la scheda della futura sostituta del direttore del carcere (Hennessey del primo film), annunciandogli poi che il programma \u00e8 pronto a trasmettere pure sul web. Decide poi di organizzare il ritorno di Lucas alla gara, facendolo passare per un personaggio misterioso chiamato Frankenstein e di fargli portare sul viso una maschera al fine di nascondere le orribili conseguenze delle ustioni riportate. Potendo contare sempre sulle cinque corse das vincere, Lucas \u00e8 di fatto libero e credendolo morto, Kane ha smesso di cercarlo. Di fronte al diniego di Lucas, la donna minaccia di far uccidere Katrina qualora non accettasse di partecipare al suo progetto.\nLucas finisce allora per accettare, cos\u00ec, la sera della prima di una nuova sessione di gare, si presenta in pista con la maschera sul viso, attirando subito l'attenzione di tutti. Nel frattempo, alcuni sicari agli ordini di 14K, raggiungono la casa di Kane e lo uccidono, saldando in tal modo il debito. Lists invece, recatosi nelle docce mentre Rocco \u00e8 intento a lavarsi, lo sgozza per vendicare l'amico. Poco dopo, la prima sessione della gara ha inizio. Tutte le vetture partono, mentre Lucas \"Frankenstein\" rimane fermo allo start per qualche secondo, poi scatta per qualche metro in retromarcia, andandosi poi a girare contromano sulla pista. Innestando poi la prima, Lucas si precipita verso September Jones e la investe, uccidendola sotto gli occhi di milioni di telespettatori. Vedendo la scena da un locale notturno, l'ex direttore del carcere esulta, offrendo da bere a tutti gli avventori, mentre il Sig. Weyland, dal suo ufficio, guarda soddisfatto lo schermo. Lucas \"Frankenstein\" riprende poi la corsa, facendo nello stesso tempo capire a Katrina di essere ancora vivo e di essere pronto a dare vita al mito del suo nuovo personaggio.\nProduzione.\nIl 7 dicembre 2009 \u00e8 stato annunciato che Roel Rein\u00e9 avrebbe diretto il film. Nel marzo 2010 sono iniziate le riprese in Sudafrica.\nLa colonna sonora \u00e8 in buona parte composta da brani dei Celldweller.\nDistribuzione.\nIl film, a differenza del primo, \u00e8 uscito il 27 dicembre 2010 solo per il mercato home video, ovvero in DVD e in Blu-ray. In Italia \u00e8 stato distribuito esclusivamente in DVD e Blu Ray a partire dal 23 febbraio 2011.. Il 3 ottobre 2010 \u00e8 stato pubblicato il primo trailer.\nCitazioni.\nIn alcune scene del film, \u00e8 possibile osservare su di un televisore al plasma alcune scene dell'originale \"\", capostipite della serie di \"Death Race\".\nSequel.\nNel 2013 esce il sequel \"Death Race 3 - Inferno\", terzo capitolo della saga iniziata con \"Death Race\"."}
{"id": "3209440", "revid": "131358", "url": "https://it.wikipedia.org/wiki?curid=3209440", "title": "Lehlohonolo Simon Seema", "text": ""}
{"id": "3209443", "revid": "212348", "url": "https://it.wikipedia.org/wiki?curid=3209443", "title": "Robert Ehrlich", "text": "Biografia.\nA causa delle dimissioni di Helen Delich Bentley, Ehrlich si candid\u00f2 per succederla alla Camera dei Rappresentanti e vinse le elezioni. Dopo otto anni da rappresentante, Ehrlich prov\u00f2 a diventare Governatore del Maryland, candidandosi contro la democratica Kathleen Kennedy Townsend, figlia di Robert Kennedy. Nonostante il Maryland fosse uno stato tendenzialmente democratico, Ehrlich vinse le elezioni con il 51% delle preferenze.\nNel 2006 Ehrlich cerc\u00f2 la rielezione, ma fu sconfitto con un ampio margine dal sindaco di Baltimora Martin O'Malley. Nel 2010 Ehrlich si candid\u00f2 nuovamente contro O'Malley, ma perse le elezioni per la seconda volta."}
{"id": "3209458", "revid": "123659618", "url": "https://it.wikipedia.org/wiki?curid=3209458", "title": "Giovanna Granato", "text": "Biografia.\nNata a Catania si \u00e8 laureata in Lingue e Letterature Straniere Moderne cum laude all'Universit\u00e0 di Torino con una tesi di traduzione e commento dell'opera teatrale \"Love's\" \"Metamorphosis\" di John Lyly e in seguito ha frequentato la SETL Scuola Europea di Traduzione Letteraria dove ha avuto come docenti: Giuseppe Pontiggia (scrittura), Valerio Magrelli (Letteratura), Ottavio Fatica (Traduzione). La sua opera di traduzione ha inizio negli anni 1990, e si concentra principalmente su opere di scrittori statunitensi, o comunque di madrelingua inglese. Ha tradotto buona parte dell'opera di David Foster Wallace.\nOpere.\nTraduzioni.\nCOTRADUZIONI:"}
{"id": "3209463", "revid": "287204", "url": "https://it.wikipedia.org/wiki?curid=3209463", "title": "Copenaghen Open 1995 - Singolare", "text": "Il singolare del torneo di tennis Copenaghen Open 1995, facente parte dell'ATP Tour, ha avuto come vincitore Martin Sinner che ha battuto in finale Andrej Ol'chovskij 6-7(3), 7-6(8), 6-3."}
{"id": "3209472", "revid": "1442080", "url": "https://it.wikipedia.org/wiki?curid=3209472", "title": "St. Petersburg Open 1995 - Singolare", "text": "Il singolare del torneo di tennis St. Petersburg Open 1995, facente parte dell'ATP Tour, ha avuto come vincitore Evgenij Kafel'nikov che ha battuto in finale 6\u20132, 6\u20132 Guillaume Raoux."}
{"id": "3209475", "revid": "1442080", "url": "https://it.wikipedia.org/wiki?curid=3209475", "title": "St. Petersburg Open 1995 - Doppio", "text": "Il doppio del torneo di tennis St. Petersburg Open 1995, facente parte dell'ATP Tour, ha avuto come vincitori Martin Damm e Anders J\u00e4rryd che hanno battuto in finale Jakob Hlasek e Evgenij Kafel'nikov 6\u20134, 6\u20132."}
{"id": "3209486", "revid": "36280303", "url": "https://it.wikipedia.org/wiki?curid=3209486", "title": "Principe Vescovo", "text": ""}
{"id": "3209489", "revid": "287204", "url": "https://it.wikipedia.org/wiki?curid=3209489", "title": "From the Beginning (album)", "text": ""}
{"id": "3209493", "revid": "834", "url": "https://it.wikipedia.org/wiki?curid=3209493", "title": "From the Beginning (box set)", "text": ""}
{"id": "3209495", "revid": "1305772", "url": "https://it.wikipedia.org/wiki?curid=3209495", "title": "From the Beginning", "text": "From the Beginning (\"dall'inizio\" in lingua inglese) pu\u00f2 riferirsi a:"}
{"id": "3209496", "revid": "36280420", "url": "https://it.wikipedia.org/wiki?curid=3209496", "title": "Elizaveta Feodorovna", "text": ""}
{"id": "3209500", "revid": "287204", "url": "https://it.wikipedia.org/wiki?curid=3209500", "title": "Val-d\u2019Is\u00e8re", "text": ""}
{"id": "3209508", "revid": "682118", "url": "https://it.wikipedia.org/wiki?curid=3209508", "title": "Aquamarine", "text": ""}
{"id": "3209513", "revid": "834", "url": "https://it.wikipedia.org/wiki?curid=3209513", "title": "Caff\u00e8 Metropole (film)", "text": ""}
{"id": "3209518", "revid": "36426", "url": "https://it.wikipedia.org/wiki?curid=3209518", "title": "Caf\u00e9 Chantant", "text": ""}
{"id": "3209522", "revid": "287204", "url": "https://it.wikipedia.org/wiki?curid=3209522", "title": "Giuseppe Parlato", "text": "Docente ordinario di storia contemporanea, i suoi interessi di ricerca si sono concentrati sul Risorgimento, sul fascismo e, pi\u00f9 recentemente, sulle origini e lo sviluppo del neofascismo.\nBiografia.\nNato a Milano nel 1952, si laurea a Torino nel 1974 con una tesi riguardante i moti piemontesi del 1821. \nCarriera accademica.\nTrasferitosi a Roma, dal 1981 \u00e8 ricercatore di storia contemporanea presso l'Universit\u00e0 \"La Sapienza\" durante la cattedra di Renzo De Felice.\nDal 1992 al 1994 ha insegnato storia del sindacalismo e del movimento operaio presso la facolt\u00e0 di giurisprudenza dell'Universit\u00e0 di Camerino.\nAttualmente \u00e8 professore ordinario di storia contemporanea presso la facolt\u00e0 di interpretariato e traduzione della Universit\u00e0 Internazionale di Roma (Unint), Ateneo di cui \u00e8 stato preside e rettore.\nAttivit\u00e0.\n\u00c8 presidente della \"Fondazione Ugo Spirito e Renzo De Felice\" di Roma, un ente culturale e di ricerca scientifica che mira alla conservazione e alla valorizzazione del patrimonio storico-culturale dell'Italia unita con particolare attenzione al Novecento.\nDal numero 4/2014 al 4/2016 (stampa maggio 2017) \u00e8 stato coordinatore del comitato di direzione della rivista \u00abNova Historica\u00bb; del Comitato hanno fatto parte anche Francesco Bonini, Simona Colarizi e Gaetano Sabatini.\n\u00c8 inoltre componente del comitato scientifico della rivista \u00abNuova Storia Contemporanea\u00bb \u00bb.\n\u00c8 il presidente del comitato scientifico del \"Comitato 10 febbraio\", il comitato nazionale che si occupa delle foibe e dell'esodo giuliano-dalmata."}
{"id": "3209525", "revid": "1543377", "url": "https://it.wikipedia.org/wiki?curid=3209525", "title": "CAM Casoria Contemporary Art Museum", "text": "Il CAM Casoria Contemporary Art Museum \u00e8 un museo di arte contemporanea ubicato in via Duca D'Aosta 63 a Casoria, in provincia di Napoli.\nNel 2011 ha ospitato la biennale di Venezia.\nStoria.\nIl progetto museale nasce nel 2003, per iniziativa del Comune di Casoria e della Regione Campania, al fine di realizzare una struttura in cui custodire opere artistiche e allo stesso tempo promuovere l'incontro e lo scambio culturale tra gli artisti e i visitatori. Il museo \u00e8 stato inaugurato nel maggio del 2005, diretto da Antonio Manfredi, presidente dell'associazione culturale onlus \"International Contemporary Art Center\".\nIl museo.\nIl museo si sviluppa su una superficie di circa 3.500\u00a0m\u00b2, su un unico livello, con aree dedicate alla pittura, alla scultura, alla fotografia, all'arte multimediale. Altri spazi sono riservati ad attivit\u00e0 didattiche, al teatro sperimentale, alla biblioteca con testi sull'arte contemporanea, alla libreria.\nL'esposizione permanente ospita circa 1000 opere di artisti provenienti da 80 nazioni differenti. Di particolare rilievo la collezione di arte africana ed arte cinese; una sezione \u00e8 dedicata alle opere di artisti napoletani, dal secondo Novecento ad oggi.\nUn'area esterna, situata nel parco comunale, ospita il \"Parco delle sculture\", in cui \u00e8 allestita una mostra permanente di sculture e installazioni, realizzate nel 2004."}
{"id": "3209529", "revid": "124123", "url": "https://it.wikipedia.org/wiki?curid=3209529", "title": "Rita Jolivet", "text": "Biografia.\nDi padre statunitense, Charles Eugene Jolivet (1840\u20131920), e madre francese, Pauline H\u00e9l\u00e8ne Vaillant (1857\u20131957) crebbe e studi\u00f2 a Parigi. Affermata attrice teatrale nel suo paese, negli anni Dieci fu interprete di alcuni lavori teatrali a Broadway. Nel 1914 si rec\u00f2 in Italia, dove fu ingaggiata dall'\"Ambrosio Film\". Per la casa cinematografica torinese fu interprete di un discreto numero di pellicole, tra le quali vi furono \"Teodora\" e \"Messalina\".\nDal 1916 fu a Hollywood e partecip\u00f2 a diversi film americani, tra cui quello di propaganda dal titolo \"Lest We Forget\" (1918).\nNegli anni venti fece ritorno in Francia, e la sua ultima apparizione fu nel film \"Phi-Phi\" del 1926, diretta da Georges Pallu. Ritiratasi dalle scene si dedic\u00f2 all'attivit\u00e0 di giornalista cinematografica."}
{"id": "3209535", "revid": "834", "url": "https://it.wikipedia.org/wiki?curid=3209535", "title": "Corbari (film)", "text": ""}
{"id": "3209539", "revid": "104458", "url": "https://it.wikipedia.org/wiki?curid=3209539", "title": "Rudi Nierlich", "text": ""}
{"id": "3209542", "revid": "1305772", "url": "https://it.wikipedia.org/wiki?curid=3209542", "title": "Didier", "text": ""}
{"id": "3209548", "revid": "76963", "url": "https://it.wikipedia.org/wiki?curid=3209548", "title": "Michele Lee", "text": "Vita privata.\nFiglia di Jack Dusick e ex moglie dell'attore James Farentino, da cui ebbe un figlio, l'attore David Farentino, \u00e8 l'attuale moglie del regista e produttore Fred A. Rappoport."}
{"id": "3209552", "revid": "834", "url": "https://it.wikipedia.org/wiki?curid=3209552", "title": "I filibustieri (film)", "text": ""}
{"id": "3209554", "revid": "360498", "url": "https://it.wikipedia.org/wiki?curid=3209554", "title": "Un tragico amore di Monna Lisa, la Gioconda", "text": ""}
{"id": "3209555", "revid": "287204", "url": "https://it.wikipedia.org/wiki?curid=3209555", "title": "Gott ist mein K\u00f6nig", "text": "Gott ist mein K\u00f6nig (in tedesco, \"Dio \u00e8 il mio re\") BWV 71 \u00e8 una cantata di Johann Sebastian Bach.\nStoria.\nLa cantata \"Gott ist mein K\u00f6nig\" venne eseguita per la prima volta in occasione dell'inaugurazione del nuovo consiglio municipale di M\u00fchlhausen il 4 febbraio 1708 ad Arnstadt. \nIl nome del librettista non ci \u00e8 pervenuto. \nSecondo alcune ipotesi, tuttavia, potrebbe essere Georg Christian Eilmar, che aveva commissionato a Bach la composizione della cantata \"Aus der Tiefen rufe ich, Herr, zu dir\" BWV 131, scritta intorno allo stesso periodo.\nNel 1708 Bach era organista presso la chiesa di San Biagio a M\u00fchlhausen. In questo periodo egli compose diversi lavori, prevalentemente per organo. La \"Gott ist mein K\u00f6nig\" \u00e8 stata la sua prima cantata per orchestra festiva, comprendente anche trombe e timpani. Dato che Bach venne incaricato dal consiglio municipale di comporre questo lavoro, si tratta di una delle sue poche composizioni appositamente realizzate per soddisfare una specifica commissione pagata: la maggior parte dei suoi lavori, infatti, vennero scritti come parte dei normali doveri del suo impiego.\nLa cantata venne accolta cos\u00ec positivamente che Bach venne incaricato, poco dopo, di comporne un'altra per l'inaugurazione del consiglio dell'anno successivo. La \"Gott ist mein K\u00f6nig\" venne anche stampata, ma nessuna copia originale \u00e8 giunta fino a noi.\nStruttura.\nAnche se la cantata venne composta per un'occasione civile, viene oggi considerata una cantata sacra. Il testo consiste prevalentemente in brani biblici: i primi due movimenti ed il quarto sono tratti dal salmo 74, mentre il resto dal secondo libro di Samuele, dalla Genesi e dal Deuteronomio.\nIl secondo movimento, \"Ich bin nun achtzig Jahr\" (tedesco: \"Ora ho ottant'anni\"), probabilmente si riferisce ad Adolf Strecker, l'ex sindaco che aveva appena lasciato l'incarico, ed \u00e8 stato scritto per organo solista. Nel secondo movimento le citazioni della Bibbia sono completate dal sesto versetto dell'inno di Johann Heermann \"O Gott, du frommer Gott\".\nLa \"Gott ist mein K\u00f6nig\" \u00e8 un significativo lavoro giovanile di Bach. Con la sua mancanza di recitativi, l'opera mostra caratteristiche tipiche delle cantate tradizionali del XVII secolo. Si differenzia dalle cantate di altri compositori esistenti a M\u00fchlhausen nello stesso periodo per la sua strumentazione particolarmente elaborata. Pochissime delle caratteristiche formali delle cantate di Bach adulto ai tempi di Lipsia si trovano in quest'opera giovanile. Si tratta inoltre della prima opera di Bach ad essere stata stampata (un evento inconsueto, pagato dal comune) ed \u00e8 l'unica cantata ad essere stata stampata prima della morte del compositore."}
{"id": "3209557", "revid": "76963", "url": "https://it.wikipedia.org/wiki?curid=3209557", "title": "Ren\u00e9 Maupr\u00e9", "text": "Biografia.\nProveniente dal teatro, fu interprete di una trentina di pellicole dal 1911 al 1948 per il cinema francese, inglese e italiano."}
{"id": "3209562", "revid": "1305772", "url": "https://it.wikipedia.org/wiki?curid=3209562", "title": "The Buccaneer", "text": ""}
{"id": "3209566", "revid": "106990", "url": "https://it.wikipedia.org/wiki?curid=3209566", "title": "BWV 71", "text": ""}
{"id": "3209573", "revid": "6923", "url": "https://it.wikipedia.org/wiki?curid=3209573", "title": "Dixy Lee Ray", "text": "Biografia.\nSeconda di cinque figlie, Marguerite Ray decide a dodici anni di cambiare il suo nome in \"Dixy Lee\". Intraprende gli studi scientifici e diventa un biologo marino.\nNel 1975 viene creata la posizione di \"Assistente del Segretario di Stato per gli Oceani e gli Affari Internazionali Scientifici e Ambientali\" e la Ray \u00e8 la prima persona ad assumere l'incarico. Qualche mese dopo pero abbandona l'impiego per candidarsi a Governatore di Washington. Pur essendo una democratica, la Ray stupisce molto per alcune sue posizioni estremamente conservatrici.\nLa Ray \u00e8 governatrice nel momento in cui il Monte Sant'Elena erutta dopo 123 anni di inattivit\u00e0. Dopo aver dichiarato lo stato di emergenza, la Ray visito le zone devastate. In seguito all'eruzione maggiore, il 18 maggio, lei e l'allora Presidente Jimmy Carter criticarono duramente le vittime dell'eruzione che si erano spinte nella \"zona rossa\" contro le raccomandazioni della governatrice. In realt\u00e0 le vittime non avevano violato alcun ordine.\nNel 1980 la Ray si ricandido, ma fu sconfitta nelle primarie. Dopo la fine della carriera politica torn\u00f2 alla sua occupazione scientifica e scrisse alcuni libri sulla salvaguardia dell'ambiente."}
{"id": "3209575", "revid": "1305772", "url": "https://it.wikipedia.org/wiki?curid=3209575", "title": "Il cappello a tre punte", "text": ""}
{"id": "3209586", "revid": "767487", "url": "https://it.wikipedia.org/wiki?curid=3209586", "title": "Riquet \u00e0 la houppe", "text": "Riquet \u00e0 la houppe \u00e8 un cortometraggio muto del 1908 diretto da Albert Capellani. Prodotto e distribuito dalla Path\u00e9 Fr\u00e8res, il film - che durava circa nove minuti - aveva come interprete Georges Monca."}
{"id": "3209589", "revid": "797136", "url": "https://it.wikipedia.org/wiki?curid=3209589", "title": "Kassim Abdallah", "text": "Carriera.\nClub.\nGioca dal 2007 al 2009 al Marignanaise. Nel 2009 si trasferisce al Sedan-Ardennes. Nel 2012 viene acquistato dall'Olympique Marsiglia. Nel 2014 passa all'. Nel 2016 si trasferisce all'Ajaccio.\nNazionale.\nDebutta in nazionale il 10 agosto 2007, in Comore-Reunion, in cui mette a segno una rete; \u00e8 stato convocato per la Coppa delle nazioni africane 2021."}
{"id": "3209592", "revid": "1305772", "url": "https://it.wikipedia.org/wiki?curid=3209592", "title": "Il console onorario", "text": ""}
{"id": "3209594", "revid": "834", "url": "https://it.wikipedia.org/wiki?curid=3209594", "title": "The Honorary Consul", "text": ""}
{"id": "3209595", "revid": "1876278", "url": "https://it.wikipedia.org/wiki?curid=3209595", "title": "Trades Union Congress", "text": "Il Trades Union Congress (TUC; in italiano \"Federazione Sindacale\") \u00e8 una confederazione che unisce i sindacati del Regno Unito. Sono 58 i sindacati che vi sono affiliati in rappresentanza di circa 6.2 milioni di iscritti, di cui circa la met\u00e0 sono rappresentati dagli iscritti all'Unite e all'UNISON, i maggiori sindacati inglesi.\nL'organo decisionale del TUC \u00e8 il suo congresso che si tiene annualmente in settembre. Nel periodo fra un congresso e l'altro le decisioni sono prese dal Consiglio Generale che si riunisce ogni due mesi. Un Comitato Esecutivo \u00e8 eletto dal consiglio fra i suoi membri. Il funzionario pi\u00f9 alto del TUC \u00e8 il suo segretario generale.\nStoria.\nAlbori.\nIl TUC fu fondato nel 1868. La United Kingdom Alliance of Organised Trades, fondata a Sheffield nel 1866, fu l'immediato precursore del TUC, nonostante gli sforzi di creare un organismo a livello regionale e nazionale datassero fino a quarant'anni prima. Nel 1822, John Gast form\u00f2 il \"Comitato delle Classi Utili\" (Committee of the Useful Classes), a volte descritto come un primo consiglio nazionale. Tuttavia, il primo consesso del TUC non si tenne fino al 1868 quando il Consiglio dei Mestieri di Manchester e Salford convoc\u00f2 il congresso dell'Istituto della Meccanica di Manchester.\nIl fatto che il TUC fu fondato da Trade Union Councils (consigli sindacali) del nord dell'Inghilterra non \u00e8 casuale. Una delle questioni che hanno spinto questa iniziativa \u00e8 stata la percezione che il London Trades Council (costituito nel 1860 e tra cui militavano, a causa della sua posizione geografica, molti dei leader sindacali pi\u00f9 importanti del tempo) assumesse un ruolo dominante per tutto il movimento sindacale. Nel 1888 Clementina Black, segretaria onoraria della Lega sindacalista femminile (\"Women\u2019s Trade Union League\"), promosse presso la TUC una petizione per una paga equa per le donne.\nA partire dal congresso del 1897, fu presa la decisione di adottare una struttura pi\u00f9 centralizzata che consentisse un approccio pi\u00f9 diretto per contrastare i datori di lavoro e persino per realizzare una societ\u00e0 ad impronta pi\u00f9 socialista.\nCoabitazione con il GFTU.\nIl risultato fu la nascita nel 1899 della General Federation of Trade Unions (GFTU) (Federazione generale dei sindacati). \nPer alcuni anni non fu chiaro chi fra il GFTU o il TUC sarebbe emerso come la federazione nazionale dei sindacati inglesi. Per qualche tempo entrambe sono state riconosciute come tali dalle altre organizzazioni gemelle in altri paesi. \nPresto i sindacati maggiori conversero sul fatto che il TUC dovesse assumere un ruolo guida e che questo sarebbe stato la federazione nazionale dei lavoratori nel Regno Unito. \nIl GFTU continu\u00f2 ad esistere e rimane a tutt'oggi una federazione di sindacati minori che forniscono servizi comuni e ausiliari per i loro membri (in particolare servizi formativi ed istruttivi).\nPartito Laburista.\nIl TUC, verso la fine del XIX secolo, \u00e8 stato l'organismo che ha avviato il Labour Representation Committee da cui in seguito nascer\u00e0 il Partito Laburista (British Labour Party). Ancora oggi la maggioranza dei sindacati affiliati al TUC fanno anche parte del partito Laburista, ma formalmente non c'\u00e8 legame diretto tra il TUC e il partito. \nAccentramento.\nAppena il TUC ampli\u00f2 e formalizz\u00f2 il suo ruolo di \"stato maggiore generale del movimento operaio\" assorb\u00ec i trades union councils che gli avevano dato i natali, diventando l'organo che autorizza queste sezioni locali a parlare per conto del pi\u00f9 ampio movimento sindacale a livello locale e di contea.\nCos\u00ec, poich\u00e9 il TUC divenne sempre pi\u00f9 burocratizzato e centralizzato, i trades councils (spesso guidati da militanti comunisti) si sono trovati ad essere soggetti a restrizioni politiche e a purghe (in particolare durante le varie campagne anti-comuniste) e a veder minimizzato il loro ruolo venendo emarginati. In alcune zone (in particolare a Londra e nel sud-est dell'Inghilterra), i consigli regionali del TUC (diretti da funzionari pagati dai sindacati) effettivamente hanno assunto il ruolo del County Associations of Trades Councils. Funzionari pagati dal sindacato hanno sostituito membri che in origine venivano eletti come rappresentanti del movimento sindacale a livello provinciale e regionale. Verso la fine del XX secolo i locali Trades Councils and County Associations of Trades Councils divennero cos\u00ec deboli ed inefficaci che molti semplicemente si dissolsero."}
{"id": "3209601", "revid": "559473", "url": "https://it.wikipedia.org/wiki?curid=3209601", "title": "Provincia di Verbano-Cusio-Ossola", "text": ""}
{"id": "3209602", "revid": "767487", "url": "https://it.wikipedia.org/wiki?curid=3209602", "title": "Maria Stuarda (film 1908)", "text": "Maria Stuarda (\"Marie Stuart\") \u00e8 un cortometraggio muto del 1908 diretto da Albert Capellani. Prodotto e distribuito dalla Path\u00e9 Fr\u00e8res, il film usc\u00ec nelle sale francesi il 23 novembre 1908, in quelle italiane nel 1914.\nTrama.\nGli ultimi importanti momenti di Maria Stuarda regina di Scozia, dalla sua fuga messa in piano grazie all'aiuto della sua serva, alla cattura e all'esecuzione mediante il taglio della testa."}
{"id": "3209604", "revid": "767487", "url": "https://it.wikipedia.org/wiki?curid=3209604", "title": "Homestead Steel Works", "text": "La Homestead Steel Works, sita a Homestead, \u00e8 stata un'azienda siderurgica rivale della Carnegie Steel Company, fondata da Andrew Carnegie (un immigrato scozzese).\nStoria.\nLa \"Carnegie Steel\", allo scopo di eliminare una concorrente, acquist\u00f2 quindi la \"Homestead Steel Works\", che era un'azienda rifornita di carbone e minerali ferrosi tramite una ferrovia lunga 685\u00a0km. e da una linea di battelli a vapore sul lago.\nAnche se Carnegie era riconosciuto come un filantropo e fece costruire una biblioteca ad Homestead e tante altre in tutti gli Stati Uniti, lo stabilimento, nel 1892, fu teatro di un drammatico sciopero che sfoci\u00f2 in una carneficina.\nCarnegie vendette a sua volta l'impianto alla United States Steel che lo chiuse definitivamente nel 1986.\nOggi.\nAlcuni degli immobili dello stabilimento non vennero demoliti ed oggi ospitano il centro commerciale \"The Waterfront\" ed il \"Sandcastle Waterpark\"."}
{"id": "3209611", "revid": "154893", "url": "https://it.wikipedia.org/wiki?curid=3209611", "title": "Villa San Martino (edificio)", "text": ""}
{"id": "3209613", "revid": "125104871", "url": "https://it.wikipedia.org/wiki?curid=3209613", "title": "Bonifacio VIII indice il giubileo del 1300", "text": "Bonifacio VIII indice il giubileo del 1300 \u00e8 un affresco frammentario staccato (110x110 cm) attribuito a Giotto, databile al 1300 circa e conservato in San Giovanni in Laterano a Roma.\nStoria.\nDa una copia di Jacopo Grimaldi in un manoscritto della Biblioteca Ambrosiana (\"Instrumenta translationum\", MS. 1622, f. inf 227) si pu\u00f2 ricostruire l'aspetto originale dell'affresco, molto pi\u00f9 grande del frammento conosciuto, mostrante papa Bonifacio VIII nell'atto di indire il primo Giubileo e di benedire la folla dall'altro della loggia lateranense, affiancato da un chierico e da un cardinale (forse Francesco Caetani) e, al di fuori del baldacchino papale, numerosi altri prelati disposti in due gruppi simmetrici a destra e a sinistra. Il Panvinio inoltre, nel 1570, ricord\u00f2 come la scena facesse parte di un vero e proprio ciclo assieme al \"Battesimo di Costantino\" e all'\"Edificazione della basilica lateranense\", e che decorasse originariamente la loggia chiamata \"thalamo\" o \"pulpitum Bonifacii\", eretta dal papa stesso sul fronte del palazzo che aveva fatto aggiungere al vecchio Laterano. La commissione doveva cadere a ridosso del giubileo o durante lo svolgimento dello stesso e tutti gli studiosi (con la sola eccezione di Meiss, 1960) sono concordi nel riferirlo al 1300 circa. \nL'ispirazione per la composizione doveva provenire dal rilievo della \"Premiazione della corsa dei carri\" del Dado di Teodosio a Costantinopoli, nota a Giotto probabilmente tramite una copia presente all'epoca a Roma. \nVasari (1550) parl\u00f2 di un ritratto del papa in San Giovanni eseguito da Giottino. Quando la loggia venne demolita, nel 1586, la parte centrale dell'affresco fu staccata a massello, trasportata nel chiostro e solo due secoli dopo trasferita all'interno della basilica dove, per conto della famiglia Caetani, venne sistemata in un'edicola addossata a un pilastro. \nScrittori successivi, tra XVI e XVII secolo, menzionarono l'affresco riferendolo a Cimabue (Panvinio, 1570, Santorio, 1595) o a Giotto (Chacon, 1630 e 1677) o riportando entrambe le ipotesi (Rasponi, 1657). Pi\u00f9 tardi venne riaffermato il rapporto diretto con Giotto. Nel 1952 il frammento fu restaurato e alleggerito dalle numerose ridipinture. Le precarie condizioni di conservazione per\u00f2 hanno impedito una piena valutazione del frammento, oscillando nell'attribuzione tra la mano diretta del maestro o quella degli assistenti di bottega. "}
{"id": "3209615", "revid": "767487", "url": "https://it.wikipedia.org/wiki?curid=3209615", "title": "Pauvre M\u00e8re", "text": "Pauvre M\u00e8re \u00e8 un cortometraggio del 1906 diretto da Albert Capellani.\nProdotto da Ferdinand Zecca e distribuito dalla Path\u00e9 Fr\u00e8res. Albert Capellani in questo film usa l'effetto della dissolvenza.\nTrama.\nUna donna sta lavorando alla sua macchina da cucire, mentre sua figlia gioca con una bambola. La bambina annoiata guarda fuori dalla finestra, scivolando gi\u00f9 per la strada. La bambina muore ed un anno dopo, la donna impazzisce dal dolore e muore."}
{"id": "3209626", "revid": "1941276", "url": "https://it.wikipedia.org/wiki?curid=3209626", "title": "Dorothy Anstett", "text": "Carriera.\nDorothy Anstett partecipa al concorso Miss Washington nel luglio 1967 e si classifica al secondo posto. Nell'anno successivo, ripartecipa al concorso e stavolta ottiene il titolo diventando Miss Washington 1968. Il 19 maggio 1968 la Anstett ottiene anche la corona di Miss USA, e nel corso dello stesso anno rappresenta gli Stati Uniti anche a Miss Universo 1968, dove si piazza alla quinta posizione.\nDorothy Anstett \u00e8 stata sposata con il giocatore di basket Bill Russell dal 1977."}
{"id": "3209629", "revid": "287204", "url": "https://it.wikipedia.org/wiki?curid=3209629", "title": "Nothing (album)", "text": ""}
{"id": "3209632", "revid": "767487", "url": "https://it.wikipedia.org/wiki?curid=3209632", "title": "Amargatitanis macni", "text": "L\u2019amargatitano (Amargatitanis macni) \u00e8 un dinosauro erbivoro appartenente ai sauropodi. Visse nel Cretaceo inferiore (Barremiano, circa 125 milioni di anni fa). I suoi resti fossili sono stati ritrovati in Argentina.\nDescrizione.\nI soli resti ritrovati di questo animale includono sei vertebre della coda, una scapola, un osso della zampa posteriore e un astragalo, appartenenti presumibilmente allo stesso esemplare. Non \u00e8 possibile quindi ricostruire in dettaglio l'animale, ma come tutti i sauropodi si suppone possedesse un corpo voluminoso, collo e coda molto lunghi e zampe robuste e colonnari. La scapola, in particolare, era piuttosto robusta, larga e piatta. \nClassificazione.\nI resti fossili, ritrovati nel 1983 nella formazione La Amarga nella provincia di Neuqu\u00e9n (Argentina), sono stati descritti solo nel 2007 e indicano che questo dinosauro sauropode era un antico membro dei titanosauri, un gruppo di sauropodi particolarmente diffusi nel Cretaceo nei continenti meridionali. La scarsit\u00e0 dei reperti, tuttavia, non permette una classificazione pi\u00f9 chiara di \"Amargatitanis\". Un altro sauropode presente nella medesima formazione \u00e8 \"Amargasaurus\"."}
{"id": "3209633", "revid": "767487", "url": "https://it.wikipedia.org/wiki?curid=3209633", "title": "Le Chemineau (film 1905)", "text": "Le Chemineau \u00e8 un cortometraggio del 1906 diretto da Albert Capellani, prodotto e distribuito dalla Path\u00e9 Fr\u00e8res.\nIl primo film firmato da solo da Capellani: il precedente, Peau d'\u00c2ne del 1904, Capellani l'aveva diretto insieme a Vincent Lorant-Heilbronn.\nProduzione.\nIl film fu prodotto nel 1906 dalla S.C.A.G.L..\nDistribuzione.\nDistribuito dalla S.C.A.G.L. in Francia e, negli USA, dalla Path\u00e9 Fr\u00e8res, il film usc\u00ec nelle sale nel gennaio 1906. Copia della pellicola in 35\u00a0mm viene conservata negli archivi del Nederlands Filmmuseum.\nDate di uscita.\nIMDb\nAlias"}
{"id": "3209635", "revid": "22356", "url": "https://it.wikipedia.org/wiki?curid=3209635", "title": "Amargatitanis", "text": ""}
{"id": "3209639", "revid": "1573940", "url": "https://it.wikipedia.org/wiki?curid=3209639", "title": "Wedoquella", "text": "Wedoquella \u00e8 un genere di ragni appartenente alla famiglia Salticidae.\nEtimologia.\nCome evidenziato dall'aracnologa Mar\u00eda Elena Galiano, descrittrice del genere, il nome deriva da un'arbitraria combinazione di lettere seguita dal suffisso latino \"-ella\", per evidenziarne il genere femminile.\nCaratteristiche.\nSono ragnetti molto simili a quelli del genere Phiale; se ne differenziano per avere due apofisi nelle tibia del palpo. \nLa lunghezza totale varia da 4,8 a 10,6 millimetri\nDistribuzione.\nLe tre specie note di questo genere sono endemiche dell'America meridionale, in particolare dell'Argentina, della Bolivia e del Paraguay.\nTassonomia.\nA maggio 2010, si compone di tre specie:"}
{"id": "3209641", "revid": "767487", "url": "https://it.wikipedia.org/wiki?curid=3209641", "title": "L'\u00c2ge du c\u0153ur", "text": "L'\u00c2ge du c\u0153ur \u00e8 un cortometraggio del 1906 diretto da Albert Capellani. Prodotto e distribuito dalla Path\u00e9 Fr\u00e8res.\nTrama.\nUn generale anziano scopre che la sua giovane moglie lo ha tradito con un uomo della sua stessa et\u00e0 e si uccide."}
{"id": "3209642", "revid": "4175", "url": "https://it.wikipedia.org/wiki?curid=3209642", "title": "Gladiator (Music From The Motion Picture)", "text": "Gladiator (Music From The Motion Picture) \u00e8 un album in studio del 2000 di Hans Zimmer e Lisa Gerrard, contenente la colonna sonora del film \"Il gladiatore\".\nDescrizione.\nLa colonna sonora del film \"Il gladiatore\", scritta principalmente dal compositore Hans Zimmer, \u00e8 diventato uno dei pi\u00f9 grandi successi della storia del cinema, come quelle di \"Titanic\" e \"Guardia del corpo\". Alcuni brani del disco, come il celeberrimo tema composto da Zimmer presente all'inizio della traccia \"The Battle\", vengono usati spesso, ad esempio in trasmissioni televisive, per sottolineare situazioni particolari, anche ironicamente.\nL'altrettanto celebre brano conclusivo \"Now We Are Free\" \u00e8 interpretato dalla musicista australiana Lisa Gerrard ed \u00e8 un medley di due temi composti dalla stessa Gerrard e da Hans Zimmer (contenuti rispettivamente anche nelle tracce \"Elysium\" ed \"Honor Him\"). La canzone, che rappresenta un canto funebre, ha ottenuto una candidatura al premio Oscar ed \u00e8 stata per anni usata per la pubblicit\u00e0 di una nota marca italiana di biscotti. A volte viene accreditato erroneamente all'irlandese Enya.\nNel film ci sono due brani del gruppo italiano di musica antica Synaulia. Trattasi di \"Pavor\" e di \"Etruria\", brani tratti dal disco \"Synaulia - La musica dell'antica Roma vol. I\" pubblicato dalla Amiata Records nel 1996. Si tratta d'ipotetiche ricostruzioni filologiche della musica dell'antica Roma imperiale.\nTracce.\nTutti i brani sono di Hans Zimmer eccetto dove indicato."}
{"id": "3209643", "revid": "2175", "url": "https://it.wikipedia.org/wiki?curid=3209643", "title": "Terzo d'Aquileia", "text": ""}
{"id": "3209648", "revid": "767487", "url": "https://it.wikipedia.org/wiki?curid=3209648", "title": "Dramma passionale", "text": "Dramma passionale (\"Drame passionnel\") \u00e8 un cortometraggio del 1906 diretto da Albert Capellani. Prodotto e distribuito dalla Path\u00e9 Fr\u00e8res, il film usc\u00ec nelle sale il 27 maggio 1906. Non vengono riportati i nomi degli interpreti.\nTrama.\nUn uomo ed una donna si incontrano in un parco, lei sta dando da mangiare alle anatre nel laghetto e lui le parla per conoscerla. A braccio l'un con l'altra passeggiano; prendono una barca, fanno un giro nel laghetto e da subito nasce un amore. Da quel momento sono passati 4 anni e li rivediamo con una figlia e l'uomo che discute con lei che arrabbiato prende e se ne va. L'uomo gli spedisce una lettera di addio, decide di sposarsi con un'altra donna ma la futura moglie abbandonata non si rassegna e si presenta con la figlia in chiesa il giorno delle nozze; estrae una pistola e spara.\nProduzione.\nIl film fu prodotto dalla Path\u00e9 Fr\u00e8res nel 1906.\nDistribuzione.\nDistribuito dalla Path\u00e9 Fr\u00e8res, il film usc\u00ec nelle sale cinematografiche francesi il 27 maggio 1906. Nel 1913, la Path\u00e9 produsse un corto con il titolo \"Un drame passionnel\" diretto da Romeo Bosetti."}
{"id": "3209649", "revid": "1305772", "url": "https://it.wikipedia.org/wiki?curid=3209649", "title": "Pain (videogioco)", "text": "Pain \u00e8 un videogioco del 2007 per PlayStation 3, sviluppato dalla Idol Minds. Il gioco \u00e8 stato originariamente reso disponibile per il download tramite PlayStation Store a partire dal 29 novembre 2007 negli Stati Uniti e dal 20 marzo 2008 in Europa, diventando il gioco pi\u00f9 popolare nello Store. Nel giugno 2009 la SCEE ha annunciato che il videogioco verr\u00e0 pubblicato anche su Blu Ray in Europa il 24 giugno 2009, in Australia il 25 giugno 2009 e nel Regno Unito il 26 giugno 2009. La versione Blu Ray include il gioco originale, unitamente a materiale che originariamente era stato reso disponibile come bonus download nello Store.\nIl tema musicale di \"Pain\" \u00e8 stato realizzato da Chuck Carr, e reso disponibile sul PlayStation Store.\nModalit\u00e0 di gioco.\n\"Pain\" \u00e8 un videogioco in cui il giocatore dovr\u00e0 tentare di infliggere quanto pi\u00f9 danno possibile al personaggio da lui controllato. All'inizio di ogni livello il giocatore spinger\u00e0 il proprio personaggio su una gigantesca fionda che scaraventer\u00e0 il personaggio in un ambiente metropolitano, facendolo scontrare violentemente con i vari elementi che incontrer\u00e0 sul suo percorso. Pi\u00f9 danni subisce il personaggio, pi\u00f9 punti ottiene il giocatore. I \"replay\" delle varie partite possono essere visionati o aggiunti su un canale YouTube ufficiale del videogioco.\nPersonaggi.\nI personaggi selezionabili nel gioco sono:"}
{"id": "3209650", "revid": "767487", "url": "https://it.wikipedia.org/wiki?curid=3209650", "title": "La Voix de la conscience", "text": "La Voix de la conscience \u00e8 un cortometraggio del 1906 diretto da Albert Capellani. Prodotto e distribuito dalla Path\u00e9 Fr\u00e8res, il film era stato sceneggiato da Andr\u00e9 Heuz\u00e9.\nTrama.\nUn vecchio sposa una giovane donna, la quale lo tradiva con un uomo che era suo amico. Un giorno li sorprese abbracciati l'un con l'altro ed allora il vecchio colp\u00ec l'amico facendolo cadere quasi paralizzato su di una poltrona, ma l'amico in un balzo si rialz\u00f2, tir\u00f2 fuori una pistola che aveva e gli spar\u00f2 e lo uccise. L'amico ossessionato per il gesto che ha fatto si rivede di continuo davanti agli occhi la vittima."}
{"id": "3209651", "revid": "124123", "url": "https://it.wikipedia.org/wiki?curid=3209651", "title": "Benjamin Tyler Henry", "text": "Biografia.\nHenry venne assunto da Oliver Winchester alla New Haven Arms Company, nei tardi anni 1850, per migliorare il fucile a ripetizione Volcanic. Il 16 ottobre 1860, ottenne il brevetto per il fucile a ripetizione \"Henry calibro 44\", che ben presto dimostr\u00f2 il valore dello sparo a ripetizione sui campi di battaglia della guerra di secessione, dove i fucili Henry vennero usati assieme ai moschetti Springfield Model 1861. Il primo fucile Henry, ad essere costruito per usi militari, vide la luce a met\u00e0 del 1862.\nBenjamin Tyler Henry continu\u00f2 a lavorare per la Winchester Repeating Arms Company almeno fino al 1873."}
{"id": "3209656", "revid": "767487", "url": "https://it.wikipedia.org/wiki?curid=3209656", "title": "Mortelle Idylle", "text": "Mortelle Idylle \u00e8 un cortometraggio del 1906 diretto da Albert Capellani. Prodotto e distribuito dalla Path\u00e9 Fr\u00e8res, il film usc\u00ec nelle sale il 3 novembre 1906.\nTrama.\nIn un villaggio dove vivono due ragazzi innamorati sin dall'infanzia un giorno arriva alla festa del villaggio un teatro ambulante. La ragazza \u00e8 cos\u00ec colpita dallo spettacolo che parte con loro, facendo recapitare una lettera di addio al suo fidanzato. Da subito la ragazza diventa famosa, ma per il destino il suo ex ragazzo diventa il suo servitore che appena la riconosce gli salta addosso per strangolarla. Urla e grida fanno scappare il ragazzo ma un giorno appena la vede scendere dalla carrozza prende e gli spara."}
{"id": "3209663", "revid": "767487", "url": "https://it.wikipedia.org/wiki?curid=3209663", "title": "La legge del perdono", "text": "La legge del perdono (\"La Loi du pardon\") \u00e8 un cortometraggio del 1906 diretto da Albert Capellani.\nTrama.\nIl marito sorprende la moglie mentre scrive una lettera della sua infedelt\u00e0 nei suoi confronti, Il marito infuriato chiede il divorzio. Vinta la causa gli viene affidata la bambina che per l'assenza della madre si ammala, il padre allora disperato chiama la sorella per prendersi cura di lei. Un giorno approfittando dell'assenza del'ex marito la madre entra nella stanza e si precipita in lacrime alle braccia della bambina; la sorella addolorata dalla situazione se ne va ed una volta tornato l'ex marito si accorge che non \u00e8 sua sorella ma la ex moglie, infuriato si allontana ma la bambina si alza e prende le mani del padre e della madre, li mette insieme e li riconcilia con un sorriso."}
{"id": "3209665", "revid": "12582", "url": "https://it.wikipedia.org/wiki?curid=3209665", "title": "Grotta del Diavolo", "text": ""}
{"id": "3209674", "revid": "256896", "url": "https://it.wikipedia.org/wiki?curid=3209674", "title": "Silerini", "text": "Silerini \u00e8 una trib\u00f9 di ragni appartenente alla sottofamiglia Aelurillinae della famiglia Salticidae dell'ordine Araneae della classe Arachnida.\nDistribuzione.\nL'unico genere oggi noto di questa trib\u00f9 \u00e8 diffuso in Asia orientale, in particolare sono stati rinvenuti esemplari in Cina, Giappone, Filippine, Coree, Vietnam e Sri Lanka.\nTassonomia.\nA maggio 2010, gli aracnologi riconoscono un solo genere appartenente a questa trib\u00f9:"}
{"id": "3209683", "revid": "767487", "url": "https://it.wikipedia.org/wiki?curid=3209683", "title": "La Fille du sonneur", "text": "La Fille du sonneur \u00e8 un cortometraggio del 1906 diretto da Albert Capellani. Prodotto e distribuito dalla Path\u00e9 Fr\u00e8res\nTrama.\nUn vecchio suonatore di campane di Notre-Dame, mette in guardia sua figlia che sta frequentando un poco di buono. Una volta che l'uomo perde tutto al gioco porta la figlia del vecchio suonatore di campane nella stanza dove vive e gli ruba tutti i suoi averi. Il tempo passa ed l'uomo scaccia di casa la donna con sua figlia, affranta dal dolore arriva alla Senna per suicidarsi ma un marinaio la blocca e la porta via. presa dalla disperazione decide allora di portare la bambina a Notre-Dame dove lavora il padre aspettando che esca e che la prenda con se. Dieci anni dopo si incontrano per caso mentre lei chiede le elemosina lungo la Senna, ma sia la bambina che il padre non la riconoscono. Li segue fino al parco e mentre la bambina sta giocando la afferra e la abbraccia, ma il vecchio padre arrabbiato la scaccia via e se ne vanno. Decide allora di andare a casa del padre per chiedere perdono, lui non vuole ma la bambina lo prende e gli fa abbracciare la figlia che lui perdoner\u00e0."}
{"id": "3209688", "revid": "767487", "url": "https://it.wikipedia.org/wiki?curid=3209688", "title": "La moglie del lottatore", "text": "La moglie del lottatore (\"La Femme du lutteur\") \u00e8 un cortometraggio del 1906 diretto da Albert Capellani. Prodotto e distribuito dalla Path\u00e9 Fr\u00e8res, il film usc\u00ec nelle sale il 22 dicembre 1906. In Italia venne distribuito dalla \"Accoretti\".\nTrama.\nUn lottatore di successo sposato con figli che lavora in una arena ambulante, abbandona il tutto per un'altra donna benestante; sistemandosi cos\u00ec nella bella vita. La moglie un giorno lo segue fino a casa dove vive con l'altra ed una volta entrata colpisce alle spalle uccidendo la rivale."}
{"id": "3209693", "revid": "22356", "url": "https://it.wikipedia.org/wiki?curid=3209693", "title": "Turiasaurus", "text": ""}
{"id": "3209698", "revid": "22356", "url": "https://it.wikipedia.org/wiki?curid=3209698", "title": "Turiasauria", "text": ""}
{"id": "3209699", "revid": "767487", "url": "https://it.wikipedia.org/wiki?curid=3209699", "title": "Nothing (N.E.R.D)", "text": "Nothing \u00e8 il quarto album dei N.E.R.D, pubblicato il 29 ottobre 2010 dalla Star Trak/Interscope e prodotto dai Neptunes."}
{"id": "3209701", "revid": "767487", "url": "https://it.wikipedia.org/wiki?curid=3209701", "title": "A Night at Birdland, Vol. 1", "text": "A Night at Birdland Vol. 1 \u00e8 un album del percussionista jazz Art Blakey registrato dal vivo nel 1954 al Birdland di New York.\nL'album \u00e8 stato pubblicato come LP per l'etichetta Blue Note Records (BLP 1521) e conteneva solo i primi 6 brani musicali.\nLa stessa etichetta ne ha poi pubblicato una successiva edizione su Compact disc a cui sono stati aggiunti gli ultimi 2 brani musicali, in precedenza inseriti nell'album \"A Night at Birdland, Vol. 3\" pubblicato nel 1983 in Giappone.\nPer quest'edizione \u00e8 stata presa come riferimento quella masterizzata da Rudy Van Gelder e pubblicata nel 2001.\nParte dell'annuncio iniziale di Pee Wee Marquette \u00e8 stato riportato in apertura dell'album Hand on the torch realizzato dagli US3 nel 1993.\nFormazione.\n\"Art Blakey Quintet:\"'"}
{"id": "3209702", "revid": "767487", "url": "https://it.wikipedia.org/wiki?curid=3209702", "title": "Sganarelle", "text": "Sganarelle \u00e8 un cortometraggio muto del 1907 diretto da Albert Capellani. Prodotto e distribuito dalla Path\u00e9 Fr\u00e8res, il film aveva come protagonista Max Linder.\nProduzione.\nIl film fu prodotto dalla Path\u00e9 Fr\u00e8res.\nDistribuzione.\nDistribuito dalla Path\u00e9 Fr\u00e8res., il cortometraggio usc\u00ec nelle sale cinematografiche francesi nel 1907."}
{"id": "3209709", "revid": "1543377", "url": "https://it.wikipedia.org/wiki?curid=3209709", "title": "La principessa Minerva", "text": " \u00e8 un OAV prodotto da Group TAC e da Toho Company nel 1995, tratto dall'omonimo videogioco di ruolo della Riverhillsoft. In Italia l'anime \u00e8 stato distribuito da Yamato Video per il mercato home video.\nTrama.\nLa storia \u00e8 ambientata nell'immaginario regno di Wisler. Il re \u00e8 amato dal suo popolo, ma ha una figlia che gli d\u00e0 un po' di problemi: la sfacciata principessa Minerva. Un giorno Minerva si mette in testa di avere un gruppo di guardie del corpo e per poter scegliere i migliori eroi degni di questo compito, indice un grande torneo. Arrivano i pi\u00f9 forti uomini da ogni parte del mondo, ma \u00e8 Cutey Kamen il pi\u00f9 misterioso, anche perch\u00e9 non \u00e8 altri che la principessa Minerva stessa, che si \u00e8 travestita e agisce in incognito per l'occasione, pronta a vincere lei il titolo di campione.\nDoppiaggio.\nIl doppiaggio italiano, a cura della Yamato Video, \u00e8 stato eseguito presso lo studio di doppiaggio \"Divisione Doppiaggio Edizioni\" di Milano, sotto la direzione di Sergio Masieri."}
{"id": "3209710", "revid": "729019", "url": "https://it.wikipedia.org/wiki?curid=3209710", "title": "Morgan Turinui", "text": "Biografia.\nCresciuto nel Waverley College di Sydney, dove praticava rugby a 15 e cricket, inizi\u00f2 la carriera di club nei Sunshine Coast Stingrays, venendo poi ingaggiato come professionista nella \"franchise\" di Sydney dei Waratahs con cui esord\u00ec nel Super 12 2002.\nNel giugno del 2003 esord\u00ec negli \"Wallabies\" a Perth contro la , e pochi mesi dopo fece parte della squadra che prese parte alla che si tenne proprio in Australia e in cui la Nazionale di casa giunse fino alla finale, poi persa contro l'.\nFino al 2007 Turinui milit\u00f2 negli Waratahs, e nel corso di quell'anno fu inserito nella rosa dei Sydney Fleet, squadra professionistica che prese parte all'unica edizione dell'Australian Rugby Championship; in corso di torneo fu chiamato dal C.T. degli \"Wallabies\" John Connolly come rimpiazzo nella rosa australiana alla a partire dal primo incontro a eliminazione diretta, nei quarti di finale del torneo contro, ancora, l', che vinse la partita; Turinui non fu schierato e quindi il suo \"match\" internazionale pi\u00f9 recente risale al 2005.\nNel 2008 firm\u00f2 un contratto triennale che lo legava ai Reds di Brisbane; alla fine del Super 14 2010 il tecnico Rob Ewen comunic\u00f2 a Turinui che il club aveva intenzione di promuovere giocatori pi\u00f9 giovani e meno costosi, e non gli rinnov\u00f2 il contratto; a quel punto il giocatore medit\u00f2 il ritiro oppure il trasferimento in un'altra \"franchise\" australiana, ma al termine opt\u00f2 per un trasferimento in Europa, nel club di seconda divisione francese del Dax, per poi muoversi a Parigi nel giugno 2011 presso lo Stade fran\u00e7ais.\nA tutto il 2010 Turinui vanta inoltre quattro inviti nei Barbarians: il primo fu nel 2004 in occasione di un \"match\" contro un XV della , i pi\u00f9 recenti risalgono al 2008 contro , e ."}
{"id": "3209713", "revid": "287204", "url": "https://it.wikipedia.org/wiki?curid=3209713", "title": "Asterix and the Great Rescue", "text": "Asterix and the Great Rescue \u00e8 un videogioco a piattaforme pubblicato dalla SEGA per Mega Drive nel 1993 e per Game Gear e Master System nel 1994.\nModalit\u00e0 di gioco.\nIl videogioco \u00e8 basato sul fumetto francese \"Asterix\". Il giocatore controlla i personaggi di Asterix e Obelix nella loro missione in cui devono salvare Panoramix ed il cagnolino Idefix, rapiti dai romani per avere i sopravvento sui galli.\n\"Asterix and the Great Rescue\" \u00e8 un videogioco a piattaforme a scorrimento orizzontale, suddiviso in vari livelli, di cui uno ambientato sott'acqua e uno con wurstel come piattaforme. Nella schermata iniziale al giocatore \u00e8 data la possibilit\u00e0 di scegliere fra alcuni diversi livelli di difficolt\u00e0 con cui affrontare il gioco e la possibilit\u00e0 di avere o meno la musica e gli effetti sonori durante il gioco.\nAccoglienza.\nRiguardo alla versione Sega Mega Drive, la \"GamePro\" ne ha criticato la difficolt\u00e0 ripida e i controlli scarsi, dichiarando che \"\u00e8 fastidiosamente difficile distinguere il tasto per cambiare le armi speciali con il tasto per cambiare le armi speciali. Ancora peggio, i salti difficili da controllare diventano... una gran frustrazione quando si vuole saltare con precisione, ma non si pu\u00f2.\" Il gioco sembrerebbe comunque raccomandato da amanti dei puzzle complicati.\n\"Mean Machines\" ha dato recensioni positive riguardo alla versione Sega Master System del gioco, descrivendolo come \"particolarmente divertente\" e \"compulsivo\". Il punto forte della grafica \u00e8 stato il fatto che ogni singolo elemento assomigliava completamente alla serie a fumetti; tuttavia, il gioco sembrava mancare di originalit\u00e0 dato che era simile a titoli precedenti con personaggi Disney, ed era anche spesso frustrante.\nI quattro recensori di \"Electronic Gaming Monthly\" hanno dato un voto 5 su 10 alla versione Game Gear, sottolineando grafica ben fatta, ma anche la musica fastidiosa e soprattutto i controlli che rendono il gioco eccessivamente frustrante. La \"GamePro\", similarmente, ha lodato il gioco per la grafica e le animazioni, ma ha anche scritto che il controllo del personaggio \u00e8 estremamente difficile."}
{"id": "3209717", "revid": "1613185", "url": "https://it.wikipedia.org/wiki?curid=3209717", "title": "Sorriso arcaico", "text": "Il cosiddetto \"sorriso arcaico\" \u00e8 una caratteristica della scultura greca antica di epoca arcaica, che consiste nella caratterizzazione dei volti con le labbra incurvate in su, in forma di sorriso.\nLe statue che presentavano il \"sorriso arcaico\" non vanno intese come raffiguranti sentimenti, in quanto l'et\u00e0 arcaica non prevedeva una rappresentazione sentimentale del personaggio raffigurato, cosa che invece si manifester\u00e0 successivamente nel tardo classicismo.\nInterpretazioni.\nGi\u00e0 osservabile in alcune tarde sculture egizie, in passato era stato interpretato come un vero sorriso, espressione della serenit\u00e0 degli dei o di magica vitalit\u00e0 interna ma anche come il segno della consapevolezza della perfezione di questi uomini (spesso giovani atleti).\nL'interpretazione attuale, gi\u00e0 avanzata in passato, lo riconosce invece come una convenzione, conseguenza della rappresentazione delle tre dimensioni su piani separati nella scultura greca arcaica. La curvatura della bocca in profondit\u00e0 nel volto reale, \u00e8 stata resa sul piano frontale a due dimensioni incurvandola verso l'alto. La sua scomparsa con lo stile severo si deve all'introduzione di una rappresentazione delle tre dimensioni mediante un organico trapasso di piani, che consente la raffigurazione della bocca nella sua reale profondit\u00e0."}
{"id": "3209718", "revid": "6923", "url": "https://it.wikipedia.org/wiki?curid=3209718", "title": "Trickfilmstudio", "text": "Trickfilmstudio \u00e8 stata una piccola casa di produzione di cartoni animati svizzera, fondata nel 1986 a Russikon dal regista tedesco Otmar Gutmann, conosciuto per aver creato, insieme alla Pingu Filmstudio a partire dal 1991, la serie animata Pingu, la cui prima stagione \u00e8 andata in onda proprio nel 1986.\nLo studio ha chiuso nel 1998, come anche la \"Pingu Filmstudio\", per cause sconosciute, formando una nuova compagnia chiamata The Pygos Group."}
{"id": "3209719", "revid": "339392", "url": "https://it.wikipedia.org/wiki?curid=3209719", "title": "Johannes Tauler", "text": ""}
{"id": "3209720", "revid": "290948", "url": "https://it.wikipedia.org/wiki?curid=3209720", "title": "Esplosimetro", "text": "L'esplosimetro \u00e8 un dispositivo che indica la concentrazione di uno o pi\u00f9 gas (precedentemente specificati) in un ambiente; \u00e8 impiegato, principalmente, allo scopo di rilevare, ed eventualmente localizzare, fughe di gas combustibile.\nFa parte della pi\u00f9 ampia categoria dei rivelatori di gas.\nGeneralmente viene progettato come rivelatore o indicatore, piuttosto che come strumento di misura, essendo solitamente impiegato per \"saggiare\" zone non ben delimitate, laddove la misura di precisione ha senso se eseguita su un determinato campione (quantit\u00e0 definita e piccola) di gas.\nIl termine deriva dall'inglese \"explosimeter\" (marchio registrato della MSA), con evidente riferimento a quei gas, come il metano, che divengono esplosivi in determinate concentrazioni. \nConformazione dello strumento.\nEsistono varie tipologie di esplosimetro: sotto l'aspetto esteriore possono essere portatili (a tracolla o tascabili), veicolari (montati su furgone o carrello) oppure a parete (con allarme sonoro ed eventuale telecomando di un'elettrovalvola); sotto l'aspetto del principio di funzionamento possono essere a ionizzazione di fiamma, catalitici, a laser nella regione dell'infrarosso, a semiconduttore, a fotoionizzazione, ecc. Poi si distinguono ulteriormente riguardo alla selettivit\u00e0 verso i vari gas. \nI pi\u00f9 comuni esplosimetri vengono usati come rivelatori di metano (soprattutto se non ancora odorizzato) o di altri gas potenzialmente esplosivi o infiammabili, al fine di prevenire infortuni in vari ambienti con insufficiente ricambio d'aria, oppure per localizzare dispersioni da gasdotti. Gli strumenti idonei a rivelare altri gas (ad es.: tossici, inerti, refrigeranti, organici) sono pi\u00f9 genericamente detti \"rivelatori di gas\". In ogni caso appare ovvio che un esplosimetro deve garantire che non innescher\u00e0 l'accensione dell'atmosfera in cui \u00e8 immerso: per l'immissione in commercio \u00e8 richiesta, pertanto, la conformit\u00e0 all'ATEX. A parte alcuni modelli a laser, tutti gli esplosimetri hanno un ingresso e un'uscita del gas, che viene movimentato da un piccolo compressore interno.\nStrumenti cercafughe.\nOltre alla classica scala percentuale (di metano in aria), gli esplosimetri sono provvisti di una scala ausiliaria detta LIE in italiano (\"Limite Inferiore di Esplosivit\u00e0\"), o LEL in inglese (\"Lower Explosive Limit\") e di un allarme acustico, che interviene al superamento di una soglia (configurabile su tale scala). Molti esplosimetri permettono di rilevare concentrazioni assai basse di gas, essendo muniti di scala ppm (parti per milione). \nSi dividono in due principali categorie:\nTaratura e calibrazione.\nPer verificarne la funzionalit\u00e0 si utilizzano miscele di gas campione contenute in bombole. Tali miscele, preparate con metodo gravimetrico e debitamente certificate, vengono direttamente insufflate nello strumento con adatta tubazione.\nVoci correlate.\nGascromatografo"}
{"id": "3209722", "revid": "765509", "url": "https://it.wikipedia.org/wiki?curid=3209722", "title": "Personaggi de Le situazioni di Lui &amp; Lei", "text": "Lista dei personaggi del manga e dell'anime de \"Le situazioni di Lui &amp; Lei\"."}
{"id": "3209724", "revid": "36283006", "url": "https://it.wikipedia.org/wiki?curid=3209724", "title": "Asor Rosa", "text": ""}
{"id": "3209725", "revid": "301422", "url": "https://it.wikipedia.org/wiki?curid=3209725", "title": "Princess Minerva", "text": ""}
{"id": "3209727", "revid": "1566286", "url": "https://it.wikipedia.org/wiki?curid=3209727", "title": "C'est papa qui prend la purge", "text": "C'est papa qui prend la purge \u00e8 un cortometraggio muto del 1907 diretto da Louis Feuillade. Prodotto dalla Soci\u00e9t\u00e9 des Etablissements L. Gaumont e distribuito dalla Path\u00e9 Fr\u00e8res, il film usc\u00ec nelle sale il 17 gennaio 1907, interpretato dal comico Max Linder.\nProduzione.\nProdotto dalla Soci\u00e9t\u00e9 des Etablissements L. Gaumont\nDistribuzione.\nDistribuito dalla Path\u00e9 Fr\u00e8res, il film usc\u00ec nelle sale francesi il 17 gennaio 1907.\nDate di uscita.\nIMDb"}
{"id": "3209729", "revid": "198277", "url": "https://it.wikipedia.org/wiki?curid=3209729", "title": "Ascoli Calcio 1898 1974-1975", "text": "Questa voce raccoglie le informazioni riguardanti lAscoli Calcio 1898 nelle competizioni ufficiali della stagione 1974-1975.\nStagione.\nNella stagione 1974-1975 l'Ascoli disputa il campionato di Serie A, con 24 punti ottiene il dodicesimo posto, lo scudetto \u00e8 stato vinto per la sedicesima volta dalla Juventus con 43 punti, secondo il Napoli con 41 punti. Retrocedono in Serie B il L.R. Vicenza con 21 punti, la Ternana con 19 punti ed il Varese con 17 punti.\nArrivato per la prima volta in questa stagione a disputare la Serie A, l'Ascoli di Costantino Rozzi e di Carletto Mazzone ottiene una meritata salvezza, dopo una gavetta iniziale povera di risultati e di punti, la matricola marchigiana \u00e8 stata la vera sorpresa della stagione. Un girone di andata chiuso all'ultimo posto con 9 punti, ed un girone di ritorno scoppiettante con 15 punti incamerati, ed una salvezza raggiunta con una giornata di anticipo sulla conclusione del campionato. In Coppa Italia l'Ascoli disputa il Girone 1 della competizione, vinto dall'Inter a punteggio pieno."}
{"id": "3209731", "revid": "287204", "url": "https://it.wikipedia.org/wiki?curid=3209731", "title": "Gower", "text": ""}
{"id": "3209738", "revid": "121773539", "url": "https://it.wikipedia.org/wiki?curid=3209738", "title": "Idrogeno potassio ATPasi", "text": "La idrogeno potassio ATPasi, indicata anche come H+/K+ ATPasi, \u00e8 un tipo specifico di ATPasi che svolge il ruolo di pompa protonica. \u00c8 il principale responsabile dell'acidit\u00e0 dei contenuti dello stomaco. Le cellule parietali posseggono un ampio sistema di membrane secretorie e la H+/K+ ATPasi \u00e8 la proteina pi\u00f9 abbondante che costituisce questo sistema di membrane.\nFunzionamento.\nIl meccanismo di trasporto \u00e8 il seguente:\nformula_1\nNelle cellule animali.\nFunzione.\nLa idrogeno-potassio ATP-asi \u00e8 la pompa protonica dello stomaco ed \u00e8 il principale responsabile dell'acidit\u00e0 dello stesso. In particolare, si trova in cellule parietali, che sono cellule epiteliali specializzate posizionate all'interno della mucosa gastrica.\nAttivit\u00e0 enzimatica dell'idrogeno potassio ATPasi.\nIl trasporto di H+ nel lume richiede che in esso siano presenti sempre ioni K+. L'enzima si fosforila dal lato citoplasmatico, per la presenza di ATP e Mg2+, ci\u00f2 provoca l'assunzione di H+ sul sito di legame citoplasmatico, che va all'esterno. Qui viene liberato H+ e legato K+. Il potassio legato provoca la defosforilazione dell'enzima che riporta il sito di legame all'interno, e libera nel citoplasma il potassio e il fosfato, ottenuto dall'ATP. La stechiometria dice che per ogni molecola di ATP, si liberano nel lume gastrico 2H+ e si assorbono 2K+ a ph maggiore di 3; lo scambio \u00e8 invece di uno ione H+ per uno K+ a ph pi\u00f9 basso.\nNelle cellule vegetali.\nLa idrogeno potassio ATPasi \u00e8 una proteina integrata nel plasmalemma, che prende parte al processo di innalzamento della concentrazione di K+ nel simplasto cellulare. Ha funzione di pompa protonica, in quanto l'ingresso del K+ all'interno della cellula vegetale avviene tramite l'estrusione di ioni H+; avendo ugual carica elettrica gli ioni H+ spingono gli ioni K+ verso il plasmalemma dove vengono catturati dalla proteina H+/K+ ATPasi e trasportati all'interno della cellula.\nATPasi e l'iperturgore.\nIl fenomeno dell'iperturgore lo si ritrova nelle cellule di guardia degli stomi delle foglie, grazie alla proteina (ATPasi) prende inizio tutta la fase osmotica che porta tali cellule dallo stato di turgore fisiologico allo stato di iperturgore determinando l'apertura e la chiusura della rima stomatica, tale processo viene attivato da sostanze ormonali trasportate dallo xilema."}
{"id": "3209739", "revid": "287204", "url": "https://it.wikipedia.org/wiki?curid=3209739", "title": "Ascoli Calcio 1898 1975-1976", "text": "Questa voce raccoglie le informazioni riguardanti lAscoli Calcio nelle competizioni ufficiali della stagione 1975-1976.\nStagione.\nNella stagione 1975-1976 l'Ascoli ha concluso al quattordicesimo posto in Serie A a pari punti 23, con la , ma per differenza reti i bianconeri retrocedono in Serie B dopo due stagioni nella massima serie, il computo della differenza reti per la Lazio \u00e8 di -5, per l'Ascoli di -15. Con l'Ascoli retrocedono il Como con 21 punti ed il Cagliari con 19 punti, lo scudetto \u00e8 stato vinto per la settima volta dal Torino con 45 punti, davanti alla Juventus con 43 punti. \nIl destino dei bianconeri piceni si decide sul filo di lana del torneo, nell'ultima giornata a Como si gioca Como-Lazio che termina (2-2) con la retrocessione dei lariani, a Roma l'Ascoli passa in vantaggio nel primo tempo e sarebbe salvo, ma nella ripresa viene raggiunto dai giallorossi (1-1), un pareggio che salva la Lazio e manda l'Ascoli in Serie B.\nNella Coppa Italia la squadra ascolana chiude il proprio girone di qualificazione estivo a quota 5 punti, uno in meno della Lazio qualificatasi al secondo turno.\nOrganigramma societario.\nArea direttiva\nStaff tecnico"}
{"id": "3209742", "revid": "767487", "url": "https://it.wikipedia.org/wiki?curid=3209742", "title": "Un coup de vent", "text": "Un coup de vent \u00e8 un cortometraggio muto del 1906 diretto da Louis Feuillade. Prodotto e distribuito dalla Soci\u00e9t\u00e9 des Etablissements L. Gaumont, fu l'esordio nella regia di Feuillade che aveva esordito l'anno precedente come sceneggiatore in un cortometraggio diretto da \u00c9tienne Arnaud.\nSecondo alcune fonti, il cortometraggio - conosciuto anche con il titolo \"Le Coup de vent\" o \"Attrapez Mon Chapeau\" - \u00e8 attribuito a Feuillade per ci\u00f2 che riguarda la sceneggiatura, mentre rimane sconosciuto il regista.\nTrama.\nUn clown perde il suo cappello, portato via da un colpo di vento e si mette a rincorrerlo per le strade di Parigi.\nProduzione.\nIl film fu prodotto dalla Soci\u00e9t\u00e9 des Etablissements L. Gaumont\nDistribuzione.\nDistribuito dalla Soci\u00e9t\u00e9 des Etablissements L. Gaumont, usc\u00ec nelle sale nel 1906."}
{"id": "3209745", "revid": "404338", "url": "https://it.wikipedia.org/wiki?curid=3209745", "title": "Cerrapungi", "text": ""}
{"id": "3209746", "revid": "404338", "url": "https://it.wikipedia.org/wiki?curid=3209746", "title": "Cerrapunji", "text": ""}
{"id": "3209753", "revid": "124664035", "url": "https://it.wikipedia.org/wiki?curid=3209753", "title": "Michael (Michael Jackson)", "text": "Michael \u00e8 il primo album postumo di inediti attribuiti al cantante statunitense Michael Jackson, pubblicato il 10 dicembre 2010 dalla Sony Music. \nL'album contiene dieci canzoni inedite che sarebbero state registrate dal 1982 al 2009 in diversi periodi della carriera di Jackson e in diversi studi di registrazione come quelli di Los Angeles e di Las Vegas con diversi produttori e collaboratori tra i quali Akon, Teddy Riley, James Porte, Eddie Cascio e John McClain.\nCopertina.\nLa copertina dell'album raffigura il cantante in un'armatura d'oro con due cherubini che gli posano una corona in testa. Sullo sfondo vi sono vari disegni raffiguranti i momenti pi\u00f9 importanti della vita del cantante. Sulla spalla di quest'ultimo c'\u00e8 una farfalla monarca che rappresenta il cambiamento del corpo di Michael. La copertina raffigurava anche il famoso simbolo di Prince, a rappresentare la loro presunta rivalit\u00e0, ma \u00e8 stato eliminato dalla Sony dopo alcune controversie e dato che l'artista di Minneapolis non lo aveva autorizzato.\nLa copertina \u00e8 stata realizzata dal pittore Kadir Nelson nel 2009. L'artista aveva in precedenza solo parlato a Michael Jackson al telefono nel 2003, dato che il cantante aveva gradito un suo dipinto raffigurante Marvin Gaye. Jackson gli aveva commissionato un dipinto da appendere al Neverland Ranch ma, a causa dei guai giudiziari e del processo a Jackson, alla fine non se ne fece pi\u00f9 nulla. Nelson venne ricontattato dall'Estate di Michael Jackson dopo la morte dell'artista, avvenuta il 25 giugno 2009, in modo che potesse realizzare un dipinto che sarebbe poi diventata la cover del primo album postumo di Jackson. Il pittore ha lavorato per cinque mesi al progetto, dall'agosto 2009 al gennaio 2010, con la supervisione dei fratelli di Michael Jackson, Jakie e Marlon Jackson, e il risultato finale \u00e8 stato un dipinto vero e proprio lungo quasi 3 metri e alto circa un metro e mezzo.\nAccuse di non originalit\u00e0.\nSecondo la famiglia Jackson e numerosissimi fans dell'artista le canzoni \"Keep Your Head Up\", \"Monster\" e \"Breaking News\", inserite nell'album, sarebbero dei falsi non cantati da Jackson. Eddie Cascio, produttore di alcuni di questi singoli, avrebbe assunto Jason Malachi, un cantante con un timbro vocale simile a quello di Jackson e resosi famoso con dei video su YouTube, che avrebbe cantato i brani consegnati poi alla Sony Music. La casa discografica si \u00e8 difesa dalle accuse chiamando in campo anche Teddy Riley, produttore dei precedenti album di Jackson \"Dangerous\"\", \" e \"Invincible\", che ha inizialmente riferito che la voce era quella di Jackson. Sulla pagina ufficiale Facebook di Malachi, intanto, comparve un post dove ammetteva che le tre canzoni incriminate erano state effettivamente cantate da lui, accordandosi con Sony, anche se successivamente, nel suo spazio ufficiale MySpace, lo stesso avrebbe invece smentito il post di Facebook, dichiarando di essere stato vittima di hacker.\nLo stesso Teddy Riley, che era stato inizialmente chiamato da Sony a testimoniare la veridicit\u00e0 delle tracce, si sarebbe in seguito scusato coi fans dicendo di essersi accorto subito che la voce nelle canzoni di Cascio a cui ha lavorato non era quella di Jackson, ma di essere stato imbrogliato.\nTaryll Jackson, nipote di Michael Jackson, figlio di Tito Jackson e membro del gruppo musicale 3T, dopo aver partecipato ad un ascolto esclusivo delle tracce incriminate e dopo l'intervista di Oprah a Riley trasmessa in televisione dichiar\u00f2:\nAnche suo fratello TJ, sempre nipote di Michael Jackson e membro dei 3T, dichiar\u00f2 riguardo all'utilizzo di campionamenti della voce dello zio nelle canzoni di Cascio:\nLa Toya, sorella di Michael Jackson, avvicinata da TMZ.com, dopo aver ascoltato i pezzi incriminati ha dichiarato:\nAnche Randy Jackson, fratello di Michael, ha negato che la voce nelle canzoni di Cascio fosse quella di suo fratello:\nJoseph Jackson, padre di Michael Jackson, e Paris e Prince, figli del cantante, hanno sostenuto che non era la voce del loro familiare mentre la madre di Michael Jackson, Katherine, ha dichiarato:\nJackie Jackson, fratello di Michael, e il co-esecutore testamentario di Michael, John McClain, hanno dichiarato che, prima che l'album fosse pubblicato, volevano che le tre canzoni incriminate fossero rimosse:\nLo storico produttore Quincy Jones, che aveva lavorato con Jackson agli album \"Off the Wall\", \"Thriller\" e \"Bad\", e il cantante e produttore Will.i.Am, che aveva lavorato ad alcuni brani col cantante nel 2007 in Irlanda, hanno anch'essi entrambi messo in dubbio l'autenticit\u00e0 dei pezzi incriminati e hanno inoltre criticato la scelta di mettere mano a dei brani inediti senza l'autorizzazione del cantante scomparso.\nLa causa.\nIn una causa presentata in un tribunale della California, la consumatrice Vera Serova sostenne, nella sua class action contro la Sony Music, che milioni di consumatori erano stati defraudati. In un'aula di tribunale pubblica, il 7 dicembre 2016, gli avvocati della compagnia discografica e della tenuta di Jackson ammisero per la prima volta che le canzoni potevano essere effettivamente delle falsificazioni. La Sony e la tenuta dichiararono di aver acquistato le canzoni dai produttori originali, Porte e Cascio, basandosi solo sulla loro parola. La difesa dichiar\u00f2 che anche se la voce non fosse stata di Jackson, Sony e la tenuta non avevano fatto nulla di male dicendo che lo erano perch\u00e9 il cos\u00ec detto \"non-commercial speech\" \u00e8 protetto dal Primo Emendamento negli Stati Uniti. \nDiversi gruppi per la protezione dei consumatori insieme all'ufficio del procuratore generale della California sostengono l'affermazione di Serova che si tratti di un semplice caso di pubblicit\u00e0 ingannevole e che le compagnie da miliardi di dollari non dovrebbero essere in grado di etichettare commercialmente l'arte falsa come autentica. In un comunicato stampa emesso il 29 gennaio 2021, il procuratore generale della California ha dichiarato:\nTracce.\n(*): \u00c8 messa in dubbio la reale partecipazione di Michael Jackson alla stesura del brani \"Keep Your Head Up\", \"Monster\" e \"Breaking News\" e alla sua esecuzione come cantante (si veda sopra al paragrafo Accuse di non originalit\u00e0)."}
{"id": "3209757", "revid": "767487", "url": "https://it.wikipedia.org/wiki?curid=3209757", "title": "Severo Torelli", "text": "Severo Torelli \u00e8 un film muto del 1914 diretto da Louis Feuillade.\nIl soggetto \u00e8 tratto da un dramma in versi in cinque atti del 1883 di Fran\u00e7ois Copp\u00e9e. \u00c8 uno dei primi film di Musidora, che aveva debuttato come attrice cinematografica nello stesso anno in \"Sainte-Odile\", diretta da Gaston Ravel.\nProduzione.\nIl film fu prodotto dalla Soci\u00e9t\u00e9 des Etablissements L. Gaumont.\nDistribuzione.\nDistribuito dalla Soci\u00e9t\u00e9 des Etablissements L. Gaumont, il film usc\u00ec nelle sale nel maggio 1914."}
{"id": "3209760", "revid": "124528819", "url": "https://it.wikipedia.org/wiki?curid=3209760", "title": "Like a Virgin &amp; Other Big Hits!", "text": "Like a Virgin &amp; Other Big Hits! \u00e8 un EP della cantautrice statunitense Madonna pubblicato solo in Giappone nel 1984 a scopo promozionale per l'album \"Like a Virgin\"."}
{"id": "3209764", "revid": "287204", "url": "https://it.wikipedia.org/wiki?curid=3209764", "title": "C\u00e8cilia Berder", "text": ""}
{"id": "3209767", "revid": "1149807", "url": "https://it.wikipedia.org/wiki?curid=3209767", "title": "Wild 9", "text": "Wild 9 (conosciuto con il titolo Wildroid 9 in Giappone) \u00e8 un videogioco sviluppato dalla Shiny Entertainment per PlayStation, mentre una versione per Sega Saturn era stata pianificata ma non \u00e8 stata mai pubblicata. Il suo gameplay \u00e8 quello di un videogioco a piattaforme in 2D (con occasionali interruzioni nelle dimensioni). Il videogioco ruota intorno al personaggio controllato dal giocatore che utilizza quello che viene chiamato \"RIG\", una specie di lazo elettrico in grado di catturare oggetti e nemici. Grazie al RIG, gli oggetti possono essere spostati a proprio piacimento mentre i nemici possono essere distrutti. Ci sono anche livelli a caduta libera, dove il giocatore deve evitare degli ostacoli che trover\u00e0 durante la caduta, e livelli di guida, in cui oltre a correre ed evitare gli ostacoli su pista bisogner\u00e0 tentare anche di catturare il boss di fine livello."}
{"id": "3209774", "revid": "113427360", "url": "https://it.wikipedia.org/wiki?curid=3209774", "title": "Memorial Day", "text": "Il Memorial Day \u00e8 il giorno nel quale negli Stati Uniti d'America si commemorano i soldati americani caduti di tutte le guerre, rendendo loro omaggio. Cade normalmente nell'ultimo luned\u00ec di maggio, ogni anno.\nTradizioni.\n\u00c8 tradizione mettere la bandiera degli Stati Uniti a mezz'asta dall'alba sino a mezzogiorno. Molte persone visitano cimiteri e monumenti, in particolare per onorare coloro che sono morti in servizio militare. Molti volontari mettono una bandiera statunitense su ogni tomba nei cimiteri nazionali."}
{"id": "3209777", "revid": "729019", "url": "https://it.wikipedia.org/wiki?curid=3209777", "title": "Battaglia di Sasowy R\u00f3g (1616)", "text": "La battaglia di Sasowy R\u00f3g venne combattuta presso \u0218tef\u0103ne\u0219ti (Moldavia) nel 1616 tra le forze della Confederazione Polacco-Lituana, ivi rappresentata dagli eserciti privati dei magnati Micha\u0142 Wi\u015bniowiecki e Samuel Korecki, e quelle dell'Impero ottomano al comando del \"Beylerbey\" di Bosnia, Iskander Pasha. La battaglia si concluse con una netta vittoria ottomana."}
{"id": "3209778", "revid": "1543377", "url": "https://it.wikipedia.org/wiki?curid=3209778", "title": "Cheeseburger", "text": "Un cheeseburger \u00e8 un panino ai semi di sesamo che contiene sostanzialmente uno o pi\u00f9 hamburger con aggiunta di formaggio.\nTradizionalmente il formaggio viene posto al di sopra dell'hamburger, ma il panino pu\u00f2 includere molte varianti nella struttura, negli ingredienti e nella composizione. Il formaggio solitamente \u00e8 a fette e viene posto al di sopra dell'hamburger poco prima che esso completi la cottura per consentire di sciogliersi.\nI cheeseburger possono essere serviti con lattuga, pomodoro, cipolla, senape, maionese, ketchup o cetrioli. Nei fast food si possono trovare anche varianti con mozzarella o con formaggio Cheddar, Emmental o Gorgonzola.\nLe calorie contenute in un cheeseburger semplice sono intorno alle 300 per 100 g.\nLa presenza di diversi ingredienti e il tipo di formaggio contenuto in un cheeseburger, possono comunque aumentare in maniera sostanziale il valore nutrizionale del panino. Ad esempio, una fetta di formaggio Cheddar aggiunge 95 calorie e 4,5 grammi di grassi saturi. Altri tipi e quantit\u00e0 di formaggio hanno caratteristiche diverse, a seconda del loro contenuto nutrizionale.\nStoria.\nIl cheeseburger divenne inizialmente popolare tra gli anni venti e gli anni trenta del Novecento negli Stati Uniti e ci sono diverse rivendicazioni su chi sia stato il primo uomo a creare un cheeseburger. Fra questi, Lionel Sternberger \u00e8 noto per avere creato un cheeseburger a soli 16 anni mentre lavorava in una paninoteca di suo padre a Pasadena, in California, quando \"sperimentalmente lasci\u00f2 cadere un pezzo di formaggio su un hamburger sfrigolante\". Altre voci dicono che il cheeseburger sia stato inventato intorno al 1934 al Kaelin's Restaurant a Louisville, nel Kentucky. Un anno pi\u00f9 tardi, il primato fu anche attribuito al cuoco Louis Ballast del Dumpty Humpty Drive-In a Denver, in Colorado.\nIn Italia questo tipo di panino si diffuse a partire dai primi anni ottanta.\nOggi il cheeseburger viene consumato in tutto il mondo grazie alla notevole diffusione del servizio di ristorazione McDonald's.\nDecreto cheeseburger.\n\u00c8 stato soprannominato con il termine scherzoso \" cheeseburger bill\" (decreto cheeseburger) il decreto approvato dal Congresso degli Stati Uniti nell'ottobre 2005, che impedisce ai cittadini di potere fare causa alle multinazionali alimentari per i danni alla salute causati dal cibo spazzatura."}
{"id": "3209781", "revid": "1543377", "url": "https://it.wikipedia.org/wiki?curid=3209781", "title": "Ivan Brown", "text": "Biografia.\nAi IV Giochi olimpici invernali (edizione disputatasi nel 1936 a Garmisch-Partenkirchen, Germania) vinse la medaglia d'oro nel Bob a 2 con il connazionale Alan Washbond partecipando per la prima nazionale degli Stati Uniti d'America II superando quella Svizzera (medaglia d'argento) e l'altra statunitense (bronzo).\nIl tempo totalizzato fu di 5:29.29, il distacco con la seconda era poco pi\u00f9 di un secondo (5:30.64)."}
{"id": "3209790", "revid": "729019", "url": "https://it.wikipedia.org/wiki?curid=3209790", "title": "Battaglia di Sasowy R\u00f3g (1612)", "text": "La battaglia di Sasowy R\u00f3g venne combattuta presso \u0218tef\u0103ne\u0219ti (Moldavia) nel 1612 tra le forze della Confederazione Polacco-Lituana, ivi rappresentata dagli eserciti privati dei magnati Stefan Potocki e Constantin Movil\u0103, e quelle del principato di Moldavia al comando del voivoda (principe) \u0218tefan II Tom\u0219a. La battaglia si concluse con una netta vittoria moldava."}
{"id": "3209800", "revid": "33528", "url": "https://it.wikipedia.org/wiki?curid=3209800", "title": "PCI-X", "text": ""}
{"id": "3209801", "revid": "729019", "url": "https://it.wikipedia.org/wiki?curid=3209801", "title": "Battaglia di Kam&quot;janec'-Podil's'kyj (1618)", "text": "La battaglia di Kam\"janec'-Podil's'kyj venne combattuta presso la citt\u00e0-fortezza di Kam\"janec'-Podil's'kyj (Ucraina), nel 1618, tra le forze della Confederazione Polacco-Lituana, al comando del Grande etmano Stanis\u0142aw \u017b\u00f3\u0142kiewski, e quelle dell'Impero ottomano, al comando del \"Beylerbey\" di O\u010dakiv Iskander Pasha. La battaglia si concluse con una netta vittoria polacco-lituana."}
{"id": "3209802", "revid": "6923", "url": "https://it.wikipedia.org/wiki?curid=3209802", "title": "Daisy chain (informatica)", "text": "Daisy-chain, in informatica, definisce un'interconnessione di apparecchiature del computer, di unit\u00e0 periferiche, o di nodi di una rete, in serie tra loro: uno dopo un altro.\nIn analogia con un circuito elettrico: il daisy-chain \u00e8 equivalente a un collegamento in serie tra pi\u00f9 impedenze. Nei PC, esempi di interfacce daisy-chain includono la Small Computer System Interface (SCSI), FireWire (IEEE1394) e Thunderbolt (interfaccia), che permettono al computer di comunicare con hardware periferico come un disco, nastro, CD-ROM, stampanti, e analizzatori in maniera pi\u00f9 veloce e pi\u00f9 flessibilmente di interfacce precedenti."}
{"id": "3209805", "revid": "287204", "url": "https://it.wikipedia.org/wiki?curid=3209805", "title": "Daisy chain (arrampicata)", "text": "La daisy chain (ingl.: \"ghirlanda\") \u00e8 un dispositivo utilizzato in arrampicata e alpinismo, costituito da un anello di fettuccia cucito in modo tale da formare diverse asole.\nNasce negli Stati Uniti per facilitare la progressione in arrampicata artificiale. Il dispositivo, essendo munito di varie asole, permette di potersi alzare anche pochi centimetri alla volta sul piazzamento, evitando massacranti trazioni con le braccia ed evita di sollecitare oltremodo l'ancoraggio.\nNell'alpinismo classico europeo viene pi\u00f9 comunemente utilizzato durante la discesa in corda doppia come sostituto equivalente alla longe. Permette infatti di avere numerosi punti di ancoraggio a diverse distanze dall'imbragatura, al fine di favorire il corretto posizionamento dei dispositivi necessari alla discesa."}
{"id": "3209807", "revid": "1305772", "url": "https://it.wikipedia.org/wiki?curid=3209807", "title": "Vandal Hearts", "text": "Vandal Hearts (\u30f4\u30a1\u30f3\u30c0\u30eb\u30cf\u30fc\u30c4) \u00e8 un videogioco di ruolo giapponese sviluppato e pubblicato dalla Konami per PlayStation e dalla Konami Computer Entertainment Nagoya per Sega Saturn. La versione per PlayStation \u00e8 stata distribuita in Giappone, America del Nord ed Europa. La versione per Saturn non \u00e8 mai stata pubblicata al di fuori del Giappone. Esiste anche una versione sviluppata per Microsoft Windows ma pubblicata esclusivamente in Corea del sud.\nIl gioco ha dimostrato una tale popolarit\u00e0 da avere un sequel intitolato \"Vandal Hearts II\", e pubblicato sempre per PlayStation. Un prequel, \" \u00e8 stato creato per PlayStation Network e Xbox Live Arcade.\nTrama.\nMigliaia di anni fa, un uomo santo passato alla storia con il nome di Toroah il Messiah viaggi\u00f2 in lungo e in largo per il continente di Sostegaria, spargendo i propri insegnamenti in tutte le terre. Dopo la sua morte, i suoi discendenti ed eredi assunsero il potere politico assoluto della regione, formando le basi della dinastia degli Holy Ashah, che ha governato fondando il proprio regno su una combinazione di dottrina religiosa e potere militare per migliaia di anni. I re e le regine della dinastia Holy Ashah, tuttavia, non sempre hanno regnato in modo giusto, e con il passare del tempo il popolo ha iniziato a risentirsi del potere dei loro leader. Quindici anni prima l'inizio del gioco, il malcontento generale trov\u00f2 la sua espressione definitiva nella persona di Arris il saggio, che un\u00ec le fazioni anti-monarchiche ormai disperate in tutta Sostegaria e le form\u00f2 come un potente esercito di guerriglieri. Sotto la guida di Arris, questo esercito della liberazione riusc\u00ec a superare in astuzia e sconfiggere l'esercito reale, e finalmente ebbe accesso al palazzo reale radendolo al suolo.\nCon la monarchia dissolta, i ribelli stabilirono un consiglio regnante fondato sui principi della democrazia e della sovranit\u00e0 popolare. Dalle ceneri dell'impero Ashah emerse la repubblica di Ishtaria. I leader della rivoluzione naturalmente assunsero posizioni di comando nella nuova repubblica: tutti, ad eccezione dello stesso Arris, che spar\u00ec improvvisamente e di cui si perse ogni traccia. Quando il videogioco ha inizio la repubblica \u00e8 diventata sempre pi\u00f9 autoritaria. Il ministro della difesa, Hel Spites, e la sua elitaria squadra anti-terrorismo, Crimson Guard, sta usando modi sempre pi\u00f9 violenti per reprimere le ultime resistenze anti-repubblicane, mentre non viene fatto nulla contro la crescente criminalit\u00e0 e la pirateria che infesta l'oceano. Nel frattempo, Ash Lambert ed i suoi colleghi del terzo battaglione delle forze di sicurezza di Ishtarian iniziano a sospettare una cospirazione contro i pi\u00f9 alti livelli del governo. I tentativi di Ash di richiamare attenzione sulla situazione, finiscono per attirare le ire dei cospiratori, facendo rimanere Ash e i suoi alleati soli a combattere per ripristinare l'ordine e la giustizia.\nModalit\u00e0 di gioco.\nLe battaglie si svolgono in una serie di mappe a griglia, che includono celle non accessibili come acqua, alberi ed edifici. Sebbene l'ambiente sia tridimensionale, con una prospettiva ruotabile dal giocatore, i personaggi sono degli sprite bidimensionali. I movimenti di un personaggio nel turno attuale pu\u00f2 essere usato tutto in una volta oppure un poco alla volta, tra due o pi\u00f9 movimenti. I turni sono di una base lato-a-lato, la classica modalit\u00e0 dove a turno il giocatore muove tutti i personaggi prima di passare il turno all'IA.\nLa maggior parte dei livelli viene completata uccidendo tutti i personaggi del nemico, mentre altri possiedono condizioni di vittoria diverse, come uccidere un personaggio particolare, muovere dei personaggi su una specifica localit\u00e0 della mappa, o uccidendo un certo tipo di nemici risparmiandone altri. In ogni battaglia, la morte di un capogruppo risulta in una sconfitta immediata, mentre perdere altri personaggi nello stesso gruppo comporta la perdita di oro. Il personaggio sparisce dal livello attuale, ma pu\u00f2 tornare nel livello successivo. Nei livelli che includono il salvataggio di altri personaggi, anche la morte di quei personaggi vale come sconfitta.\nClassi.\nNel corso del gioco, il giocatore pu\u00f2 reclutare un vario numero di personaggi, ognuno dei quali pu\u00f2 appartenere tra le seguenti classi: Spadaccino, Armiere, Arciere, Airone, Monaco, Mago e Chierico. Le forze di ogni classe si determinano attraverso una gerarchia tipo morra cinese (oltre che a \", altro gioco di ruolo tattico uscito nel 1996): i personaggi da mischia (come Spadaccini e Armieri) sono efficaci contro gli Arcieri, a loro volta efficaci contro personaggi aerei come Aironi, a loro volta efficaci contro Spadaccini. Le altre tre classi sono di tipo magico: il Monaco abbina le sue abilit\u00e0 curative con una buona forza fisica, il Mago si specializza nelle magie offensive, e il Chierico predilige le abilit\u00e0 curative. Inoltre, i Maghi sono molto efficaci contro gli Armieri. Molte classi che usano le magie sono deboli in termini difensivi al confronto con le altri classi nel gioco, ma la maggior parte delle magie offensive sono efficaci contro avversari pesantemente armati o corazzati.\nAccoglienza.\n\"Vandal Hearts\" ha ricevuto un'accoglienza superiore alla media. \u00c8 stato generalmente lodato dalla critica per l'incorporazione del terreno tridimensionale e la posizione nella strategia di combattimento, gli effetti sonori, e la visuale delle magie. La maggior parte dei critici, tuttavia, ne hanno criticato il progresso lineare del gameplay e della storia. Le recensioni su \"GameSpot\" e \"Next Generation\" hanno ritenuto \"Vandal Hearts\" una riduzione all'osso \"della serie Shining Force\", eliminando l'esplorazione, il girovagare per le citt\u00e0, e gli elementi di rigiocabilit\u00e0 che contribuirono a renderli dei classici. Non di meno, \"Next Generation\" ne ha tirato una conclusione positiva, ritenendo che \"la mancanza di esplorazione \u00e8 compensata dalle sequenze di combattimento estremamente impegnative.\" \"GameSpot\", invece, lo ha considerato un \"errore fatale\", un tipico esempio di un gioco di quinta generazione con un design solido e grafiche notevoli ma un gameplay meno avanzato rispetto ai giochi delle generazioni precedenti, anche se ne ha lodato di non poco le strategie coinvolte nelle battaglie. Art Angel di \"GamePro\" ha trovato molti elementi del gameplay insoliti e gradevoli, come l'abilit\u00e0 di scegliere la classe di un qualsiasi personaggio, e ha gradito moltissimo le cutscenes (ovvero filmati) in full motion video. Come conclusione, \"il gameplay originale e le grafiche e i suoni forti di \"Vandal Hearts\" soddisferanno anche i fan degli RPG pi\u00f9 particolari.\" Dan Hsu della \"Electronic Gaming Monthly\" ha criticato il fatto che spesso il gioco si rovini i suoi stessi colpi di scena tramite l'uso di un punto di vista onnisciente, ad esempio mostrando che i personaggi del giocatore vengono ad un certo punto traditi da un altro personaggio prima che lo scoprano da soli. Tuttavia, ne ha lodato l'IA dei nemici, e ha ritenuto gradevole la variet\u00e0 creata dalle differenti classi dei personaggi. Dan Hsu e i suoi tre co-recensori hanno dato al gioco il premio \"Gioco del Mese di EGM\"."}
{"id": "3209808", "revid": "767487", "url": "https://it.wikipedia.org/wiki?curid=3209808", "title": "Sainte-Odile", "text": "Sainte-Odile \u00e8 un cortometraggio del 1914 diretto da Gaston Ravel. Uno dei primi film interpretati da Musidora."}
{"id": "3209809", "revid": "767487", "url": "https://it.wikipedia.org/wiki?curid=3209809", "title": "Alan Washbond", "text": "Biografia.\nAi IV Giochi olimpici invernali (edizione disputatasi nel 1936 a Garmisch-Partenkirchen, Germania) vinse la medaglia d'oro nel Bob a 2 con il connazionale Ivan Brown partecipando per la prima nazionale degli Stati Uniti d'America II superando quella Svizzera (medaglia d'argento) e l'altra statunitense (bronzo).\nIl tempo totalizzato fu di 5:29.29, il distacco con la seconda era poco pi\u00f9 di un secondo (5:30.64). Suo figlio, Waightman Washbond, fu militare e bobista."}
{"id": "3209812", "revid": "1305772", "url": "https://it.wikipedia.org/wiki?curid=3209812", "title": "Weatherford", "text": ""}
{"id": "3209815", "revid": "1543377", "url": "https://it.wikipedia.org/wiki?curid=3209815", "title": "Jewish Virtual Library", "text": "La Jewish Virtual Library (JVL) (\"Biblioteca virtuale ebraica\") \u00e8 un'enciclopedia in linea pubblicata dall'American-Israeli Cooperative Enterprise (AICE). Fondata nel 1993, \u00e8 un sito web che tratta in modo esaustivo temi legati a Israele, agli Ebrei e alla cultura ebraica.\nStoria.\nL'AICE \u00e8 un'organizzazione senza scopo di lucro del tipo 501(c)(3), \"apartitica\", fondata \"per rafforzare la relazione Stati Uniti-Israele enfatizzando i fondamentali dell'alleanza\". \u00c8 membro della Israel on Campus Coalition. Il suo direttore esecutivo \u00e8 l'analista di politica estera \u00e8 Mitchell G. Bard, un ex redattore del \"Near East Report\", un notiziario settimanale pubblicato dall'American Israel Public Affairs Committee, e autore de \"The Complete Idiot's Guide to the Middle East Conflict\".\nIl sito web fu creato originariamente alla fine degli anni 1990 sotto il nome \"The Jewish Student Online Research Center\" (JSOURCE). Secondo il sito, la Library si occupa di materiale che non si pu\u00f2 trovare da nessun'altra parte del mondo, come informazioni sui progetti congiunti U.S.A-Israele e sul trattamento degli Americani durante l'Olocausto. Spiega di aver ricevuto il permesso di usare materiali dalla Biblioteca del Congresso, dall'American Jewish Historical Society, della Anti-Defamation League, dal Centro Simon Wiesenthal, dal Ministro degli esteri e dall'Ufficio del Primo Ministro israeliano, dal rabbino Joseph Telushkin (autore di \"Jewish Literacy\") e da dozzine di altre fonti.\nInclude pi\u00f9 di 13.000 articoli e 6.000 fotografie e cartine relative alla storia degli Ebrei, a Israele, alle relazioni U.S.A.-Israele, all'Olocausto, all'antisemitismo e al giudaismo. Il sito comprende il testo completo della Tanakh. La Jewish Virtual Library contiene il testo di appoggio a Israele \"Myths and Facts\", a cura di Mitchell Bard, in parecchie lingue.\nAccoglienza critica.\nJohn Jaeger, in un articolo pubblicato dall'Association of College and Research Libraries, ha detto della Jewish Virtual Library: \"Questa biblioteca, una volta entrati, \u00e8 pi\u00f9 simile ad un'enciclopedia vivente di qualsiasi altra cosa. Si hanno opzioni su cui cliccare, come storia, donne, biografia, politica, Israele, cartine e i Tesori Ebraici presso la Biblioteca del Congresso, con ciascuna che lancia una persona in un regno diverso. Il sito \u00e8 estremamente ben assemblato\".\nKaren Evans dell'Universit\u00e0 Statale dell'Indiana ha scritto che il sito \u00e8 completo, con \"informazioni facilmente accessibili, equilibrate\".\nIl sito web della PBS descrive la JVL come \"un'esauriente enciclopedia ebraica in linea, che copre tutto dall'antisemitismo al sionismo. Pi\u00f9 di 13.000 articoli e 6.000 fotografie e cartine sono state integrate nel sito. La loro sezione delle Statistiche Vitali ha una lista esaustiva di statistiche attuali e dati comparativi\".\nLa Jewish Virtual Library \u00e8 stata citata dalla CNN, dal \"New York Times\", dalla BBC, dalla CBS News, dalla Fox News, dal \"Los Angeles Times\", da \"USA Today\", da \"Business Week\" e da Bloomberg, tra gli altri. \u00c8 elencata come riferimento dalle biblioteche accademiche presso l'Universit\u00e0 Statale della Pennsylvania, l'Universit\u00e0 Statale del Michigan, l'Universit\u00e0 di Washington, il King's College London e l'Universit\u00e0 del Delaware.\nLa JVL ha ricevuto premi dalla britannica \"Internet Guide Selection\", da \"USA Today\" \"Hot Site\" e il \"Best of the Jewish Web\" dall'Agenzia Ebraica, l'\"Academic Excellence Award\" da Study Web e altri."}
{"id": "3209818", "revid": "767487", "url": "https://it.wikipedia.org/wiki?curid=3209818", "title": "La Petite r\u00e9fugi\u00e9e", "text": " La Petite r\u00e9fugi\u00e9e \u00e8 un cortometraggio del 1914 diretto da Gaston Ravel e interpretato da Musidora."}
{"id": "3209822", "revid": "1305772", "url": "https://it.wikipedia.org/wiki?curid=3209822", "title": "RoboCop (videogioco 1988)", "text": "RoboCop \u00e8 un videogioco arcade ispirato al film \"RoboCop\", sviluppato e pubblicato nel 1988 dalla Data East. In seguito la Ocean Software, che aveva gi\u00e0 acquisito la licenza del film e l'aveva concessa alla Data East, pubblic\u00f2 conversioni per Amiga, Amstrad CPC, Atari ST, Commodore 64, MS-DOS, Game Boy, MSX e ZX Spectrum. La Data East pubblic\u00f2 invece conversioni per Apple II, NES, TRS-80 CoCo e MS-DOS; esistono infatti due versioni distinte e indipendenti del gioco per MS-DOS.\nIl videogioco permette di controllare il personaggio di RoboCop nella sua lotta contro il crimine, affrontando vari criminali e boss fra cui ED-209. Ci sono a volte differenze importanti tra le varie conversioni, ma in generale si tratta di un platform e sparatutto con visuale di profilo e scorrimento orizzontale.\n\"RoboCop\" fu un grande successo, in particolare nell'ambito degli home computer, dove le versioni della Ocean divennero uno dei maggiori successi dell'epoca.\nIl videogioco ebbe numerosi sequel, quasi tutti prodotti dalla Ocean Software e ispirati ad altri film: \"RoboCop 2\", \"RoboCop 3\" e \"RoboCop versus The Terminator\".\nModalit\u00e0 di gioco.\nSi controlla il poliziotto cyborg RoboCop in una serie di livelli di ambientazione urbana, all'aperto o al chiuso. La maggior parte dei livelli, incluso il primo, rappresentano combattimenti contro bande criminali lungo percorsi bidimensionali, con visuale di lato, a scorrimento prevalentemente in orizzontale. Alcuni scenari sono semplici percorsi rettilinei da sinistra a destra, altri si sviluppano su pi\u00f9 piani a piattaforme.\nNei suddetti livelli RoboCop pu\u00f2 camminare in orizzontale, salire eventuali scalinate, inginocchiarsi e, in molte versioni, saltare (sebbene ci\u00f2 sia poco in tema con il lento e pesante personaggio del film). Per combattere pu\u00f2 usare i pugni oppure la pistola, che si pu\u00f2 orientare per sparare in varie direzioni. Si possono raccogliere power-up per l'arma da fuoco, con munizioni limitate, ad esempio una pistola che spara tre proiettili a ventaglio.\nI nemici comuni sono criminali, variamente armati, che arrivano dai lati o da porte o si affacciano per sparare dalle finestre. RoboCop ha una barra di energia vitale che diminuisce quando colpito o raggiunto dai nemici e si pu\u00f2 ripristinare raccogliendo ricariche. Sono presenti boss di fine livello, di solito nella forma di veicoli o robot ED-209.\nGli altri tipi di livelli, del tutto diversi nel funzionamento, sono presenti in modo variabile a seconda della versione. Di seguito si descrivono i livelli speciali possibili, con tra parentesi le piattaforme dove compaiono (nessuno su CoCo e DOS/Data East; mancano per ora dati su Apple II e DOS/Ocean).\nColonna sonora.\nIl tema musicale principale della saga di RoboCop, \"Rock Shop\" di Basil Poledouris, \u00e8 stato riadattato nella colonna sonora del videogioco, ma soltanto in una parte delle versioni (almeno arcade, Amiga, Atari ST, NES, MS-DOS).\nIl tema musicale dell'introduzione della versione Game Boy, composto da Jonathan Dunn, venne riutilizzato qualche anno dopo in una pubblicit\u00e0 televisiva britannica degli elettrodomestici Ariston, nel 2012 nel brano di Lil B \"In Down Bad\", e nel 2013 come sigla dello speciale televisivo di Channel 4 \"How Videogames Changed the World\".\nSviluppo.\nLa Ocean Software era gi\u00e0 un'editrice nota per i suoi numerosi videogiochi per computer tratti da film e altre opere, quando le venne proposto di realizzare il gioco ufficiale dell'imminente \"RoboCop\". Gary Bracey della Ocean sostiene che ebbero la possibilit\u00e0 di leggere la sceneggiatura del film prima ancora che ne iniziasse la lavorazione. Il film effettivo fu molto soddisfacente e appariva molto adatto alla conversione in videogioco, cos\u00ec vennero acquisiti i diritti. Questi vennero poi ceduti in sublicenza alla Data East per realizzare la versione da bar. Fu un caso un po' particolare, perch\u00e9 la Ocean e la Data East produssero in contemporanea le rispettive versioni. La Ocean prese spunto dalla versione arcade, che per\u00f2 non era ancora finita quando la Ocean inizi\u00f2 a sviluppare la propria; vennero ripresi gli elementi dell'arcade solo dove appropriato.\nIl film era relativamente a basso costo, con regista e attori allora non celebri, per cui la licenza fu ottenuta a un prezzo vantaggioso. Quando inizi\u00f2 la produzione del gioco, il film era uscito da poco e stava iniziando, un po' inaspettatamente, a diventare un successo mondiale. La principale mente dietro allo sviluppo delle versioni Ocean fu il programmatore Mark Lamb, sotto la direzione generale di Gary Bracey. Rispetto alla versione arcade si fecero compromessi dovuti alle minori capacit\u00e0 dei computer, ma si aggiunsero anche nuove sequenze che richiamavano altre scene del film. Lo sviluppo avvenne prima sulle macchine a 8 bit (ZX Spectrum, Amstrad CPC, Commodore 64) e poi su quelle a 16 bit (Amiga, Atari ST), che erano una conversione sia da quelle a 8 bit, sia direttamente e pi\u00f9 fedelmente dall'arcade.\nAccoglienza.\n\"RoboCop\" fu un buon successo di critica, perlomeno in versione arcade e nelle versioni home computer della Ocean Software, che ricevettero in prevalenza buone recensioni, tra cui la medaglia d'oro di \"Zzap!\" (versione Commodore 64) e il titolo di gioco del mese di \"Computer and Video Games\" (versione ZX Spectrum).\nIl videogioco arcade fu quello di maggior successo del 1988 nella sala giochi \"Flashback\" di Hong Kong, allora la pi\u00f9 grande sala giochi solamente video del mondo, usata come terreno di prova per il mercato mondiale. In Giappone, a febbraio 1989 era il secondo arcade \"cocktail\" di maggior successo del mese.\nLe vendite delle conversioni di \"RoboCop\" della Ocean Software, considerando tutte le piattaforme, superarono il milione di unit\u00e0. All'epoca fu un record per l'azienda, e probabilmente le diede la spinta decisiva per affermarsi tra i grandi nomi del settore ed entrare anche nel mercato nordamericano. A fine decennio \"RoboCop\" era il videogioco tratto con licenza da film per home computer con il pi\u00f9 grande successo di tutti i tempi.\nNel Regno Unito rimase al numero 1 della classifica delle vendite complessive per i principali formati di home computer per oltre sei mesi. \nLa versione ZX Spectrum in particolare fu il gioco pi\u00f9 venduto del 1989 nel Regno Unito.\nNel 1990 era divenuto il gioco per ZX Spectrum pi\u00f9 venduto di tutti i tempi, ed era ancora in alto nelle classifiche oltre un anno e mezzo dopo l'uscita. A inizio 1991 era ancora quarto nella classifica britannica Gallup dei giochi per Spectrum a prezzo pieno."}
{"id": "3209823", "revid": "2056951", "url": "https://it.wikipedia.org/wiki?curid=3209823", "title": "Energia reticolare", "text": "L'energia reticolare di un solido ionico \u00e8 una misura della forza dei legami che formano un dato composto ionico. Viene solitamente definita come l'entalpia standard di formazione del composto ionico ottenuto a partire dai singoli ioni in fase gassosa che concorrono a formarlo originando un processo esotermico. \nIl concetto di energia reticolare fu inizialmente sviluppato per i composti con struttura di tipo salgemma e sfalerite come &lt;chem&gt;NaCl&lt;/chem&gt; e &lt;chem&gt;ZnS&lt;/chem&gt;, dove gli ioni occupano siti del reticolo cristallino a elevata simmetria. Nel caso di &lt;chem&gt;NaCl&lt;/chem&gt;, ad esempio, l'energia reticolare \u00e8 l'energia liberata dalla reazione\nche assume valore -787 kJ/mol. \nUna definizione alternativa consiste nel considerare l'energia reticolare come il lavoro necessario per separare gli ioni dallo stato solido combinato e portarli in fase gassosa (in questo caso cambia di segno).\nIl valore preciso dell'energia reticolare non pu\u00f2 essere determinato sperimentalmente, a causa dell'impossibilit\u00e0 di preparare un'adeguata quantit\u00e0 di cationi e anioni gassosi e misurare l'energia rilasciata durante la formazione del composto allo stato solido. Tuttavia, il valore dell'energia reticolare pu\u00f2 essere ricavato teoricamente utilizzando la trattazione elettrostatica mediante l'equazione di Born-Land\u00e9 e l'equazione di Kapustinskij oppure quella termodinamica attraverso il ciclo di Born-Haber.\nL'energia reticolare dipende dal raggio ionico degli ioni e dalla loro carica: pi\u00f9 grande \u00e8 il raggio ionico dello ione, minore \u00e8 la forza esercitata dal nucleo sulla nube elettronica e quindi minore risulter\u00e0 l'energia reticolare; all'aumentare della carica degli ioni aumenta l'entit\u00e0 delle interazioni elettrostatiche e di conseguenza aumenta l'energia reticolare."}
{"id": "3209826", "revid": "451735", "url": "https://it.wikipedia.org/wiki?curid=3209826", "title": "Paolo Bortolon", "text": "Carriera.\nCresce cestisticamente nelle giovanili della Benetton Treviso, facendo anche qualche apparizione in prima squadra prima di avere esperienze, entrambe in B1, alla Pallacanestro Ferrara e all'Andrea Costa Imola, club di cui Bortolon diventer\u00e0 giocatore storico qualche anno pi\u00f9 tardi. Ritorna quindi alla Benetton, per poi scendere nuovamente in B1 questa volta a Cagliari dove \u00e8 il miglior realizzatore del campionato con i suoi 24,1 punti di media.\nDal 1991 in poi Bortolon veste i colori biancorossi dell'Andrea Costa Imola, diventando un beniamino del pubblico. \u00c8 infatti tra gli artefici principali della prima storica promozione della compagine romagnola in A2, ottenuta al termine della stagione 1994-95, stagione in cui \u00e8 anche miglior marcatore con 22,1 punti di media. Ma dopo tre anni la squadra festeggia un'ulteriore promozione che segna l'assoluto debutto imolese nella massima serie: tuttavia la nuova avventura in A1 di Bortolon continua per un solo anno, poich\u00e9 decide di ritirarsi dall'attivit\u00e0 agonistica all'et\u00e0 di 31 anni."}
{"id": "3209828", "revid": "81195", "url": "https://it.wikipedia.org/wiki?curid=3209828", "title": "Energia di reticolo", "text": ""}
{"id": "3209830", "revid": "81195", "url": "https://it.wikipedia.org/wiki?curid=3209830", "title": "Entalpia di reticolo", "text": ""}
{"id": "3209831", "revid": "81195", "url": "https://it.wikipedia.org/wiki?curid=3209831", "title": "Entalpia reticolare", "text": ""}
{"id": "3209833", "revid": "287204", "url": "https://it.wikipedia.org/wiki?curid=3209833", "title": "Josep Comas i Sola", "text": ""}
{"id": "3209834", "revid": "1971044", "url": "https://it.wikipedia.org/wiki?curid=3209834", "title": "Agnes Block", "text": "Biografia.\nNacque nella citt\u00e0 tedesca di Emmerich am Rhein ultimogenita del commerciante di stoffe Arend Block e di Ida Rutgers, che ebbero altri quattro figli, due ragazzi e due ragazze. La sua famiglia apparteneva alla chiesa mennonita e si arricch\u00ec con il commercio dei tessuti. In quel tempo per i Mennoniti, la citt\u00e0 di Emmerich era un buon rifugio dalle persecuzioni religiose. Erano stati esclusi dai pubblici uffici e quindi erano obbligati a esercitare una libera professione. Nell'Olanda Meridionale, Mennoniti fuggiaschi erano attivi nell'industria tessile e nel commercio, in particolare di seta e altri tessuti. Inoltre le ricche famiglie mennonite di Amsterdam erano strettamente imparentate dal momento che i matrimoni erano celebrati tra persone dello stesso gruppo.\nTra il 1632 e il 1646, entrambi i genitori di Agnes morirono. Con le sue sorelle probabilmente fu ospitata presso la famiglia di David Rutgers, il fratello della madre, e di sua moglie Susanna de Flines, che abitavano sul canale Singel ad Amsterdam. La famiglia Rutgers era fiamminga mennonita, mentre i de Flines erano Mennoniti di Waterland. \nIl 2 maggio 1649 si spos\u00f2 ad Amsterdam con il cugino Hans de Wolff (1613-1670), vedovo mennonita e mercante di seta. L'unione fu senza figli. In occasione del matrimonio Joost van den Vondel, che era suo zio, scrisse la poesia \"Mayboom voor Joan de Wolf, en Agnes Block\", in cui descriveva Agnes come una ragazza seria, dedita alla lettura e che \"non ricercava alcun lascivo divertimento\". Questa poesia era inclusa in un pacco contenente altre poesie e canzoni che furono stampate in occasione delle nozze sotto il titolo de \"Bloemekrans ter bruiloft van den E. bruidegom Joan de Wolf en d'E. bruyd Agnes Block\". Fu anche forgiato un medaglione d'oro, su cui Vondel incise alcuni versi.\nAgnes Block e Vondel.\nDopo il matrimonio Agnes si trasfer\u00ec in Warmoesstraat, dove il marito con sua figlia viveva e teneva i suoi commerci di seta. Vondel, che conosceva Agnes fin da piccola, abitava nella stessa strada. Secondo il suo biografo Gerard Brandt, \"Vondel pranz\u00f2 presso di lei tutti i venerd\u00ec a mezzogiorno, per quattordici o quindici anni, anche dopo la morte del marito Hans\".\nTra Agnes e Vondel, che era definito da Brandt \"un appassionato di tutte le scienze inutili e un nobile artista, soprattutto un poeta, pittore, disegnatore e incisore\", vi era una solida amicizia, dimostrata anche dal ritratto che l'artista le fece, dai libri che le don\u00f2 e dalle poesie che scrisse per lei.\nAgnes si dedic\u00f2 allo studio, alla lettura, al disegno, alla pittura con acquerelli e alla scultura, ma preferiva occuparsi di giardinaggio. Questa sua inclinazione gioc\u00f2 un ruolo importante nella sua vita.\nAcquisto di una tenuta sul Vecht e secondo matrimonio.\nNel 1668 Agnes e il marito si trasferirono in una casa al numero 162 di Herengracht, dove Hans de Wolff mor\u00ec nel febbraio 1670. Nel luglio dello stesso anno la vedova acquist\u00f2 una fattoria presso Loenen aan de Vecht. Qui fece costruire la villa Vijverhof, costituita da una casa principale, una serra e altri annessi, frutteti, giardini e stagni. In quell'epoca, era usuale che i ricchi abitanti di Amsterdam investissero parte del loro denaro nell'acquisto di tenute di campagna. Anche la famiglia de Wolff possedeva una villa presso Purmerend.\nLa guerra del 1672 rallent\u00f2 i lavori di costruzione di Vijverhof, come evidenziato dalla poesia per il matrimonio scritta dal poeta Joachim Oudaen nel 1674, in occasione delle seconde nozze di Agnes con Sijbrand de Flines (1623-1697), ricco mercante di seta mennonita, cugino della madre adottiva Susanna de Flines.\nLa cerimonia ebbe luogo il 9 settembre 1674, ad Amsterdam. Il matrimonio fu senza figli, ma Sijbrand de Flines, che era vedovo, aveva due figlie dal precedente matrimonio. Anche Vondel scrisse alcune poesie per il matrimonio. Una di esse fa riferimento all\"'amore di Agnes per le piante e i fiori, che ella con le forbici imita ritagliandoli nella carta\".\nDopo la guerra fu costruita velocemente una casa maestosa come un piccolo palazzo sul Vecht, come si vede dall'incisione di Dani\u00ebl Stopendaal del 1720. Su entrambi i lati della casa vi erano quattro file di aiuole in stile francese, unite da siepi potate basse. Sull'angolo orientale del giardino vi era un pergolato con una bella vista sull'ansa del Vecht. A sinistra delle aiuole vi era la serra, dove Agnes teneva le piante rare ed esotiche.\nDopo il matrimonio gli sposi abitarono nella casa dei Block in Herengracht, ma trascorrevano gran parte del tempo nella tenuta Vijverhof, dove alla fine rimasero permanentemente, come indicato nel testamento di Agnes del 1694. Nel 1699, due anni dopo la morte del marito, la Block lasci\u00f2 la casa in Herengracht a un parente, mantenendo una camera come pied-\u00e0-terre.\nBotanica e Collezionismo.\nA Vijverhof, Agnes si rivel\u00f2 una capace coltivatrice di piante rare ed esotiche: centinaia di specie di piante e fiori provenienti da ogni dove furono curati nei suoi giardini e nella serra. Alcuni semi furono importati direttamente dall'America orientale, altri furono ottenuti tramite scambi con alcuni botanici, sia in patria che all'estero, compreso Lelio Trionfetti, professore di botanica a Bologna e Paul Hermann dell'Orto botanico di Leida.\nAveva anche contatti con Jan Commelin, fondatore dell'Orto botanico di Amsterdam. Vijverhof, con i suoi giardini, attir\u00f2 anche visitatori stranieri, come il tedesco Z.C. von Uffenbach.\nFu la prima botanica che riusc\u00ec a coltivare una pianta d'ananas fruttifera nei Paesi Bassi. Cos\u00ec, giustamente orgogliosa per questa impresa, fece rappresentare in vari modi l'ananas. La prima volta nel 1687 fece eseguire un disegno del frutto da Alida Withoos poi nel 1694 un dipinto da Jan Weenix, in cui, oltre alla coppia Agnes-Sijbrand con due bambini che probabilmente erano le figlie di Sijbrand, \u00e8 rappresentato tutto quanto di pi\u00f9 importante Agnes aveva: sullo sfondo, la tenuta Vijverhof, nella parte mediana una voliera, in primo piano a sinistra per l'appunto l'ananas, un raro cactus, sulla destra rarit\u00e0 collezionate, come conchiglie, farfalle, una statua, un disegno di un uccello, libri e un quadro. Infine nel 1700 fece incidere un ananas su una medaglia d'argento. Nella parte anteriore c'\u00e8 il suo nome e ritratto e la citazione \"Flora Batava\". Dall'altra parte \u00e8 mostrata la dea Flora, cio\u00e8 Vijverhof, e un'iscrizione latina \"Fert Arsque Laborque Quod Natura Negat\", cio\u00e8 \"L'arte ed il lavoro producono ci\u00f2 che la natura nega\", ovvero solo con l'aiuto di Agnes Block Vijverhof pu\u00f2 fiorire.\nAnche un cugino sia di Agnes che di Sijbrand, Philips de Flines, era un grande appassionato di botanica, della vita in villa e di arte. Le sue collezioni di piante e animali, di dipinti italiani e francesi e di sculture classiche erano famose.\nLa collezione documentata.\nAgnes Block si accost\u00f2 alla botanica in modo scientifico. Possedeva letteratura in molte lingue, anche se scrisse a Trionfetti a Bologna che non era in grado di leggere i libri in latino, italiano e francese, ma li utilizzava solo per le illustrazioni e i nomi.\nLasci\u00f2 accurata documentazione della sua collezione. Una ventina d'artisti, specializzati in rappresentazioni botaniche e zoologiche, furono da lei ingaggiati per eseguire centinaia di acquerelli aventi come soggetti le piante, i fiori e gli uccelli di Vijverhof. Tra di essi vi erano Herman Saftleven II, Pieter e Alida Withoos, Anna Maria Sibylla Merian e sua figlia Johanna Herolt-Graff, Pieter Holsteijn II, Maria Moninckx e Johannes Bronkhorst.\nI disegni, catalogati in libri, furono acquistati da Valerius R\u00f6ver di Delft dopo la morte della Block e successivamente dispersi. Grazie al catalogo che R\u00f6ver fece della sua collezione nel 1730, si conosce quali piante e fiori Agnes Block fece rappresentare e da chi. A volte su o dietro alcuni disegni \u00e8 riportato il nome della piante o dell'animale rappresentato o dell'autore dell'acquerello.\nTestamento ed eredit\u00e0.\nPer ben dieci volte Agnes Block cambi\u00f2 il suo testamento. Sembra che cugini e nipoti con il suo stesso nome abbiano avuto un trattamento preferenziale.\nAgnes mor\u00ec il 20 aprile 1704, nella casa di sua nipote Ida de Neufville, ubicata lungo il Keizersgracht, all'et\u00e0 di settantaquattro anni. Fu sepolta nella Oude Kerk. Il letterato Ludolf Smids scrisse una lamentazione per la sua morte e fu prodotta una medaglia funebre d'argento.\nIl testamento stabiliva che la casa, i disegni e i dipinti dovessero rimanere insieme.\nDal momento che i nipoti non vollero acquistarla, Vijverhof fu venduta. Valerius R\u00f6ver acquist\u00f2, oltre al libro dei fiori e al libro degli uccelli, la maggior parte dei dipinti della collezione Block. Non \u00e8 noto dove siano finiti i disegni eseguiti dalla stessa Agnes.\nDopo la morte di R\u00f6ver, i dipinti furono acquistati dal Langravio di Hessen-Kassel. I disegni, invece, furono dispersi. La villa fu comprata da Benjamin Teixera, che assieme al fratello Samuel si occup\u00f2 della casa e del giardino con grande cura. Nel 1717 Vijverhof fu visitata dallo zar Pietro il Grande, che fu cos\u00ec colpito dalla perfezione con cui il giardino era gestito da assumere il giardiniere.\nAlla fine del XVIII secolo dei giardini non rimase traccia e nel 1813 la casa fu demolita. La maggior parte dei mobili fu venduta e dispersa."}
{"id": "3209836", "revid": "86599", "url": "https://it.wikipedia.org/wiki?curid=3209836", "title": "Jos\u00e9 Comas y Sol\u00e1", "text": ""}
{"id": "3209838", "revid": "86599", "url": "https://it.wikipedia.org/wiki?curid=3209838", "title": "Jose Comas y Sola", "text": ""}
{"id": "3209840", "revid": "287204", "url": "https://it.wikipedia.org/wiki?curid=3209840", "title": "Josep Comas Sola", "text": ""}
{"id": "3209842", "revid": "99321757", "url": "https://it.wikipedia.org/wiki?curid=3209842", "title": "Bill Smith (giocatore di poker)", "text": "Protagonista delle World Series of Poker durante gli anni ottanta, riusc\u00ec a vincere il Main Event del 1985, battendo T. J. Cloutier in \"heads-up\". I suoi guadagni totali alle WSOP ammontano a 788.800 dollari.\nGi\u00e0 nel 1981 era riuscito ad arrivare al tavolo finale del Main Event, chiudendo al 5\u00ba posto. Stesso risultato ottenne nel 1986, anno della vittoria di Berry Johnston."}
{"id": "3209862", "revid": "2014155", "url": "https://it.wikipedia.org/wiki?curid=3209862", "title": "Sofia Edvige di Sassonia-Merseburg", "text": "Biografia.\nEra figlia del duca Cristiano I di Sassonia-Merseburg e della moglie Cristiana di Schleswig-Holstein-Sonderburg-Gl\u00fccksburg.\nCome le sorelle venne destinata dalla politica matrimoniale intrapresa dal padre a unirsi in matrimonio con un principe tedesco. Venne quindi data in sposa a un cugino, il duca Giovanni Ernesto di Sassonia-Saalfeld.\nIl matrimonio venne celebrato a Merseburg il 18 febbraio 1680.\nAdempi\u00e9 al suo ruolo di moglie e madre dando alla linea dei Wettin di Sassonia-Saalfeld tre eredi tra cui il successore al titolo ducale:\nSofia Edvige mor\u00ec nel 1686. Quattro anni dopo suo marito contrasse un secondo matrimonio con un'altra principessa tedesca, Carlotta Giovanna di Waldeck-Wildungen, da cui ebbe altri figli.\nAlla morte di Giovanni Ernesto divenne duca Cristiano Ernesto."}
{"id": "3209866", "revid": "287204", "url": "https://it.wikipedia.org/wiki?curid=3209866", "title": "Swanlights", "text": "Swanlights \u00e8 il quarto album del gruppo Antony and the Johnsons, pubblicato il 12 ottobre 2010.\nL'uscita dell'album \u00e8 accompagnata, in edizione speciale, ad un volume omonimo che raccoglie disegni, collages e dipinti di Antony. All'album partecipano Nico Muhly (gi\u00e0 in \"The Crying Light\") e Bj\u00f6rk (che canta in \"Fl\u00e9tta\"). Infine, ricompare un pezzo dal titolo \"The Great White Ocean\", gi\u00e0 utilizzato come spot della campagna di Prada 2005/2006. La canzone \"The Spirit Was Gone\" \u00e8 dedicata alla defunta figura del danzatore butoh Kazuo Ohno.\nIl primo singolo estratto \u00e8 stato \"Thank You for Your Love\" (30 agosto 2010), seguito da \"Swanlights\" (25 aprile 2011)."}
{"id": "3209869", "revid": "490388", "url": "https://it.wikipedia.org/wiki?curid=3209869", "title": "Astellas Pharma", "text": " \u00e8 una societ\u00e0 farmaceutica giapponese nata il primo aprile 2005 dalla fusione di con .\nLe principali aree di interesse di Astellas sono: urologia, immunologia, dermatologia, cardiologia. Nuovi farmaci sono in sviluppo per quanto riguarda le malattie infettive, diabete, oncologia, e le malattie del sistema nervoso centrale.\nLa sede della compagnia \u00e8 a Tokyo, con centri di ricerca a Tsukuba and Osaka. Al di fuori del Giappone i principali centri di ricerca sono a Deerfield, Illinois, e a Leiderdorp, nei Paesi Bassi. Il fatturato delle due compagnie prima della fusione era di 7.9 miliardi di dollari nel 2004. In tutto il mondo gli impiegati sono pi\u00f9 di 17,000.\nStoria.\nFujisawa Shoten \u00e8 stata fondata nel 1894 da Tomokichi Fujisawa a Osaka, ed \u00e8 stata ribattezzata Fujisawa Pharmaceutical Co. nel 1943.\nYamanouchi Yakuhin Shokai \u00e8 stata fondata nel 1923 da Kenji Yamanouchi a Osaka. Rinominata Yamanouchi Pharmaceutical Co. nel 1942 fu trasferita a Tokyo.\nEntrambe le compagnie iniziarono la loro espansione all'estero nello stesso periodo, aprendo una sede a Taiwan rispettivamente nel 1962 e 1963, e negli Usa e Europa nel 1977. Fujisawa acquist\u00f2 Lyphomed nel 1990 e impiant\u00f2 cos\u00ec il suo centro di R&amp;D negli Usa a Deerfield, Illinois. Il centro di ricerca Yamanouchi di Leiderdorp fu istituito con l'acquisizione della divisione farmaceutica di Royal Gist Brocades nel 1991.\nFujisawa and Yamanouchi si fusero alla pari creando Astellas Pharma nell'Aprile del 2005.\nNel luglio del 2010 Astellas ha acquistato OSI Pharmaceuticals per 4 miliardi di dollari.\nProdotti.\nAlcuni dei pi\u00f9 noti farmaci di Astellas includono:"}
{"id": "3209874", "revid": "223320", "url": "https://it.wikipedia.org/wiki?curid=3209874", "title": "Astellas Pharma Inc.", "text": ""}
{"id": "3209879", "revid": "436907", "url": "https://it.wikipedia.org/wiki?curid=3209879", "title": "Rock Dust Light Star", "text": "Rock Dust Light Star \u00e8 il settimo album dei Jamiroquai pubblicato il 1\u00ba novembre 2010."}
{"id": "3209887", "revid": "287204", "url": "https://it.wikipedia.org/wiki?curid=3209887", "title": "Mobilit\u00e0 pedonale", "text": "Dagli anni '90 si \u00e8 affermata la necessit\u00e0 di improntare a criteri di sostenibilit\u00e0 la mobilit\u00e0 urbana assegnando alla mobilit\u00e0 pedonale, intesa come possibilit\u00e0 di spostamento a piedi negli spazi all'aperto, un ruolo centrale. La mobilit\u00e0 pedonale, assieme a quella ciclabile, viene definita anche \"mobilit\u00e0 lenta\" o \"mobilit\u00e0 dolce\" perch\u00e9 implica l'impiego esclusivo della capacit\u00e0 fisica dell'uomo.\nMuoversi a piedi in citt\u00e0.\nLa mobilit\u00e0 pedonale genera effetti salutari sul pedone perch\u00e9 implica l'attivit\u00e0 motoria, inoltre se gli spostamenti a piedi diventano alternativi a quelli effettuati con gli automezzi, migliora l'ambiente urbano in quanto si riducono le emissioni (il rumorele sostanze inquinanti), la congestione veicolare (il tempo trascorso nelle strade dagli automobilisti per percorrere le stesse distanze) aumenta la fruibilit\u00e0 degli spazi pubblico e le occasioni d'incontro tra pedoni.\nLe citt\u00e0 e il pedone.\nIn Europa il 30% dei tragitti effettuati in automobile copre distanze inferiori ai 3 km e il 50% distanze inferiori ai 5km, spostamenti che potrebbero essere tranquillamente effettuati in 15-20 minuti di bicicletta o 30-50 minuti a piedi. \u00c8 chiaro quindi che la conversione di una quota significativa degli spostamenti effettuati in automobile in spostamenti a piedi o in bicicletta sarebbe non solo auspicabile, ma anche possibile e benefica nel contrasto ai crescenti tassi di sedentariet\u00e0.\n, per cui la densit\u00e0 degli edifici era tale che in poco spazio si trovavano tutti i principali servizi e il cittadino poteva raggiungerli a piedi. L'automobile ha condizionato l'urbanistica moderna che si \u00e8 indirizzata verso modelli insediativi basati su sistemi di mobilit\u00e0 \"veloci\" in grado di coprire ampi spazi, privilegiando lo sviluppo esteso della citt\u00e0. \nA livello territoriale questa pianificazione ha prodotto lo \"sprawling\", cio\u00e8 la diffusione del costruito nel territorio correlato al cosiddetto \"consumo di suolo\". \nIn citt\u00e0 l'uso delle auto ha prodotto nuove forme di degrado: inquinamento acustico e dell'aria, incidenti e diminuzione della vivibilit\u00e0 degli spazi urbani, sottraendo ai pedoni gli spazi pubblici che costituivano luoghi d'incontro e di socializzazione.\nAlcune citt\u00e0 del Nord Europa, spinte da una cultura ecologica e da politiche basate sul concetto di \"eco-comunity\", gi\u00e0 dagli anni '70 avevano iniziato a ripensare all'organizzazione dello spazio, con l'allontanamento del traffico privato dal centro della citt\u00e0 (Stoccolma, Edimburgo, Oslo, Londra, Copenaghen, Amsterdam). Questi interventi hanno consentito un miglioramento del comfort urbano.\nQuesto fenomeno, basato sulla riqualificazione degli spazi urbani e sull'incentivazione dei modi di spostamenti ecologici, si afferma con lentezza in Italia.\nAzioni per la mobilit\u00e0 pedonale in ambito urbano.\nLe politiche che promuovono la mobilit\u00e0 pedonale sono finalizzate a:\nGli interventi per la mobilit\u00e0 pedonale rientrano nelle seguenti tipologie:"}
{"id": "3209893", "revid": "1318658", "url": "https://it.wikipedia.org/wiki?curid=3209893", "title": "Entalpia standard di reazione", "text": "L'entalpia standard di reazione, formula_1, \u00e8 la variazione di entalpia associata a una reazione chimica tra elementi e/o composti in condizioni standard, cio\u00e8 presi puri nella loro forma pi\u00f9 stabile alla temperatura d'interesse e alla pressione di stato-standard, definita in molti casi come 1 bar (definizione IUPAC).\nPer una generica reazione, pu\u00f2 essere ricavata sfruttando l'entalpia standard di formazione dei reagenti e dei prodotti utilizzando la relazione\ndove formula_3 \u00e8 l'entalpia standard di formazione e formula_4 \u00e8 il coefficiente stechiometrico.\nL'entalpia standard di reazione \u00e8 negativa se \u00e8 associata ad una reazione esotermica, mentre \u00e8 positiva se \u00e8 associata ad una reazione endotermica.\nLa variazione di entalpia standard di reazione in funzione della temperatura pu\u00f2 essere calcolata applicando l'equazione di Kirchhoff.\nTramite la calorimetria \u00e8 invece possibile determinarla sperimentalmente.\nEsempio.\nAd esempio, per la reazione:\nformula_1 si calcola nel seguente modo:"}
{"id": "3209894", "revid": "287204", "url": "https://it.wikipedia.org/wiki?curid=3209894", "title": "Attivazione neutronica", "text": "Il processo di attivazione neutronica consiste nell'induzione secondaria di radioattivit\u00e0 in materiali sottoposti a un flusso di neutroni, e avviene quando i nuclei atomici catturano i neutroni liberi, diventando cos\u00ec pi\u00f9 pesanti e passando a uno stato eccitato. Il nucleo eccitato spesso decade immediatamente per l'emissione di particelle come neutroni, protoni, oppure particelle alfa. La cattura neutronica, anche dopo qualsiasi decadimento intermedio, spesso risulta nella formazione di un isotopo instabile. Questi nuclei radioattivi possono esibire tempi di dimezzamento che vanno da piccole frazioni di un secondo fino a molti anni. Un esempio di questo tipo di reazione nucleare avviene nella produzione dell'isotopo cobalto-60 all'interno di un reattore nucleare:\nIl cobalto-60 decade per emissione di una particella \u03b2 accompagnata da raggi gamma, diventando nichel-60. Questa reazione avviene con un'emivita di circa 5,27 anni. Il fenomeno viene sfruttato come sorgente costante e affidabile di raggi gamma impiegati in medicina nucleare per la radioterapia con il cobalto-60.\nIn altri casi, e dipendendo dall'energia cinetica dei neutroni, la cattura di un neutrone pu\u00f2 provocare la fissione nucleare (la suddivisione del nucleo atomico in due nuclei pi\u00f9 piccoli). Se la fissione richiede un apporto di energia, quella proviene dall'energia cinetica del neutrone. Un esempio di questo tipo di fissione verso elementi pi\u00f9 leggeri pu\u00f2 avvenire quando l'unico isotopo stabile del berillio, il berillio-9, viene bombardato con neutroni veloci e va incontro alle seguenti reazioni nucleari:\nIn altre parole, la cattura di un neutrone da parte del berillio-9 causa il suo splitting in due energetiche particelle alfa nucleari (di elio-4) e due neutroni liberi. Infatti qualsiasi reazione nucleare che produca berillio-8 causa l'immediato frazionamento (\"splitting\") in due nuclei di elio-4 dal momento che il nucleo di berillio-8 \u00e8 estremamente instabile.\nIn qualsiasi luogo con elevato flusso neutronico, come ad esempio all'interno dei core dei reattori nucleari, l'attivazione neutronica contribuisce all'erosione dei materiali, e i materiali stessi che costituiscono il reattore nei tempi lunghi divengono scorie radioattive di basso livello che devono essere scaricate con modalit\u00e0 particolari in luoghi appositi. Alcuni materiali sono pi\u00f9 soggetti ad attivazione neutronica rispetto ad altri, dunque un adeguato materiale a bassa-attivazione pu\u00f2 ridurre significativamente questi problemi. Un modo di dimostrare che davvero avviene la fusione nucleare all'interno di un fusore nucleare \u00e8 quello di adoperare un contatore Geiger per misurare la radioattivit\u00e0 prodotta in un sottile foglio di alluminio.\nLa radiazione risultante da un'esplosione nucleare \u00e8 in parte dovuta all'attivazione neutronica che sperimentano i materiali stessi della bomba e il materiale circostante, in aggiunta ai prodotti di fissione. Per questa ragione l'esplosione di una bomba termonucleare al suolo, con la conseguente attivazione del terreno, \u00e8 molto pi\u00f9 \"sporca\" rispetto all'esplosione \"standard\" di una bomba a fusione a 5\u201310\u00a0km di quota.\nAnalisi per attivazione neutronica.\nL'attivazione con neutroni ha anche un altro utilizzo pratico. L'analisi per attivazione neutronica \u00e8 uno dei metodi pi\u00f9 sensibili (ha bassi limiti di quantificazione) e specifici (pochi falsi negativi e pochi falsi positivi) per la ricerca di \"elementi in tracce\". Non richiede la preparazione del campione oppure la sua solubilizzazione e pu\u00f2 dunque essere applicata a oggetti che devono rimanere intatti, come ad esempio opere d'arte di grande valore. Anche se l'attivazione induce radioattivit\u00e0 nell'oggetto in questione, il suo livello sar\u00e0 tipicamente basso e la sua emivita corta, dunque i suoi effetti presto spariscono. In questo senso, la procedura di attivazione neutronica \u00e8 un metodo di analisi non distruttiva."}
{"id": "3209901", "revid": "118176845", "url": "https://it.wikipedia.org/wiki?curid=3209901", "title": "Impianto ITREC", "text": "L'impianto ITREC (acronimo di Impianto di Trattamento e Rifabbricazione Elementi di Combustibile) \u00e8 un impianto nucleare italiano, situato nel Centro di ricerca Enea-Trisaia di Rotondella (MT) e utilizzato per la conservazione e la sperimentazione del ritrattamento del combustibile nucleare derivato da un ciclo torio-uranio.\nStoria.\nL'impianto \u00e8 stato costruito nel periodo 1965-1970 dal CNEN, Comitato Nazionale per l'Energia Nucleare. Tra il 1969 e il 1971, in seguito all'accordo tra il CNEN e la statunitense USAEC, sono stati trasferiti nell'impianto 84 elementi di combustibile irraggiato uranio-torio provenienti dal reattore sperimentale Elk River (Minnesota). Nell'impianto sono state condotte ricerche sui processi di ritrattamento e rifabbricazione del ciclo uranio-torio per verificare l'eventuale convenienza tecnico-economica rispetto al ciclo del combustibile uranio-plutonio normalmente impiegato.\nNel 1973 il CNEN \u00e8 divenuto proprietario degli 84 elementi di combustibile di Elk River, 20 dei quali sono stati ritrattati. Nel 1987 a seguito del referendum sul nucleare, le attivit\u00e0 sono state interrotte. Da allora \u00e8 stato garantito il mantenimento in sicurezza dell'impianto a tutela della popolazione e dell'ambiente.\nNel 2003, SOGIN ha assunto la gestione dell'impianto con l'obiettivo di realizzare il decommissioning: allontanamento del combustibile nucleare, decontaminazione e smantellamento delle strutture e gestione e messa in sicurezza dei rifiuti radioattivi.\nL'impianto ITREC e le proteste di Scanzano Jonico.\nNel novembre del 2003 il suolo del comune di Scanzano Jonico, distante circa dieci chilometri dall'impianto di Rotondella, venne designato dal Consiglio dei ministri, come sede unica nazionale per la raccolta di rifiuti radioattivi di \u201calta e media durata\u201d (2\u00aa e 3\u00aa categoria), complessivamente circa 60.000 metri cubi, nella frazione costiera di Terzo Cavone profonda solo pochi metri sul livello del mare. Questa decisione provoc\u00f2 forti proteste pacifiche e nascita di movimenti popolari che si riassumono nei \u201cgiorni di Scanzano\u201d dal 13 al 27 novembre dello stesso anno e che si conclusero con la formazione di un nuovo emendamento da parte del Consiglio dei ministri dove si cancell\u00f2 il nome di Scanzano Jonico dal decreto ufficiale riguardante i rifiuti radioattivi.\nDecommissioning.\nNel 2005,la Sogin ha realizzato, all'interno dell'impianto, un laboratorio per il monitoraggio ambientale tra i pi\u00f9 moderni in Italia. Nel 2008, sono state ultimate le attivit\u00e0 di sostituzione della condotta di scarico a mare ed \u00e8 stata completata e collaudata la nuova cabina di manovra e demolita quella realizzata negli anni ottanta.\nA luglio 2011 \u00e8 stata presentata, al Ministero dello Sviluppo Economico, l'istanza di autorizzazione per la disattivazione dell'impianto.\nSOGIN ha avviato, nel luglio 2012, il decommissioning del deposito interrato di rifiuti radioattivi. Il deposito interrato, realizzato in cemento armato nei primi anni settanta durante l'esercizio dell'impianto, ha un volume di 54 metri cubi e si trova ad una profondit\u00e0 di 6 metri. Al suo interno i rifiuti radioattivi sono conservati in fusti di tipo petrolifero da 220 litri, inglobati in malta cementizia e disposti in 5 livelli dentro 20 celle.\nI rifiuti radioattivi liquidi prodotti durante l'esercizio dall'impianto sono cementati e stoccati in sicurezza. Nell'ambito delle attivit\u00e0 di gestione e messa in sicurezza dei rifiuti, SOGIN ha realizzato una barriera di contenimento idraulico per garantire le massime condizioni di sicurezza nello svolgimento dei lavori di bonifica del deposito interrato, denominata fossa irreversibile, dal quale i rifiuti radioattivi presenti saranno rimossi e messi in sicurezza all'interno dei depositi dell'impianto.\nNel 2010 \u00e8 stato approvato dall'ISPRA, l'Autorit\u00e0 di controllo sul nucleare, il progetto per la realizzazione dell'impianto per la cementazione di circa 3 metri cubi di soluzione liquida uranio-torio, denominata prodotto finito, derivante dalle attivit\u00e0 sperimentali di riprocessamento del combustibile. Di questo impianto \u00e8 stato realizzato e collaudato il prototipo della cella di cementazione (denominato mock up), in scala 1:1, per testare i componenti e il processo e per addestrare il personale. Nel marzo del 2011, il progetto dell'Impianto ICPF ha ottenuto la VIA, Valutazione di Impatto Ambientale, da parte del Ministero dell'Ambiente e della Tutela del Territorio e del Mare.\nNel 2011 SOGIN, all'interno delle celle di taglio appositamente allestite, ha completato il trattamento e il condizionamento dei rifiuti solidi pregressi (progetto SIRIS \u2013 sistemazione rifiuti solidi) che si trovavano all'interno di 18 containers. I piazzali che li ospitavano sono stati liberati e riqualificati.\nIn linea con il progetto SIRIS, a seguito di un'ulteriore autorizzazione dell'organo di controllo, l'ISPRA, proseguono i lavori di trattamento dei rifiuti solidi prodotti dal mantenimento in sicurezza e dalle attivit\u00e0 propedeutiche allo smantellamento dell'impianto.\nNell'impianto ITREC sono stoccati 64 elementi di combustibile irraggiato del ciclo uranio-torio che non possono essere riprocessati, poich\u00e9 non esistono al mondo impianti industriali in grado di ritrattare questo tipo di combustibile. Sogin sta realizzando due cask, capaci di ospitare 32 elementi di combustibile ciascuno, abilitati allo stoccaggio in sicurezza e al successivo trasporto, in vista del trasferimento degli stessi al Deposito Nazionale."}
{"id": "3209902", "revid": "181541", "url": "https://it.wikipedia.org/wiki?curid=3209902", "title": "Impianto di Trattamento e Rifabbricazione Elementi di Combustibile", "text": ""}
{"id": "3209910", "revid": "81195", "url": "https://it.wikipedia.org/wiki?curid=3209910", "title": "Entalpia di reazione", "text": ""}
{"id": "3209912", "revid": "81195", "url": "https://it.wikipedia.org/wiki?curid=3209912", "title": "Calore di reazione", "text": ""}
{"id": "3209913", "revid": "112265910", "url": "https://it.wikipedia.org/wiki?curid=3209913", "title": "Impianto EUREX", "text": "L'impianto EUREX (acronimo di Enriched Uranium Extraction) \u00e8 un impianto nucleare italiano, situato nel Centro di ricerca Enea-Saluggia dell'omonima localit\u00e0 in provincia di Vercelli) e utilizzato in passato per la sperimentazione del riprocessamento del combustibile nucleare secondo il metodo PUREX.\nStoria.\nLa costruzione dell'impianto Eurex \u00e8 iniziata nel 1965. L'impianto \u00e8 entrato in funzione nel 1970. ENEA, che \u00e8 proprietaria del sito, vi svolgeva attivit\u00e0 di ricerca sul riprocessamento del combustibile, un'operazione che permette, attraverso un adeguato trattamento, di separare e recuperare le materie che possono essere riutilizzate.\nLe attivit\u00e0 di riprocessamento sono state interrotte nel 1984. Da allora \u00e8 stato garantito il mantenimento in sicurezza delle strutture e degli impianti a tutela della popolazione e dell'ambiente.\nNel 2003, SOGIN ha assunto la gestione dell'impianto con l'obiettivo di realizzarne il decommissioning.\nDecommissioning.\nNel giugno 2008 SOGIN ha terminato le operazioni di svuotamento e bonifica della piscina, decisione presa ed avviata nel 2006 dalla Societ\u00e0. Nel 2010 \u00e8 stata demolita la torre piezometrica ed \u00e8 entrato in funzione il nuovo sistema di approvvigionamento idrico, con la chiusura e la definitiva dismissione dei vecchi pozzi.\nNell'ambito delle attivit\u00e0 di gestione e messa in sicurezza dei rifiuti radioattivi, Sogin ha realizzato nel 2006 un nuovo parco serbatoi per i rifiuti liquidi a pi\u00f9 alta attivit\u00e0, dove gli stessi sono stati trasferiti nel 2008, in attesa della loro cementazione all'interno dell'impianto Cemex.\nNel 2008, il Ministero dell'Ambiente e della Tutela del Territorio e del Mare, di concerto con il Ministero per i Beni e le Attivit\u00e0 Culturali, ha emesso il decreto di compatibilit\u00e0 ambientale (VIA) per la realizzazione dell'Impianto Cemex che permetter\u00e0 la cementazione e il successivo stoccaggio nell'annesso deposito, dei rifiuti liquidi radioattivi, in attesa del loro trasferimento al Deposito Nazionale.\nI rifiuti radioattivi solidi sono stoccati nel sito in un deposito che risale agli anni settanta. Tale infrastruttura \u00e8 ormai quasi piena e non pi\u00f9 adeguata ai nuovi standard di sicurezza. Nel 2011 Sogin ha pertanto avviato i lavori per la costruzione di un deposito temporaneo, denominato D2, che garantir\u00e0 la massima sicurezza nello stoccaggio temporaneo esclusivamente dei rifiuti radioattivi gi\u00e0 presenti nel sito e di quelli che saranno prodotti dalle attivit\u00e0 di bonifica ambientale dell'impianto, in vista del loro successivo trasferimento al Deposito Nazionale.\nAl termine delle operazioni di bonifica e smantellamento dell'impianto e del conferimento dei rifiuti radioattivi al Deposito Nazionale, anche i depositi temporanei saranno smantellati.\nNel 2007, il combustibile contenuto nella piscina dell'impianto \u00e8 stato trasferito nel vicino deposito Avogadro, in vista del suo allontanamento in Francia per il riprocessamento.\nNel febbraio 2011, sono iniziate le operazioni di trasferimento verso la Francia degli elementi di combustibile irraggiato per il loro riprocessamento.\nProgetto Complesso CEMEX.\nIl Complesso CEMEX (CEMentazione EUREX) ha la funzione di cementare, condizionare e poi stoccare in un annesso deposito temporaneo circa 260 metri cubi di rifiuti radioattivi liquidi presenti nel sito. Nel progetto del Complesso sono previsti: un impianto di processo per la cementazione dei rifiuti radioattivi liquidi e un deposito temporaneo (D3) per lo stoccaggio temporaneo dei manufatti finali, risultanti dalla cementazione. Questi manufatti saranno poi trasferiti nel Deposito Nazionale, una volta disponibile.\nLa capacit\u00e0 di stoccaggio del deposito D3 \u00e8 di circa 600 metri cubi di rifiuti condizionati. Attualmente i rifiuti radioattivi liquidi sono stoccati, all'interno dell'Eurex, nel Nuovo Parco Serbatoi (NPS) realizzato da SOGIN nel 2006. Il trasferimento di questi liquidi radioattivi nel nuovo parco serbatoi \u00e8 avvenuto nel periodo 2008 \u2013 2009. Essi saranno condizionati tramite l\u2019impianto di cementazione Cemex.\nNel settembre 2008 il progetto ha ottenuto parere favorevole alla procedura di Valutazione di Impatto Ambientale (VIA) dal Ministero dell'ambiente e della tutela del territorio e del mare, con Decreto di Compatibilit\u00e0 Ambientale DSA-DEC-2008-0000915 del 19/09/2008 con annesse prescrizioni da ottemperare nelle fasi di costruzione e di esercizio dello stesso. Il procedimento autorizzativo si \u00e8 concluso nel 2010 con la pubblicazione sul sito internet del Ministero delle infrastrutture e dei trasporti del decreto di autorizzazione per la realizzazione del complesso Cemex. Il decreto \u00e8 stato emesso al termine della Conferenza dei servizi, nel corso della quale \u00e8 stata raggiunta l\u2019intesa fra Stato e Regione Piemonte. Il 25 giugno 2015 Istituto superiore per la protezione e la ricerca ambientale (ISPRA) ha dato notizia dell\u2019approvazione con prescrizioni del progetto per la realizzazione del Complesso, i cui lavori sono iniziati a luglio 2015 con la predisposizione delle facilities di cantiere previste dal Decreto VIA per garantire che non vi siano interferenze con l\u2019ambiente circostante.\nSOGIN ha avviato la procedura di gara per l\u2019affidamento dei lavori che sono stati aggiudicati al Raggruppamento Temporaneo di Impresa con capofila Saipem S.p.A..\nDopo aver registrato ritardi nell\u2019avanzamento dei lavori realizzativi, il Consiglio di Amministrazione di Sogin ha deciso di avvalersi delle clausole risolutive del contratto, comunicando successivamente questa decisione all\u2019Appaltatore. Ci\u00f2 ha comportato, in data 13 settembre, la risoluzione del contratto e poi la riconsegna delle opere e delle aree di cantiere. Il 22 febbraio 2018 Sogin ha depositato, presso la Sezione Specializzata per le Imprese del Tribunale Civile di Roma, la \u201cComparsa di costituzione e risposta con domanda riconvenzionale\u201d di risarcimento dei danni derivanti dall'inadempimento del RTI per la mancata realizzazione del Complesso.\nLa Societ\u00e0 \u00e8 impegnata negli interventi di conservazione delle opere realizzate e nell'accelerare, compatibilmente con le norme vigenti, la ripresa dei lavori per il CEMEX. "}
{"id": "3209915", "revid": "1543377", "url": "https://it.wikipedia.org/wiki?curid=3209915", "title": "Impianto Opec", "text": "L'impianto Opec (acronimo di Operazioni Celle Calde) \u00e8 un impianto nucleare italiano, situato nel Centro di ricerca Enea-Casaccia di Roma e utilizzato per la ricerca sugli elementi di combustibile.\nStoria.\nL'impianto \u00e8 costituito da due impianti, chiamati Opec 1 e 2.\nL'Opec 1 \u00e8 entrato in esercizio nel 1962 ed \u00e8 stato il primo impianto in Italia a eseguire attivit\u00e0 di ricerca e analisi di post-irraggiamento sugli elementi di combustibile nucleare.\nL'Opec 2 \u00e8 stato costruito negli anni settanta con il compito di ampliare le attivit\u00e0 nucleari di ricerca, controllo e analisi che venivano svolte nell'Opec 1. L'impianto non \u00e8 mai entrato in esercizio.\nNel 2003, SOGIN ha assunto la gestione dell'impianto con l'obiettivo di realizzare la bonifica ambientale del sito.\nIl decommissioning.\nNel 2006, all'interno di Opec 1, SOGIN ha terminato le attivit\u00e0 di decontaminazione e bonifica dei locali dell'impianto di drenaggio e raccolta dei rifiuti liquidi prodotti durante l'esercizio.\nNel 2008 \u00e8 stato demolito il camino dell'Opec 2 e sono state decontaminate le 3 celle calde dell'Opec 1.\nSOGIN ha avviato l'attivit\u00e0 di smantellamento del parco serbatoi interrati dell'impianto di drenaggio. Sono iniziate le opere civili per la trasformazione dell'edificio Opec 2 in deposito temporaneo per lo stoccaggio dei rifiuti radioattivi provenienti dalle attivit\u00e0 di esercizio e di smantellamento del vicino Impianto IPu.\nNell'ambito delle attivit\u00e0 di gestione e messa in sicurezza dei rifiuti, SOGIN sta procedendo a un'attivit\u00e0 di caratterizzazione dei rifiuti radioattivi.\nNelle celle calde dell'Opec 1 (sottoposte a un'attivit\u00e0 di manutenzione e ripristino dei componenti essenziali al loro esercizio, completata nel 2010) sar\u00e0 realizzato il confezionamento del materiale nucleare per il suo trasferimento al Deposito Nazionale."}
{"id": "3209917", "revid": "1149807", "url": "https://it.wikipedia.org/wiki?curid=3209917", "title": "Calumon", "text": " \u00e8 un Digimon di livello intermedio del media franchise giapponese \"Digimon\", che comprende anime, manga, giocattoli, videogiochi, carte collezionabili ed altri media. Calumon appare nella serie \"Digimon Tamers\" e ne \u00e8 in qualche modo la mascotte.\nCalumon \u00e8 doppiato in giapponese da Tomoko Kaneda e in italiano da Paola Majano.\nConcezione e creazione.\nIl ruolo di Calumon in \"Tamers\", come asserito dallo sceneggiatore di \"Tamers\" Chiaki J. Konaka nelle sue note sui personaggi, fu stabilito fin dalle prime note di produzione. Calumon sarebbe stato un Digimon rappresentativo della serie, per la quale sarebbe stato una mascotte, e non avrebbe avuto n\u00e9 un partner umano n\u00e9 la facolt\u00e0 di digievolvere. A quel tempo, tuttavia, era gi\u00e0 stato suggerito che Calumon possedesse il potere di attivare la Digievoluzione per gli altri Digimon: fino alla fine della \"Saga di Digiworld\", infatti, sarebbe stato questo il ruolo di Calumon nella storia. Proprio il fatto che Calumon non avesse un partner port\u00f2 la seiyuu del Digimon, Tomoko Kaneda, a dichiarare in un'intervista che magari tutti avrebbero voluto amarlo e lo avrebbero trattato proprio come se fosse il Digimon partner di tutti. Ed infatti \u00e8 proprio questo il concetto su cui si basa ogni relazione che Calumon intraprende con gli esseri umani.\nNella serie giapponese, i Digimon spesso hanno degli accenti e dei modelli di discorso piuttosto unici. Nonostante questo, Konaka prefer\u00ec che i Digimon di \"Tamers\" parlassero come dei bambini, usando una normale propriet\u00e0 di linguaggio anzich\u00e9 no. Calumon aveva tuttavia bisogno di suscitare un forte impatto sul pubblico e rappresent\u00f2 l'eccezione che confermava la regola, con la frequente aggiunta di \"Calu?\" (o \"Kuru?\", nella versione giapponese) alla fine delle sue frasi. Lo staff di scrittori di \"Tamers\" pens\u00f2 che, poich\u00e9 Calumon non aveva un partner ed appariva molto di rado, il Digimon doveva essersi scelto da solo il proprio nome. Il modello discorsivo di Calumon si basa anche su questo presupposto. Il regista Yukio Kaizawa fu molto specifico sulle modalit\u00e0 di dialogo di Calumon, particolarmente sulle sue abitudini di buona educazione e sulla sua intonazione.\nKonaka decise di rendere Calumon una creatura differente dalle altre: infatti, Calumon in realt\u00e0 non \u00e8 una vera e propria creatura virtuale, ma costituisce dei dati di programmazione che funzionano come un acceleratore o catalizzatore per la Digievoluzione. Il problema successivo, per\u00f2, sarebbe stato il ruolo da affidargli in seguito all'utilizzo definitivo del suo potere. Konaka ritenne errato terminare l\u00ec la partecipazione di Calumon all'anime e ripens\u00f2 agli aspetti del carattere del Digimon, a come aveva interagito con Takato e Jeri nel corso della storia, e si chiese come avrebbe potuto fare Calumon a \"fare del suo meglio\" per aiutare gli altri durante la continuazione della serie. Con questi pensieri nella mente, Konaka stesso scrisse il penultimo episodio di \"Tamers\", \"Due ali per Gallantmon\".\nCalumon, nella sua forma di programma, \u00e8 noto come \"Digientelechia\". Le entelechie costituiscono un concetto creato da Aristotele, uno stato in cui qualcosa ha raggiunto il suo pieno potenziale e sta svolgendo il ruolo a cui era destinato. \u00c8 un termine usato spesso per le forme di intelligenze artificiali, cos\u00ec come in filosofia.\nAspetto e caratteristiche.\nIl nome originale di Calumon, \"\"Culumon\", deriva parzialmente da una diversa traslitterazione di \"kuru\" (che a sua volta deriva dalla parola giapponese \"kurukuru\"\"), che significa \"girare in tondo, e dal suffisso \"-mon\" (abbreviazione di \"monster\"), che tutti i Digimon hanno alla fine del loro nome. Quindi, \"Calumon\" significa letteralmente \"mostro che gira in tondo\".\nCalumon \u00e8 un Digimon bianco dalle dimensioni ridotte. Ha gli occhi verdi, mentre le sue zampe inferiori e la punta delle sue orecchie sono di colore viola. Le sue orecchie, inoltre, che solitamente sono molto corte, quando il Digimon \u00e8 allegro o divertito si allungano a dismisura, consentendogli anche di \"volare\". Sulla sua fronte \u00e8 presente il simbolo della \"\"Zero Unit\", simbolo diametralmente opposto a quello del \"Digital Hazard\", che rappresenta la \"Keter\" del \"Sephirot\" e che \u00e8 formato da un grande triangolo, suddiviso in quattro triangoli minori. Il triangolo centrale, la \"KETEiRU\"\", \u00e8 una gemma rossa che splende ed ha il potere di permettere la Digievoluzione agli altri Digimon.\nCalumon \u00e8 un Digimon unico nel suo genere, che non digievolve e non pu\u00f2 essere digimodificato. Tuttavia, quando Growlmon digievolve per la prima volta in WarGrowlmon, il simbolo sulla fronte di Calumon si illumina e Calumon usa il potere della \"KETEiRU\", indicando che Calumon sia in qualche modo connesso alla Digievoluzione. Fenomeni simili continuano ad accadere per tutta le battaglie di \"Tamers\" e, quando Calumon viene rapito e portato a Digiworld, ci\u00f2 accade anche con frequenza maggiore, come quando, ad esempio, in un momento di allegria, Calumon rilascia il suo potere. Ci\u00f2 crea un percorso di luce splendente, che permette ad alcuni Woodmon di digievolvere in Cherrymon. Alla fine, nell'episodio \"L'arca dei Pionieri Digitali\", viene rivelato che Calumon \u00e8 in realt\u00e0 la forma manifestata della Digievoluzione stessa. Il Digimon quindi usa il suo potere a pieno potenziale per permettere a tutti i Digimon presenti a Digiworld di digievolvere al livello mega.\nCalumon non combatte e non ha attacchi. Nell'episodio \"Il destino di Leomon\" il Digimon, per la disperazione di essere intrappolato, prova ad inventare attacchi come \"Super Bomba Invincibile di Calumon\" e \"Attacco Micidiale di Calumon\", ma non ottiene risultati. Tuttavia, come detto, nella battaglia finale con il D-Reaper Calumon \u00e8 in grado di circondare s\u00e9 stesso e Jeri con una sorta di barriera protettiva.\nApparizioni.\nDigimon Tamers.\nIl ruolo di Calumon non \u00e8 quello di un combattente; i suoi comportamenti immaturi e le sue emozioni espresse sempre in modo esagerato lasciano pochi dubbi su questo. Durante la saga di Digiworld, i Digimon Supremi rivelano che Calumon \u00e8 stato creato come elemento primario della Digievoluzione - la versione \"reale\" della \"Digientelechia\". I Supremi sigillarono originariamente questo potere in un Digimon per nascondere la sua esistenza al malvagio D-Reaper. Alla fine della serie, i Supremi ripristinano questo potere a Digiworld, ma permettono a Calumon di continuare a vivere come un Digimon normale. All'inizio di \"Tamers\", Calumon credeva che il mondo reale fosse un gioco e che gli esseri umani non fossero nient'altro che Digimon. Calumon \u00e8 inoltre l'unico Digimon del gruppo dei protagonisti a non avere un partner umano, anche se sembra stabilire un legame speciale con Jeri dopo la perdita di Leomon. Quando i Domatori fanno ritorno da Digiworld (dove si erano recati proprio per salvare lui, rapito precedentemente dal Deva Makuramon per conto proprio di uno dei Digimon Supremi, Zhuqiaomon), infatti, Calumon decide di tornare anch'egli nel mondo reale e di rimanere a vivere con Jeri. Quando Jeri \u00e8 intrappolata nella Sfera Kernel, Calumon riesce a sentire la sua presenza e a condurre Impmon in una missione di soccorso. Il Digimon, dopo essere entrato nella Sfera grazie a Beelzemon Blast Mode (digievoluto per eliminare alcuni agenti del D-Reaper), la aiuta anche ad uscire dalla depressione in cui la ragazza era sprofondata, cercando di farla reagire al D-Reaper e facendole capire che c'\u00e8 sempre qualcosa per cui vale la pena vivere. Dopo che la ragazza riesce a distruggere la Sfera Kernel grazie al suo Digivice D-Arc, Calumon la protegge dalla Massa del Caos con un campo di forza durante la battaglia finale e la trasporta all'esterno della Sfera. I due vengono infine liberati da Takato e Guilmon. Calumon \u00e8 per\u00f2 costretto a tornare a Digiworld insieme agli altri Digimon per effetto del programma Shaggai e tra le lacrime \u00e8 costretto a dire addio a Jeri.\nNella versione giapponese, Calumon ha l'abitudine di ripetere costantemente \"kuru\". Questa caratteristica venne rimossa dalla versione inglese ed alcuni fan credono che ci\u00f2 sia dovuto per evitare qualsiasi associazione ai Pok\u00e9mon (che solitamente nell'anime ripetono solamente il loro nome). Tuttavia, nella versione inglese andata in onda nel sud-est asiatico (realizzata a Singapore), Calumon continua ad avere quest'abitudine, anche se dice \"calu\" a causa del nome \"inglese\" del Digimon. Anche in Italia, bench\u00e9 solitamente i dialoghi vengano tradotti dalla versione inglese, Calumon ripete spesso \"calu\".\nThe Adventurers' Battle e Runaway Digimon Express.\nCalumon appare sia nel quinto che nel sesto film dedicati all'universo di Digimon, ma non gioca un ruolo molto importante in nessuno dei due. Appare infatti nella battaglia finale di \"The Adventurers' Battle\" ed innesca la Digievoluzione di Growlmon, Gargomon e Kyubimon in WarGrowlmon, Rapidmon e Taomon, permettendogli di distruggere Gulfmon con il loro attacco \"Trinity Burst\". In \"Runaway Digimon Express\", invece, Calumon aiuta semplicemente con i preparativi per la festa a sorpresa di Rika e non ha alcun ruolo nella battaglia dei Domatori contro Locomon e Parasimon. Sembra essere diventato tuttavia il nuovo Digimon di Jeri dopo la scomparsa di Leomon.\nMerchandise.\nEsistono numerosi prodotti basati sul personaggio di Calumon. Questi includono peluche, poster, persino un gioco simile ad un Tamagotchi in cui i giocatori devono badare al loro cucciolo di Calumon personale.\nCharacter song.\nCalumon dispone di due \"image song\" personali, \"Asobo Culuculu\" (\"Giochiamo calu calu\") dall'album \"\"Song Carnival\" e \"Culu Culu Culumon!\"\" (\"Calu calu Calumon!\"), pi\u00f9 una terza, \"I'm Dreaming of a White Christmas\" (\"Sognando un bianco Natale\"), che non \u00e8 mai stata distribuita in commercio.\nAccoglienza.\nOskar O.K. Strom di Honey's Anime ha considerato Calumon come il quarto Digimon pi\u00f9 carino."}
{"id": "3209919", "revid": "1573940", "url": "https://it.wikipedia.org/wiki?curid=3209919", "title": "Apthoroblattina", "text": "Apthoroblattina \u00e8 un genere estinto di insetto primitivo del periodo Carbonifero, con una morfologia simile a quella delle blatte. Fossili sono stati trovati in Inghilterra, Galles, Stati Uniti d'America e Russia.\nLe dimensioni documentate variano dai 43 mm di lunghezza per \"A. johnsoni\" (per 38 mm di larghezza) ai 45 mm di \"A. sulcata\" (per 38 mm di larghezza)."}
{"id": "3209920", "revid": "1305772", "url": "https://it.wikipedia.org/wiki?curid=3209920", "title": "Impianto IPu", "text": "L'impianto IPu (acronimo di Impianto Plutonio) \u00e8 un impianto nucleare italiano, situato nel Centro di ricerca Enea-Casaccia di Roma e utilizzato per la ricerca sugli elementi di combustibile.\nStoria.\n\u00c8 stato progettato e realizzato a met\u00e0 degli anni 1960 ed \u00e8 entrato in esercizio nel 1968. Vi erano svolte attivit\u00e0 di ricerca sulle tecnologie di produzione degli elementi di combustibile nucleare.\nNel 1990, con la chiusura del programma nucleare italiano, le attivit\u00e0 di ricerca sono state fermate.\nDa allora \u00e8 stato garantito il mantenimento in sicurezza degli impianti a tutela della popolazione e dell'ambiente.\nNel 2003, SOGIN ha assunto la gestione dell'impianto con l'obiettivo di realizzare la bonifica ambientale del sito.\nLo smantellamento.\nNel dicembre del 2012 SOGIN ha concluso nell'Impianto Plutonio (IPU) le attivit\u00e0 di smantellamento del primo gruppo di quattro scatole a guanti contaminate da plutonio. \nLe scatole a guanti, la prima delle quali \u00e8 stata demolita nel dicembre 2010, sono ambienti confinati che nel corso dell'esercizio dell'impianto erano impiegate per manipolare il plutonio nell'ambito delle attivit\u00e0 di ricerca per la produzione di elementi di combustibile nucleare. Complessivamente, il programma di smantellamento delle 55 scatole a guanti e delle relative apparecchiature si concluder\u00e0 nel 2015. Si tratta dell'intervento pi\u00f9 significativo per portare a termine la bonifica dell'IPu.\nNell'ambito delle attivit\u00e0 di gestione e messa in sicurezza dei rifiuti, SOGIN sta procedendo a un'attivit\u00e0 di caratterizzazione dei rifiuti radioattivi, sia di quelli contenuti in fusti e stoccati nel deposito sia di quelli presenti all'interno delle scatole a guanti.\nI rifiuti derivanti dalle attivit\u00e0 di smantellamento delle scatole a guanti saranno temporaneamente trasferiti nell'edificio Opec 2 di Casaccia, in vista del loro trasferimento al Deposito Nazionale."}
{"id": "3209921", "revid": "181541", "url": "https://it.wikipedia.org/wiki?curid=3209921", "title": "Impianto Plutonio", "text": ""}
{"id": "3209924", "revid": "181541", "url": "https://it.wikipedia.org/wiki?curid=3209924", "title": "Impianto Operazioni Celle Calde", "text": ""}
{"id": "3209925", "revid": "181541", "url": "https://it.wikipedia.org/wiki?curid=3209925", "title": "Enriched URanium EXtraction", "text": ""}
{"id": "3209926", "revid": "181541", "url": "https://it.wikipedia.org/wiki?curid=3209926", "title": "Impianto Enriched URanium EXtraction", "text": ""}
{"id": "3209932", "revid": "1305772", "url": "https://it.wikipedia.org/wiki?curid=3209932", "title": "Evacuate the Dancefloor", "text": ""}
{"id": "3209935", "revid": "599013", "url": "https://it.wikipedia.org/wiki?curid=3209935", "title": "Tonia Carrero", "text": "Sposata per alcuni anni con Adolfo Celi, T\u00f4nia Carrero, il cui vero nome era Maria Antonieta Portocarrero Thedim, divenne una delle attrici brasiliane pi\u00f9 famose in ambito televisivo, cinematografico e teatrale. Fu artisticamente attiva fino al 2008.\nBiografia.\nFiglia di un militare, T\u00f4nia Carrero si spos\u00f2 appena diciannovenne con l'artista Carlos Artur Thir\u00e9, da cui ebbe un figlio, il futuro attore e regista Cecil Thir\u00e9, ma l'unione non dur\u00f2 molto. Subito dopo la fine della seconda guerra mondiale soggiorn\u00f2 qualche tempo a Parigi, per seguirvi corsi di recitazione. Tornata in patria nel 1947, debutt\u00f2 come attrice cinematografica. Poco dopo conobbe Adolfo Celi (che si era appena stabilito in Brasile), con il quale contrasse matrimonio ed un legame artistico.\nI due contribuirono alla rinascita delle attivit\u00e0 teatrali brasiliane, fondando insieme a Paulo Autran una compagnia con la quale rappresentarono autori classici e contemporanei. Parallelamente alla carriera teatrale, Tonia prosegu\u00ec i suoi impegni sul grande schermo: fu diretta dal marito in \"Tico-Tico no Fub\u00e1\" (1952), biografia romanzata di Zequinha de Abreu, compositore dell'omonima canzone. Lavor\u00f2 pure in Italia nel film \"Copacabana Palace\" (1963), sotto la regia di Steno.\nDopo aver divorziato da Celi, T\u00f4nia Carrero apparve anche in diverse telenovelas, nelle quali sostenne quasi sempre ruoli da cattiva: tra le pochissime eccezioni, il personaggio di Stella Fraga Simpson, l'eccentrica e generosa miliardaria di \"Agua Viva\".\nT\u00f4nia Carrero mor\u00ec novantacinquenne in un ospedale di Rio de Janeiro, dove si trovava ricoverata per un intervento chirurgico; da alcuni anni era totalmente invalida a causa di un idrocefalo."}
{"id": "3209940", "revid": "125750485", "url": "https://it.wikipedia.org/wiki?curid=3209940", "title": "Jos\u00e9 Wilker", "text": "Biografia.\nCarriera.\nDi origini portoghesi ed olandesi, Wilker nacque nello Stato federale di Cear\u00e1. Comp\u00ec giovanissimo le sue prime esperienze artistiche, facendo lo speaker presso una radio locale. A 19 anni si trasfer\u00ec a Rio de Janeiro, a 21 debutt\u00f2 come attore cinematografico, e a 27 partecip\u00f2 per la prima volta a una telenovela. Abbandon\u00f2 gli studi universitari di sociologia per poter proseguire la carriera artistica.\nNel 1976 Jos\u00e9 Wilker divenne famoso grazie all'interpretazione di Vadinho in \"Dona Flor e i suoi due mariti\", accanto a S\u00f4nia Braga (i due avevano gi\u00e0 recitato insieme l'anno prima, nella telenovela \"Gabriela\"). Da allora Wilker sostenne sempre pi\u00f9 spesso il ruolo da protagonista, sia nelle serie televisive sia al cinema. Nel 1978 l'attore apparve in un film italiano, \"Professor Kranz tedesco di Germania\" (diretto da Luciano Salce), dove fece da spalla a Paolo Villaggio. Lavor\u00f2 anche a Hollywood, partecipando alla pellicola \"Mato Grosso\", accanto a Sean Connery.\nTra le sue prove recitative in televisione, vanno sottolineate quelle in \"Piume e paillettes\" (1980), \"Brillante\" (1981), \"Happy End\" (1982), \"Roque Santeiro\" (1985), \"Duas caras\" (2007) e \"Amor \u00e0 vida\" (2013).\nA partire dagli anni ottanta, Wilker si ciment\u00f2 anche nella regia, dirigendo sia telenovele sia lungometraggi.\nFu inoltre attore teatrale: si ricorda in proposito il suo Domenico Soriano nel capolavoro di Eduardo De Filippo, \"Filumena Marturano\", allestito in Brasile nella seconda met\u00e0 degli anni 80, con Yara Amaral nel ruolo dell'omonima protagonista.\nJos\u00e9 Wilker segu\u00ec pi\u00f9 volte la cerimonia degli Oscar per Rede Globo.\nDecesso.\nWilker mor\u00ec improvvisamente a Rio all'et\u00e0 di 66 anni, il 5 aprile 2014, per infarto nel sonno.\nVita privata.\nA 17 anni, nel 1964, spos\u00f2 una donna pi\u00f9 anziana di lui, la psicologa Elza Maria Barros da Rocha Pinto: divorzi\u00f2 nel 1976 prendendo quindi in moglie l'attrice Ren\u00e9e de Vielmond, che gli diede la prima figlia, Mariana; nel 1984 divorzi\u00f2 dalla seconda moglie per sposarsi l'anno dopo con l'attrice M\u00f4nica Torres, e da questo matrimonio nacque Isabel; nel 1996 divorzi\u00f2 dalla Torres e nel 2000 convol\u00f2 a nuove nozze con l'attrice Guilhermina Guinle, separandosi poi nel 2006; nel 2010 si spos\u00f2 per la quinta volta, con la giornalista Claudia Montenegro, che lo rese padre di Mad\u00e0. "}
{"id": "3209945", "revid": "1573940", "url": "https://it.wikipedia.org/wiki?curid=3209945", "title": "Monastero di San Girolamo di Cotalba", "text": "Il monastero di San Girolamo di Cotalba, (in spagnolo \"San Jer\u00f3nimo de Cotalba\"), \u00e8 una costruzione conventuale di stile mud\u00e9jar, gotico valenzano, rinascimentale e barocco sorta fra XIV e XVIII secolo, situata nel comune di Alfauir, nella provincia spagnola di Valencia.\n\u00c8 uno dei monasteri pi\u00f9 notevoli della Comunit\u00e0 Valenzana. Il monastero \u00e8 stato fondato dal duca reale di Gandia Alfonso de Arag\u00f3n y Foix nel 1388. La famiglia e le due mogli del poeta medioevale valenzano Ausi\u00e0s March sono sepolte in questo monastero.\nIn seguito, nel XVI secolo, il monastero ebbe la protezione della Famiglia Borgia, e della duchessa di Gandia, Maria Enr\u00edquez de Luna, realizz\u00f2 l'estensione nel monastero. La leggenda popolare dice che nel monastero predic\u00f2 san Vincenzo Ferrer.\nIl monastero \u00e8 di propriet\u00e0 privata e aperto al pubblico dal 2005, di concerto con il Ministero della Cultura. Questo monumento, che un tempo apparteneva all'Ordine di San Gerolamo \u00e8 stato dichiarato di interesse culturale (BIC) nel 1994. La sua costruzione risale al 1388 e contiene elementi significativi di mud\u00e9jar, gotico valenzano, rinascimentale, barocco e neoclassico.\nI visitatori possono ammirare il cortile d'ingresso, con la torre gotica, il cortile degli aranci, il chiostro Mudejar, l'antica chiesa con la cappella barocca, il capitolo storico con l'immagine della Vergine della Salute, il mulino nel fresco del Padre Borr\u00e1s (\"Sacra cena\" scuola Juan de Juanes), silos, cantine, stalle, l'antica cucina dei monaci, oltre ai giardini e all'acquedotto gotico che lo circonda."}
{"id": "3209947", "revid": "371083", "url": "https://it.wikipedia.org/wiki?curid=3209947", "title": "S\u00e4chsische Landesbibliothek", "text": ""}
{"id": "3209948", "revid": "729019", "url": "https://it.wikipedia.org/wiki?curid=3209948", "title": "Castello di Naro", "text": "Il castello Chiaramontano di Naro \u00e8 un fortilizio la cui configurazione attuale pu\u00f2 essere fatta risalire all'epoca medioevale ad opera principale della famiglia Chiaramonte.\n\u00c8 monumento nazionale dal 1912.\nStoria.\nAnche se alcuni storici ne attribuiscono l'originaria costruzione ai giganti lotofagi primi abitanti della Sicilia e altri ne fanno risalire l'origine al tempo dei sicani, il castello fu fortemente rimaneggiato in epoca chiaramontana XIV secolo anche se certamente preesisteva alla conquista araba avvenuta nell'827.\nFu dimora del re Federico III d'Aragona che proprio dal castello di Naro eman\u00f2 i \"21 capitoli del regno, riguardanti il buon governo delle terre e citt\u00e0 del Regno di Trinacria\", datati da Naro ed inviati ai sudditi, gli studiosi sono incerti sull'anno di promulgazione di tale documento che viene individuato da alcuni nel 1309 e da altri nel 1324. Nel 1330 lo stesso Federico III d'Aragona fece costruire l'ampia torre quadrata, sul lato occidentale della quale \u00e8 scolpito lo stemma della famiglia Aragona. Nel 1398 ospit\u00f2 il re Martino il Giovane e la regina Maria, quando vennero edificati a Naro il convento e la chiesa del S.S. Salvatore. \nDal 1401 la sua castellania \u00e8 detenuta da Lopez Leon.\nIl portale d'ingresso, situato ad occidente risale alla fine del Quattrocento.\nDescrizione.\nIl castello presenta una pianta quasi rettangolare con cortile non accentrato e alternanza lungo la cinta muraria di torri cilindriche e quadrate, ha un perimetro di 166 metri e occupa una superficie di 1460 m\u00b2.\nIl portale di accesso, a sesto acuto, differisce sia da quelli del periodo svevo che da quelli del periodo chiaramontano. All'interno della cinta muraria vi \u00e8 un vasto cortile con un pozzo, su tale cortile affacciano gli alloggi della guarnigione, la cappella e le scuderie.\nTramite una scala rampante si accede al salone della torre quadrata, detta Sala del principe o dei baroni, tale sala, coperta da una volta a botte a sesto acuto, rinforzata da un arco mediano traverso \u00e8 illuminata attraverso due bifore tipicamente gotiche. All'interno di tale sala si conservano ancora dei frammenti di un affresco del pittore Cecco da Naro, pittore al quale la famiglia Chiaramonte affid\u00f2 anche la pittura della residenza palermitana, il Palazzo Steri. \u00c8 possibile recarsi anche al di sopra della torre quadrata, dalla quale si domina con la vista un ampio territorio che comprende a sud la citt\u00e0, la valle del paradiso e il canale di Sicilia, ad occidente la diga San Giovanni, a nord l'entroterra siciliano fino a poter scorgere nelle giornate di chiaro le citt\u00e0 di Caltanissetta ed Enna e verso est anche l'Etna.\nSulla torre rotonda \u00e8 posta una statua della Madonna a protezione della citt\u00e0.\nUso attuale.\nIl castello \u00e8 attualmente visitabile e presenta al suo interno la \"Mostra permanente dell'abito d'epoca \"Vento di donne\"\", raccolta di abiti (per lo pi\u00f9 femminili) e accessori di fine Ottocento e inizio Novecento.\nAl suo interno \u00e8 stata recentemente ospitata la mostra itinerante \"Il genio di Leonardo\", raccolta di riproduzioni di opere del maestro toscano Leonardo da Vinci. La mostra, curata dall'associazione Anthropos, \u00e8 stata inaugurata il 28 marzo 2009.\nIl maniero \u00e8 anche utilizzato per celebrare i matrimoni con rito civile.\nDal 18 al 21 ottobre 2010 il castello insieme ad altri monumenti della citt\u00e0 \u00e8 stato coinvolto nella Settimana della cultura d'impresa 2010 organizzata dalla confindustria della provincia di Agrigento con la collaborazione dell'amministrazione comunale e dell'associazione Ind\u00e0ra."}
{"id": "3209951", "revid": "430363", "url": "https://it.wikipedia.org/wiki?curid=3209951", "title": "Sant Jeroni de Cotalba", "text": ""}
{"id": "3209955", "revid": "122989975", "url": "https://it.wikipedia.org/wiki?curid=3209955", "title": "Oasis (rivista)", "text": "Oasis \u00e8 una rivista italiana a periodicit\u00e0 bimestrale, che si occupa di natura, animali, antropologia, turismo verde e sostenibile, e di fotografia naturalistica.\nStoria.\nLa rivista nacque come mensile, edita da Fioratti &amp; Musumeci col titolo \"Oasis: mensile di natura, ecologia, fotografia\"; il primo numero apparve nel gennaio 1985. La periodicit\u00e0 divenne bimestrale nel 1997. Dopo una sospensione delle pubblicazioni di alcuni mesi, dal numero 6 novembre-dicembre 2003 (anno 19) fino al n. 1 ottobre 2004 (anno 20), la rivista venne edita da \"Il Corriere.net\" di Alba con un nuovo completamento del titolo (\"rivista di cultura ambientale\"). Dal 1\u00ba marzo 2014 Alessandro Cecchi Paone assume il ruolo di direttore editoriale.\nCaratteristiche.\nCome descritto dal completamento del titolo (dapprima \"\"natura, ecologia, fotografia\" e poi \"mensile di cultura ambientale\"\") \"Oasis\" \u00e8 una rivista di divulgazione scientifica, i cui interessi sono focalizzati soprattutto sull'ambiente naturale, che fa largo uso di fotografie sul modello di \"National Geographic Magazine\".\nFra i collaboratori (anno 2010):"}
{"id": "3209956", "revid": "287204", "url": "https://it.wikipedia.org/wiki?curid=3209956", "title": "Bartholin", "text": ""}
{"id": "3209957", "revid": "287204", "url": "https://it.wikipedia.org/wiki?curid=3209957", "title": "Gianmauro Cozzi", "text": "Carriera.\nInizia la carriera professionale dopo un diploma alla Scuola di Fumetto di Milano come illustratore di pubblicit\u00e0 e libri per l'infanzia. Nel 1989 inizia la sua collaborazione con la Sergio Bonelli Editore, per cui disegna alcune storie di Nathan Never e del suo spin-off Legs Weaver, oltre ad occuparsi della colorazione delle copertine degli albi di Zagor\nDopo alcuni anni di collaborazione con l'editore Bonelli, entra a far parte dello studio \"Artigiani delle Nuvole\", con cui collaborano anche altri disegnatori e sceneggiatori italiani (tra cui i fondatori Mirko Perniola, Tino Adamo e Fabio Mori), per cui realizza i disegni del primo numero della serie medioevale \"Anno Domini\", pubblicato nel giugno 2001.\nPer la Bonelli ha curato il mecha design otto/novecentesco della miniserie Greystorm, di cui \u00e8 stato anche l'autore delle 12 copertine."}
{"id": "3209962", "revid": "3115", "url": "https://it.wikipedia.org/wiki?curid=3209962", "title": "Simona Denna", "text": "Carriera.\nDopo aver frequentato la Scuola del Fumetto di Milano inizia l'attivit\u00e0 professionale come illustratrice nelle pubblicazioni destinate all'infanzia. Dopo aver collaborato alla realizzazione di un albo di Zona X per la Sergio Bonelli Editore entra a far parte dello staff di disegnatori di \"Demon Hunter\" (uno dei bonellidi pi\u00f9 longevi, pubblicato tra il 1993 e il 1996) edito dalla Xenia Edizioni.. \nTerminata la collaborazione con la Xenia torna in Bonelli, dove entra a far parte dello staff dei disegnatori di Nathan Never e del suo spin-off Legs Weaver. Sempre per la Bonelli disegna alcune storie della miniserie Greystorm, tra cui il primo numero in collaborazione con Francesca Palomba."}
{"id": "3209964", "revid": "547034", "url": "https://it.wikipedia.org/wiki?curid=3209964", "title": "Persiane chiuse", "text": "Persiane chiuse \u00e8 un film del 1951 diretto da Luigi Comencini.\nTrama.\nTorino: Sandra, figlia di un guardiano, \u00e8 fidanzata di Roberto, impiegato in una ditta di costruzioni. La ragazza ha una sorella, Lucia, che \u00e8 stata allontanata da casa in seguito a una relazione ritenuta illecita. Un'amica di Lucia viene uccisa e gettata nel Po; Lucia disperata tenta il suicidio, agonizzante telefona e chiede aiuto a Sandra. Per trovare Lucia, Sandra chiede aiuto all'ambiguo Edmondo, noto nell'ambiente della prostituzione. Edmondo riconosce la foto di Lucia, ma non lo rivela a Sandra. La realt\u00e0 \u00e8 amara: Lucia \u00e8 alle dipendenze di Primavera, uno sfruttatore. Edmondo cerca di ostacolare Sandra dal ritrovare la sorella; attirata in un locale equivoco, Sandra viene arrestata in una retata della polizia. Rilasciata riesce a riallacciare il contatto con gli sfruttatori che propongono un riscatto per liberare Lucia.\nFinale lieto, ma rocambolesco con sparatoria nel porto di Genova.\nProduzione.\nLa direzione del film fu affidata inizialmente a Gianni Puccini. Lo stesso Puccini collabor\u00f2 alla sceneggiatura dopo averne scritto il soggetto. Alcuni giorni dopo l\u2019inizio della lavorazione del film, Puccini rinunci\u00f2 per contrasti con il produttore Luigi Rovere, che diede l\u2019incarico di portare a termine le riprese al regista Luigi Comencini, proposto da Federico Fellini. Lo stesso Fellini, che accompagnava Giulietta Masina, riprese la scena iniziale del ritrovamento del cadavere nel fiume Po: il compito venne portato a termine da Fellini con una professionalit\u00e0 che a Rovere fece un\u2019eccellente impressione, al punto da decidere di affidargli al pi\u00f9 presto la regia di un film (sar\u00e0 Lo sceicco bianco).\nIl film \u00e8 una commistione tra due generi cinematografici allora molto in voga tra il pubblico italiano: il melodramma sentimentale \"strappalacrime\" (in seguito ribattezzato \"neorealismo d'appendice\" dalla critica) ed il poliziesco.\nGirato per interni a Roma, gli esterni furono invece realizzati negli stabilimenti FERT a Torino e nel centro storico di Genova.\nDistribuzione.\nIl film venne distribuito nel circuito cinematografico italiano nella primavera del 1951, con date diverse da citt\u00e0 a citt\u00e0: a Torino venne presentato il 12 marzo, a Roma il 5 aprile ed a Milano il 6 aprile.\nVenne in seguito distribuito nei seguenti Paesi: Germania Ovest (25 ottobre 1951), Danimarca (25 marzo 1952), Francia (30 maggio 1952), Stati Uniti (9 giugno 1952), Austria (luglio 1952), Portogallo (6 marzo 1953), Svezia (13 aprile 1953), Australia (16 ottobre 1953), Turchia (novembre 1953) e Finlandia (6 novembre 1953)."}
{"id": "3209966", "revid": "287204", "url": "https://it.wikipedia.org/wiki?curid=3209966", "title": "Veronica, i gaspi e Monsignore", "text": "Veronica, i gaspi e Monsignore \u00e8 un libro pubblicato per la prima volta nel 1953 scritto da Marcello Barlocco.\nCaratteristiche e contenuto.\nSi tratta di un romanzo breve con spunti evidentemente autobiografici, il cui protagonista e voce narrante \u00e8 un farmacista che svolge la sua attivit\u00e0 in un borgo di campagna, apparentemente pacifico fino all'arrivo una certa signora Elsa dall'Australia, una ricca imprenditrice nel commercio delle pelli. Il filo rosso che lega tutti i personaggi, pi\u00f9 o meno consapevoli, \u00e8 la normalit\u00e0 impossibilitata ad arginare la follia. I personaggi sono presi tutti da manie, a volte riprovevoli, assurde o alquanto bizzarre, facendo s\u00ec che talvolta si sfoci nel surreale, tra lo stato onirico e l'allucinatorio. Il \"veterinario\", allorch\u00e9 si trova ad affrontare un intervento chirurgico su un qualche animale, onde non lasciarsi prendere dalla compassione e poterlo effettuare correttamente, ha bisogno di portarsi con s\u00e9 una vipera in modo che vi sia la possibilit\u00e0 che possa morderlo o comunque istigarlo alla cattiveria. Il professor Boris, gi\u00e0 analista del farmacista, suo nume tutelare, rappresenta la risposta ai dubbi e ai problemi esistenziali del protagonista, fino a quando una lettera, mandata dall'assistente di Boris, non gli fa implicitamente comprendere che anche l'analista ha perso la ragione. Il protagonista, che mostra un carattere debole, \u00e8 preda di accessi che lo mettono in luce in una doppia personalit\u00e0 da dottor Jekill e mister Hyde. La signora Elsa, una donna in carriera, lesbica e amante di Rossana, che ha fatto fortuna in Australia con il commercio delle pelli, sar\u00e0 la \"femme fatale\" per il protagonista, che in ultimo eseguir\u00e0 le sue volont\u00e0, come sotto dettatura, sposandola.\nIl titolo del libro \u00e8 fornito nell'ultimo capitolo allorch\u00e9 il protagonista, in uno dei suoi stati allucinatori, d\u00e0 il nome a una serie di figure surreali: una gallina che lui chiama \"Veronica\", un grosso rospo che gli ricorda un certo \"Monsignor\" Nicola e i figli nati dal loro accoppiamento, ovvero i \"gaspi\" (una via di mezzo tra rospi e galline).\nPer queste caratteristiche narrative, che sfociano sovente nell'allucinatorio e nell'assurdo, Marcello Barlocco \u00e8 stato a volte accostato a Franz Kafka e a Edgar Allan Poe."}
{"id": "3209972", "revid": "486946", "url": "https://it.wikipedia.org/wiki?curid=3209972", "title": "Istituto alberghiero", "text": ""}
{"id": "3209975", "revid": "3831", "url": "https://it.wikipedia.org/wiki?curid=3209975", "title": "Consiglio Regionale della Calabria", "text": ""}
{"id": "3209977", "revid": "247222", "url": "https://it.wikipedia.org/wiki?curid=3209977", "title": "Enter the Vaselines", "text": ""}
{"id": "3209986", "revid": "1305772", "url": "https://it.wikipedia.org/wiki?curid=3209986", "title": "Porta di Sant'Andrea", "text": ""}
{"id": "3209987", "revid": "36287826", "url": "https://it.wikipedia.org/wiki?curid=3209987", "title": "Ebrei convertiti", "text": ""}
{"id": "3209988", "revid": "1305772", "url": "https://it.wikipedia.org/wiki?curid=3209988", "title": "De Faria", "text": "De Faria"}
{"id": "3209989", "revid": "62748", "url": "https://it.wikipedia.org/wiki?curid=3209989", "title": "New Haven Arms Company", "text": ""}
{"id": "3209991", "revid": "124492454", "url": "https://it.wikipedia.org/wiki?curid=3209991", "title": "Coetus Internationalis Patrum", "text": "Il Coetus Internationalis Patrum (\"Gruppo Internazionale di Padri conciliari\") fu un gruppo di vescovi partecipanti al Concilio Vaticano II di ispirazione conservatrice e tradizionalista in ambito teologico e liturgico.\nI membri pi\u00f9 influenti erano i cardinali Alfredo Ottaviani, Antonio Bacci, Benedetto Aloisi Masella, Francis Spellman, Ernesto Ruffini, Michael Browne, Arcadio Mar\u00eda Larraona, Fernando Quiroga y Palacios, Jos\u00e9 Mar\u00eda Bueno y Monreal, Rufino Jiao Santos, l'arcivescovo Marcel Lefebvre, l'arcivescovo di Madrid Casimiro Morcillo Gonz\u00e1lez, il vescovo di Campos Ant\u00f4nio de Castro Mayer, l'arcivescovo di Diamantina Geraldo de Proen\u00e7a Sigaud, il vescovo di Braganza in Brasile Jos\u00e9 Maur\u00edcio da Rocha, il vescovo di Segni Luigi Maria Carli, l'arcivescovo di Firenze Ermenegildo Florit, l'arcivescovo di Colombo Thomas Benjamin Cooray. Si riunivano presso la curia generale dell'Ordine di Sant'Agostino. Il cardinale Giuseppe Siri, pur essendo vicino alle posizioni del \"Coetus\", non ne fece mai parte ufficialmente.\nStoria.\nIl \"Piccolo Comitato\".\nNell'ottobre del 1962 il partito conservatore inizi\u00f2 a sviluppare dei contatti grazie a un segretariato organizzato e finanziato da Plinio Corr\u00eaa de Oliveira, che offriva informazioni e sviluppava strategie per conto dei vescovi brasiliani Ant\u00f4nio de Castro Mayer e Geraldo de Proen\u00e7a Sigaud. Il 15 ottobre i due vescovi incontrarono il cardinale Benedetto Aloisi Masella, che era stato nunzio apostolico in Brasile e successivamente i monsignori Roberto Ronca e Antonio Piolanti, che sugger\u00ec di prendere contatto con monsignor Antonino Romeo e per suo tramite con i teologi della Pontificia Universit\u00e0 Lateranense. Altri contatti si estesero a monsignor Joseph Clifford Fenton, un ecclesiologo statunitense vicino al cardinale Alfredo Ottaviani, e a Raymond Dulac, teologo e storico francese legato al Sodalitium Pianum, al cardinale Ernesto Ruffini, arcivescovo di Palermo e a monsignor Marcel Lefebvre. Queste personalit\u00e0 si riunirono nel cosiddetto \"piccolo comitato\", senza riuscire a ottenere l'appoggio dei cardinali Alfredo Ottaviani e Giuseppe Siri.\nIl cardinal Siri era presidente della Conferenza episcopale italiana, che aveva posizioni pi\u00f9 conservatrici rispetto agli episcopati francese, tedesco, belga e olandese. Fra i vescovi italiani si distinguevano Raffaele Calabria, arcivescovo di Benevento, Luigi Maria Carli, vescovo di Segni, Giovanni Battista Peruzzo, vescovo di Agrigento e Luigi Carlo Borromeo, vescovo di Pesaro. Verso la fine di dicembre il cardinal Siri cre\u00f2 un gruppo di studio interno alla Conferenza episcopale italiana, ma non in contatto col \"piccolo comitato\", determinando una debolezza del partito che si opponeva ai progressisti.\nLa seconda sessione del Concilio.\nI contatti per creare un gruppo di padri conciliari conservatori coeso e organizzato proseguirono nell'aprile del 1963, quando il vescovo Geraldo de Proen\u00e7a Sigaud scrisse a Marcel Lefebvre per invitarlo a aderire a un nuovo gruppo di cui lo stesso de Proen\u00e7a Sigaud sarebbe stato segretario. Il gruppo ruotava intorno ad Ant\u00f4nio de Castro Mayer, e Alfredo Ottaviani ne era il capo naturale. Pi\u00f9 defilata era la posizione del cardinal Siri, che nel 1963 ebbe problemi di salute e il 12 agosto fu sostituito alla guida della Conferenza episcopale italiana da Luigi Traglia. La posizione del Siri mirava a superare la logica dei blocchi contrapposti e quindi rifuggiva da uno schieramento, puntando invece a una guida unitaria del Concilio, che per l'opposizione di papa Giovanni XXIII e soprattutto di papa Paolo VI non si pot\u00e9 realizzare.\nLa prima riunione del futuro \"Coetus Internationalis Patrum\" si tenne il 22 ottobre 1963 presso la Curia degli agostiniani in via del Sant'Uffizio. Aderivano anche i padri conservatori che si riunivano presso la casa dei verbiti e Luigi Maria Carli vescovo di Segni.\nLa principale attivit\u00e0 del \"Coetus\" consisteva nella preparazione dei \"modi\", che erano delle obiezioni ragionate. La redazione e la distribuzione dei \"modi\" ai padri conciliari era un compito faticoso, che richiedeva un intenso ed efficace coordinamento.\nLa terza sessione del Concilio.\nI contatti proseguirono nel 1964, nel periodo fra la seconda e la terza sessione del Concilio; a gennaio l'arcivescovo Marcel Lefebvre convoc\u00f2 a Solesmes un gruppo di lavoro che si avvalse della collaborazione di dieci teologi. L'idea direttrice era quella di concepire il Concilio Vaticano II come continuazione del Concilio Vaticano I.\nIl 13 settembre il cardinal Larraona present\u00f2 a papa Paolo VI una nota riservata, firmata da 25 cardinali e 13 superiori di ordini religiosi, per protestare contro il principio della collegialit\u00e0 dei vescovi inserito nello schema preparatorio sulla Chiesa (la futura costituzione \"Lumen Gentium\"), ritenuto lesivo della dottrina sul primato papale insegnata dal Magistero della Chiesa. Questa nota riservata dimostr\u00f2 per la prima volta l'organizzazione di un'opposizione all'ala progressista che fin allora aveva guidato il Concilio.\nDopo l'inizio della sessione, il 29 settembre il cardinale Rufino Jiao Santos accett\u00f2 il ruolo di portavoce dell'ala conservatrice. Il 6 ottobre il vescovo Geraldo de Proen\u00e7a Sigaud invit\u00f2 tutti i padri conciliari alle conferenze del marted\u00ec sera organizzate presso la Curia degli agostiniani, precisando che l'impostazione era quella dei cardinali Siri, Ruffini, Santos e Browne. La prima conferenza fu pronunciata dal cardinal Ruffini il 13 ottobre. A novembre fu deciso il nome definitivo del gruppo, appunto \"Coetus Internationalis Patrum\".\nRiguardo allo schema sulla Rivelazione, la futura costituzione \"Dei Verbum\", il \"Coetus Internationalis Patrum\" invit\u00f2 ad approvare lo schema con alcune correzioni, soprattutto circa il rapporto tra Scrittura e Tradizione, l'inerranza delle Scritture e la storicit\u00e0 dei Vangeli.\nLa discussione sulla collegialit\u00e0 dei vescovi vide l'opposizione del \"Coetus\", che riusc\u00ec a richiamare l'attenzione di un numero consistente di padri conciliari. Papa Paolo VI intervenne, facendo redigere una \"Nota explicativa praevia\". Un altro intervento papale si ebbe nell'elaborazione dello schema sull'ecumenismo, la costituzione \"Unitatis Redintegratio\": le modifiche introdotte colpivano un'impostazione giudicata troppo irenista.\nLa quarta sessione del Concilio.\nNel periodo precedente alla quarta sessione il \"Coetus Internationalis Patrum\" si concentr\u00f2 sugli schemi preparatori della future costituzioni \"Dignitatis Humanae\", sulla libert\u00e0 religiosa, \"Dei Verbum\", sulla divina rivelazione, e \"Gaudium et spes\", sulla Chiesa nel mondo contemporaneo. In particolare il \"Coetus\" chiedeva la possibilit\u00e0 di presentare in aula propri emendamenti. Il segretario di Stato cardinale Amleto Cicognani critic\u00f2 l'esistenza di un gruppo di padri conciliari schierati sulle medesime posizioni teologiche come causa di contrapposizione, sebbene questi gruppi fossero incoraggiati dal regolamento del Concilio ed esistesse gi\u00e0 un gruppo progressista strutturato.\nAccanto alle posizioni del \"Coetus Internationalis Patrum\" si schier\u00f2 il cardinale Giuseppe Siri, che invi\u00f2 al papa una lettera con la proposta di vari emendamenti, poi trasmessi dal cardinal Cicognani alle varie commissioni.\nIl 23 luglio 1965 il \"Coetus Internationalis Patrum\" invi\u00f2 le sue obiezioni (\"Animadversiones criticae\") alla commissione per la costituzione \"Dignitatis Humanae\". Queste obiezioni non furono tenute in conto e fu proposto in aula un testo immutato, contro il quale presero la parola numerosi padri conciliari, fra cui i cardinali Benjam\u00edn de Arriba y Castro, Alfredo Ottaviani ed Enrico Dante. Alcune modifiche furono successivamente accolte fra il 20 settembre e il 17 novembre, quando fu presentata in aula la sesta versione dello schema. Il \"Coetus\" distribu\u00ec una lettera a ottocento padri conciliari, invitandoli a modificare il punto in cui si dichiarava che la libert\u00e0 religiosa era limitata non dal bene comune, ma dall'ordine e dal diritto. Il 19 novembre 1965 il testo fu approvato con 249 voti contrari, che fu il numero pi\u00f9 alto di contrari per un documento del Concilio.\nSulla costituzione dommatica \"Dei Verbum\", il 29 ottobre 1965 si arriv\u00f2 a un compromesso tra i vari partiti. Mentre il \"Coetus\" era schierato col partito delle \"due fonti\", secondo cui la Rivelazione si fonda sulla Scrittura e sulla Tradizione, fu approvata la formula \u00abLa Chiesa non trae la certezza di tutte le verit\u00e0 dalle sole Scritture\u00bb, e fu poi dichiarato che \u00abla Sacra Tradizione e la Sacra Scrittura sono strettamente fra loro congiunte e comunicanti\u00bb. Altro punto difeso dal \"Coetus\" era quello della storicit\u00e0 dei Vangeli, sul quale intervenne in modo favorevole e risolutivo papa Paolo VI.\nIl \"Coetus Internationalis Patrum\" premeva per inserire nella costituzione \"Gaudium et spes\" una condanna del comunismo. Prepar\u00f2 un'obiezione che present\u00f2 il 9 ottobre 1965, sottoscritta da 334 padri conciliari, ma Achille Glorieux non trasmise il documento alla Commissione che stava elaborando lo schema. Si trattava di un abuso, che suscit\u00f2 ricorsi fino al segretario del Concilio mons. Pericle Felici e al papa. Fu riconosciuta l'irregolarit\u00e0 procedurale, ma la condanna del comunismo non fu inserita nel testo finale.\nDopo il Concilio.\nDopo il Concilio Vaticano II il Coetus Internationalis Patrum, che era uscito in larga parte sconfitto, si dissolse, anche perch\u00e9 due dei suoi pi\u00f9 autorevoli esponenti, i cardinali Ottaviani e Ruffini, avevano ormai un'et\u00e0 avanzata.\nIl cardinal Siri diede invece vita nel 1966 alla rivista teologica \"Renovatio\", diretta da Gianni Baget Bozzo e contrapposta alla rivista progressista \"Concilium\". Dalla linea di \"Renovatio\" sarebbe pi\u00f9 tardi nata l'ermeneutica della continuit\u00e0."}
{"id": "3209994", "revid": "110157", "url": "https://it.wikipedia.org/wiki?curid=3209994", "title": "Zapadnodvinskij rajon", "text": "Lo Zapadnodvinskij rajon () \u00e8 un rajon dell'Oblast' di Tver', nella Russia europea; il capoluogo \u00e8 Zapadnaja Dvina. Istituito nel 1927, ricopre una superficie di 2.816 chilometri quadrati ed ospitava nel 2010 una popolazione circa 16.000 abitanti."}
{"id": "3209999", "revid": "119641956", "url": "https://it.wikipedia.org/wiki?curid=3209999", "title": "Tom Shadyac", "text": "Conosciuto per aver scritto e diretto i film \"Ace Ventura - L'acchiappanimali\", \"Il professore matto\", \"Bugiardo bugiardo\" e \"Una settimana da Dio\"."}
{"id": "3210001", "revid": "287204", "url": "https://it.wikipedia.org/wiki?curid=3210001", "title": "Pav\u00f3n", "text": ""}
{"id": "3210002", "revid": "729019", "url": "https://it.wikipedia.org/wiki?curid=3210002", "title": "Aeroporto di Saragozza", "text": "L'Aeroporto di Saragozza (in spagnolo \"Aeropuerto de Zaragoza\") (IATA: ZAZ, ICAO: LEZG) \u00e8 situato a 10\u00a0km di distanza da Saragozza, capitale della comunit\u00e0 autonoma dell'Aragona, nei pressi della frazione di Garrapinillos. A seguito dell'Esposizione Internazionale del 2008, l'aeroporto \u00e8 stato totalmente rinnovato. Nel 2011 lo scalo ha registrato il record di traffico passeggeri, pari a 751.097 unit\u00e0, mentre il picco del traffico merci \u00e8 stato raggiunto nel 2014 con 86.310.664 chilogrammi transitati."}
{"id": "3210003", "revid": "386827", "url": "https://it.wikipedia.org/wiki?curid=3210003", "title": "Codificazione del diritto", "text": ""}
{"id": "3210004", "revid": "599013", "url": "https://it.wikipedia.org/wiki?curid=3210004", "title": "Oh Ha-na", "text": "Biografia.\nHa conquistato una medaglia di bronzo ai giochi olimpici di Londra 2012 nel fioretto a squadre.\nPalmar\u00e8s.\nIn carriera ha conseguito i seguenti risultati:"}
{"id": "3210007", "revid": "1504506", "url": "https://it.wikipedia.org/wiki?curid=3210007", "title": "Marchese di Monferrato", "text": ""}
{"id": "3210009", "revid": "729019", "url": "https://it.wikipedia.org/wiki?curid=3210009", "title": "Merigold", "text": "Merigold \u00e8 una citt\u00e0 (\"town\") degli Stati Uniti d'America, situata nella contea di Bolivar, nello Stato del Mississippi."}
{"id": "3210010", "revid": "729019", "url": "https://it.wikipedia.org/wiki?curid=3210010", "title": "Metcalfe", "text": "Metcalfe \u00e8 una citt\u00e0 (\"town\") degli Stati Uniti d'America, situata nella contea di Washington, nello Stato del Mississippi."}
{"id": "3210013", "revid": "36288320", "url": "https://it.wikipedia.org/wiki?curid=3210013", "title": "Pace di Worms", "text": ""}
{"id": "3210014", "revid": "1305772", "url": "https://it.wikipedia.org/wiki?curid=3210014", "title": "Trattato di Worms", "text": "Trattato di Worms o pace di Worms si riferisce a vari trattati di pace stipulati a Worms "}
{"id": "3210020", "revid": "4175", "url": "https://it.wikipedia.org/wiki?curid=3210020", "title": "Stamford (Lincolnshire)", "text": ""}
{"id": "3210021", "revid": "4175", "url": "https://it.wikipedia.org/wiki?curid=3210021", "title": "South Holland (Inghilterra)", "text": ""}
{"id": "3210022", "revid": "729019", "url": "https://it.wikipedia.org/wiki?curid=3210022", "title": "Mize", "text": "Mize \u00e8 una citt\u00e0 (\"town\") degli Stati Uniti d'America, situata nella contea di Smith, nello Stato del Mississippi."}
{"id": "3210024", "revid": "4175", "url": "https://it.wikipedia.org/wiki?curid=3210024", "title": "Lincoln (Lincolnshire)", "text": ""}
{"id": "3210026", "revid": "729019", "url": "https://it.wikipedia.org/wiki?curid=3210026", "title": "Monticello (Mississippi)", "text": "Monticello \u00e8 una citt\u00e0 (\"town\") degli Stati Uniti d'America, capoluogo della contea di Lawrence, nello Stato del Mississippi."}
{"id": "3210027", "revid": "729019", "url": "https://it.wikipedia.org/wiki?curid=3210027", "title": "Montrose (Mississippi)", "text": "Montrose \u00e8 una citt\u00e0 (\"town\") degli Stati Uniti d'America, situata nella contea di Jasper, nello Stato del Mississippi."}
{"id": "3210028", "revid": "4175", "url": "https://it.wikipedia.org/wiki?curid=3210028", "title": "Derby (Derbyshire)", "text": ""}
{"id": "3210029", "revid": "729019", "url": "https://it.wikipedia.org/wiki?curid=3210029", "title": "Moorhead (Mississippi)", "text": "Moorhead \u00e8 una citt\u00e0 (\"city\") degli Stati Uniti d'America, situata nella contea di Sunflower, nello Stato del Mississippi."}
{"id": "3210030", "revid": "729019", "url": "https://it.wikipedia.org/wiki?curid=3210030", "title": "Morgan City (Mississippi)", "text": "Morgan City \u00e8 una citt\u00e0 (\"town\") degli Stati Uniti d'America, situata nella contea di Leflore, nello Stato del Mississippi."}
{"id": "3210032", "revid": "729019", "url": "https://it.wikipedia.org/wiki?curid=3210032", "title": "Morton (Mississippi)", "text": "Morton \u00e8 una citt\u00e0 (\"city\") degli Stati Uniti d'America, situata nella contea di Scott, nello Stato del Mississippi."}
{"id": "3210034", "revid": "1543377", "url": "https://it.wikipedia.org/wiki?curid=3210034", "title": "Otto Ruff", "text": "Vita.\nOtto Ruff nacque a Schw\u00e4bisch Hall, nel W\u00fcrttemberg. Divenne farmacista all'Universit\u00e0 di Stoccarda sotto la guida di Carl Magnus von Hell (noto per la reazione di alogenazione di Hell-Volhard-Zelinsky). Successivamente si un\u00ec al gruppo di Hermann Emil Fischer all'Universit\u00e0 di Berlino. Fischer era noto per i suoi lavori sui carboidrati (zuccheri) e quindi Ruff inizi\u00f2 la sua carriera come chimico organico. Nel 1898 pubblic\u00f2 i suoi risultati sulla trasformazione del -glucosio in -arabinosio, processo che fu poi chiamato degradazione di Ruff. Nelle universit\u00e0 europee c'erano pochi chimici inorganici, e cos\u00ec Fisher mand\u00f2 Ruff a specializzarsi in chimica inorganica a Lipsia, presso Wilhelm Ostwald. Nel 1902 spos\u00f2 la farmacista Meta Richter ed ebbe tre figli. Nel 1903 Ruff divent\u00f2 professore di chimica inorganica all'Universit\u00e0 di Berlino. Nel 1904 si spost\u00f2 all'Universit\u00e0 di Danzica, dove insegn\u00f2 chimica inorganica. Nel 1916 divenne capo del dipartimento di chimica inorganica dell'Universit\u00e0 di Breslavia. Nel 1930 la Societ\u00e0 Chimica Tedesca (\"Verein Deutscher Chemiker\") gli confer\u00ec la Medaglia Liebig. Mor\u00ec nel 1939, tre anni dopo il suo pensionamento.\nRicerche.\nOtto Ruff pubblic\u00f2 290 articoli e due libri. Gli argomenti trattati nei suoi articoli possono essere cos\u00ec suddivisi: chimica degli zuccheri (17 articoli), chimica inorganica del fluoro (86), chimica delle alte temperature (44), elettrolisi di sali fusi (9), materie plastiche (10), carburi (20), esplosivi per miniere (7), altri argomenti (72). Assieme ai Premi Nobel Svante Arrhenius, Henri Moissan e Alfred Werner, Ruff fu considerato uno dei pionieri della chimica inorganica nei primi decenni del ventesimo secolo. In seguito ai suoi studi divennero disponibili molti composti fluorurati come diclorodifluorometano e trifluorotricloroetano. Fu il primo a preparare e descrivere le propriet\u00e0 dell'esafluoruro di uranio, UF6, composto essenziale per i processi di arricchimento dell'uranio."}
{"id": "3210040", "revid": "729019", "url": "https://it.wikipedia.org/wiki?curid=3210040", "title": "Moss Point", "text": "Moss Point \u00e8 una citt\u00e0 (\"city\") degli Stati Uniti d'America, situata nella contea di Jackson, nello Stato del Mississippi."}
{"id": "3210042", "revid": "92723", "url": "https://it.wikipedia.org/wiki?curid=3210042", "title": "Chiesa arcipretale di San Marco", "text": "La chiesa arcipretale di San Marco \u00e8 il luogo di culto cattolico principale di Rovereto, una delle chiese pi\u00f9 antiche e ricche di storia della citt\u00e0, importante esempio di stile barocco e testimonianza di fede dei roveretani.\nStoria.\nCostruzione della chiesa.\nDominio veneziano.\nSino al momento della sua edificazione a Rovereto non esisteva, entro le mura, una chiesa di tale importanza e dimensione. Dal 1416 la citt\u00e0 si trovava sotto il dominio della Repubblica di Venezia (tale situazione si sarebbe protratta sino al 1509) e fu il provveditore veneto Giovanni Soranzo a stabilire che la nuova chiesa sarebbe sorta nella \"piazza di Rovereto\" (attuale piazza san Marco) e diede il via alla realizzazione di quello che i roveretani aspettava da tempo cominciando ad acquisire ed in seguito a demolire gli edifici che si trovano sul luogo scelto.\nI lavori per la costruzione del nucleo primitivo della struttura attuale partirono solo dal 1458. L'edificio principale venne terminato nel 1461 ed il campanile fu pronto l'anno successivo. Nel 1462 quindi la chiesa fu consacrata e dedicata al santo patrono di Venezia, San Marco Evangelista.\nNella sua prima veste la chiesa aveva una facciata in stile tardo romanico, con tre portali di accesso di dimensioni non troppo diverse tra loro e senza scalinata, ma con un semplice terrapieno. Il primo edificio storicamente costruito lasci\u00f2 tracce che vennero individuate durante il restauro del 1950. La costruzione venne approvata dall'allora vescovo di Trento Georg Hack von Themeswald e dal cardinal Bessarione, legato pontificio per i domini veneziani. Negli anni seguenti la chiesa venne arricchita con tre nuovi altari.\nDominio asburgico.\nNel giugno 1509 i veneziani in difficolt\u00e0 dopo la sconfitta subita nella battaglia di Agnadello, lasciarono Rovereto e le truppe austriache entrarono in citt\u00e0 guidate da Giovanni di Liechtenstein. Rovereto pass\u00f2 cos\u00ec sotto il dominio diretto degli Asburgo.\nPoco pi\u00f9 di un anno dopo l'imperatore Massimiliano I d'Asburgo elev\u00f2 con suo decreto Rovereto a rango di \"citt\u00e0\", confermando e ampliando i privilegi che gi\u00e0 aveva ottenuto durante il periodo veneziano.\nNel 1574 venne trasferito il Santissimo Sacramento dalla chiesa di San Tomaso a quella di San Marco quindi nel 1575 si pens\u00f2 di dedicare la chiesa non pi\u00f9 a San Marco Evangelista ma a San Tomaso. Malgrado una lapide ricordi tale circostanza come se fosse effettivamente avvenuta il proposito non ebbe mai seguito, la chiesa di san Tomaso fu chiusa ed il santo non ebbe pi\u00f9 una chiesa a lui dedicata.\nNel 1582 furono edificati gli edifici della parrocchia e dell'arcipretura e cos\u00ec si sanc\u00ec ufficialmente la separazione di San Marco dalla pieve di Lizzana, della quale ancora era parte.\nDal 1587 al 1834 la chiesa sub\u00ec diversi interventi che ne modificarono totalmente la struttura.\nNel 1587 l'edificio fu abbattuto e ricostruito, con dimensioni molto pi\u00f9 ampie, per far fronte ai bisogni della nuova parrocchia. Nel 1603 la chiesa venne nuovamente riconsacrata.\nLa nuova chiesa intanto, parzialmente ricostruita ed ampliata con un nuovo presbiterio, un nuovo coro ed una sagrestia che occup\u00f2 anche parte dell'area dove precedentemente sorgeva il cimitero continu\u00f2 ad essere abbellita ed adornata. Il cimitero nel frattempo fu spostato nelle vicinanze, dietro le mura della citt\u00e0, dove rimase fino al 1836 quando fu realizzato il nuovo cimitero di San Marco nella posizione che poi avrebbe mantenuto. Alcune lapidi funerarie sulle mure della citt\u00e0 indicano ancora dove si trovava il vecchio cimitero.\nAlcuni anni dopo (1650), la volta, giudicata troppo bassa, fu abbattuta e rialzata di circa due metri e, successivamente, nel 1658 fu edificato l'attuale campanile. \nTra il 1724 e il 1792 gli altari in legno furono sostituiti con altari in marmo per arricchire ulteriormente la struttura della chiesa e negli anni seguenti (1792-1834) furono costruite tre cappelle adiacenti: la cappella del Santissimo, quella di san Vigilio e quella di san Girolamo.\nInterventi di restauro.\nTra il 1899 e il 1902 il campanile e la decorazione della volta furono restaurati dai milanesi Luigi Cavenaghi (decoratore) e Pietro Calori (stuccatore).\nUn'ulteriore opera di risanamento fu necessaria causa dei numerosi danni che la struttura aveva sub\u00ecto durante la prima guerra mondiale, perci\u00f2 si procedette ad un'opera di restauro con il contributo del governo italiano nell'immediato dopoguerra.\nNel 1950 la facciata della chiesa fu modificata su progetto dell'architetto roveretano Mario Kiniger. Fu proprio durante questo restauro che si deciso di inserire nella facciata il Leone di San Marco, opera dello scultore roveretano Livio Fausto Sossass, per richiamare il dominio veneziano sulla citt\u00e0.\nL'ultimo restauro (1991-1998) \u00e8 stato effettuato con i contributi di molti fedeli, della Provincia Autonoma di Trento e dell'ASM (Azienda Servizi Municipalizzati). Grazie ai numerosi interventi realizzati in quell'occasione la chiesa ha recuperato lo splendore che nel tempo aveva in parte perduto.\nMadonna Vergine Ausiliatrice.\nNella chiesa \u00e8 custodita anche una venerata immagine di Maria Ausiliatrice, patrona della citt\u00e0. L'immagine \u00e8 una copia del famoso quadro di Lucas Cranach il Vecchio realizzato nel XVI secolo che si trova oggi nel Duomo di Innsbruck. La Madonna ha la funzione di promuovere i rapporti di concordia tra i cittadini ed \u00e8 quindi molto venerata dai roveretani. Per questo ogni anno il 5 agosto, il sindaco, dopo aver preso parte alla processione con la statua della Madonna per le vie del centro storico della citt\u00e0, dona un cero alla protettrice.\nDescrizione.\nEsterno.\nGli esterni della chiesa sono evidentemente in stile neoclassico, molto semplice. La facciata presenta tre accessi: al centro quello principale e due secondari, di dimensioni minori ai lati, tutti e tre sovrastati da un elemento che richiama il timpano del tempio greco. Agli estremi sono presenti due lesene con capitello corinzio. Molto rilevante \u00e8 la presenza di un alto rilievo rappresentante il leone di San Marco, posto sopra l'entrata principale, esso testimonia l'antico dominio della repubblica Serenissima di Venezia, inserito nella facciata della chiesa soltanto nel 1950.\nInterno.\nGli interni presentano la sfarzosit\u00e0 dello stile barocco, con colonne tortili e un rilevante numero di altari. La copertura della zona riservata ai fedeli consiste in una serie di volte a crociera, mentre quella della zona dell'altare principale \u00e8 una volta a botte che termina in un'abside. Il soffitto \u00e8 interamente affrescato. \nLe opere di maggior importanza sono: la Pala di San Marco opera di Vittorio Emanuele Bressanin; la statua di Santa Rosa di Lima e gli altari di Maria Ausiliatrice, del Santo Rosario, di San Vigilio, dell'Altissimo e di San Girolamo. \nLa pala posta sull'altare di Sant'Antonio da Padova venne commissionata da Agnese Fait Wangher a Gaspare Antonio Baroni Cavalcab\u00f2. La pala dell'altare di San Girolamo \u00e8 invece di Felice Ricci detto Brusasorzi artista veronese che comp\u00ec l'opera nel 1599. Gli altari di Maria Ausiliatrice opera di Teodoro Benedetti con sculture di Dom\u00ebne Moling e del Santo Rosario di Domenico Sartori sono considerati dei capolavori dell'arte trentina barocca.\nAl lato della porta d'ingresso si trova una targa in memoria di Girolamo Tartarotti che fu sepolto qui. Sul altro lato invece \u00e8 affisso un quadro con l'affigge di papa Pio VI che nel 1782 celebr\u00f2 la Santa Messa a San Marco. Sul lato delle cappelle, sempre sotto la cantoria, si trova un busto di Antonio Rosmini, opera di Francesco Confalonieri, ricordando che Rosmini fu arciprete di San Marco dall'ottobre 1834 all'ottobre 1835. Di fronte sul altro lato della navata \u00e8 collocato il busto di Bernardina Floriani meglio nota come Giovanna Maria della Croce, opera dello scultore Fausto Melotti eseguita nel 1936.\nOrgano a canne.\nLa chiesa ha avuto, nel tempo, vari organi, posizionati in parti diverse dell'edificio. Le prime notizie su un tale strumento in San Marco risalgono al 1509, e le cronache riportano che si stava pensando alla sua costruzione, avvenuta solo nove anni dopo. Nel 1625 l'organo venne smontato e spostato nel presbiterio, sostituito pochi anni dopo da un nuovo organo che fu completato da Graziadio Antegnati appartenente alla famosa famiglia di organari degli Antegnati di Brescia. Nel 1752 fu trasferito nella sua posizione attuale di fronte al presbiterio sopra la porta d'ingresso.\nIl 26 dicembre 1769 Wolfgang Amadeus Mozart durante il suo primo viaggio in Italia and\u00f2 a provare l'organo e l'evento richiam\u00f2 moltissimi roveretani. \nUn nuovo organo costruito nel 1975 \u00e8 sempre posizionato sull'ampia cantoria in controfacciata, ed \u00e8 stato costruito dall'organaro veronese Bartolomeo Formentelli. \nProgettato per una trasmissione integralmente meccanica, possiede quattro tastiere di 56 note ciascuna ed una pedaliera di 30. L'organo versa in cattive condizioni e sono collassate le canne maggiori."}
{"id": "3210044", "revid": "729019", "url": "https://it.wikipedia.org/wiki?curid=3210044", "title": "Mound Bayou", "text": "Mound Bayou \u00e8 una citt\u00e0 (\"city\") degli Stati Uniti d'America, situata nella contea di Bolivar, nello Stato del Mississippi."}
{"id": "3210049", "revid": "247222", "url": "https://it.wikipedia.org/wiki?curid=3210049", "title": "Brave New World (Styx)", "text": "Brave Nee World \u00e8 il tredicesimo album del gruppo musicale Styx, pubblicato nel giugno del 1999 per l'etichetta discografica CMC International.\nL'album si classific\u00f2 al centosettantacinquesimo posto (17 luglio 1999) della classifica statunitense Billboard 200.\nFormazione.\nNote aggiuntive"}
{"id": "3210050", "revid": "194688", "url": "https://it.wikipedia.org/wiki?curid=3210050", "title": "Tommy DeSimone", "text": ""}
{"id": "3210051", "revid": "115184424", "url": "https://it.wikipedia.org/wiki?curid=3210051", "title": "Dieta di Worms (1495)", "text": "La Dieta di Worms si svolse nel 1495 a Worms e durante questa dieta l'imperatore Massimiliano I tent\u00f2 una riforma del Sacro Romano Impero.\nViene istituito il tribunale permanente dell\u00b4assemblea imperiale a Francoforte sul Meno, poi dal 1527 con sede a Spira, per smantellare il diritto feudale. Inoltre viene introdotto il \"centesimo comune\" (Gemeiner Pfennig) come prima tassa statale. \nI Cantoni svizzeri rigettano queste risoluzioni e si giunse cos\u00ec alla Guerra sveva del 1499."}
{"id": "3210053", "revid": "767487", "url": "https://it.wikipedia.org/wiki?curid=3210053", "title": "Cyclorama", "text": "Cyclorama \u00e8 il quattordicesimo album del gruppo musicale Styx, pubblicato nel 2003 per l'etichetta discografica CMC International. \u00c8 il primo disco con Lawrence Gowan in formazione al posto di Dennis DeYoung."}
{"id": "3210054", "revid": "1305772", "url": "https://it.wikipedia.org/wiki?curid=3210054", "title": "Ottone Enrico", "text": "Ottone Enrico"}
{"id": "3210057", "revid": "400694", "url": "https://it.wikipedia.org/wiki?curid=3210057", "title": "Big Bang Theory (Styx)", "text": "Big Bang Theory \u00e8 un album di cover del gruppo musicale Styx, pubblicato nel 2005 per l'etichetta discografica New Door."}
{"id": "3210058", "revid": "599013", "url": "https://it.wikipedia.org/wiki?curid=3210058", "title": "Chiesa di Santa Lucia (Dolc\u00e8)", "text": "La chiesa di Santa Lucia a Dolc\u00e8 \u00e8 situata al limite ovest del paese e si presenta colorata in giallo-arancio solo nella parte del campanile. Sopra la porta principale, nel 2009 \u00e8 stato messo un mosaico rappresentante le valle e la patrona, santa Lucia.\nStoria.\nLe prime testimonianze scritte sull'esistenza della chiesa di S. Lucia di Dolc\u00e8, consistono nella memoria della sua consacrazione il 20 gennaio 1401.\nSi ritiene per\u00f2 che la sua origine possa risalire almeno al XII secolo, periodo al quale risalgono i primi documenti scritti relativi al villaggio di Dolc\u00e8.\nMolto scarne sono le informazioni fino all'inizio del XVIII secolo, che si limitano ai resoconti delle visite pastorali dei vescovi o loro vicari, dalle quali emerge un cronico stato di bisogno.\nNel 1756 gli abitanti indirizzano al vescovo la richiesta di poter ampliare la loro parrocchiale a seguito dell'incremento della popolazione che nell'ultimo mezzo secolo era quasi raddoppiata raggiungendo circa 400 unit\u00e0. \nQuindi l'edificio subiva restauri e trasformazioni come risulta dalla data \u201c1758\u201d incisa nel sottogronda del lato ovest, indicante le opere di sopraelevazione e allungamento della navata e, ancorch\u00e9 non completa, la chiesa veniva consacrata nel 1771 dal vescovo Giovanni Morosini. \nIl campanile, inglobato in posizione obliqua nell'edificio attuale, perlomeno nella parte basamentale, risale alla costruzione precedente. Del piccolo cimitero che fino al primo Ottocento era adiacente alla chiesa, rimangono un paio di lapidi sepolcrali (1779 e 1807) murate sul lato est.\nNel 1808 si presenta finalmente ultimata, e, scampata ai rovinosi bombardamenti del novembre 1944, rimane pressoch\u00e9 inalterata fino ai giorni nostri nelle sue forme neoclassiche.\nDegne di menzione particolare sono due opere: l'organo settecentesco e l'affresco di Marco Marcola raffigurante l\u2019\"Ultima cena\" del 1871 restaurato nel 2008. "}
{"id": "3210059", "revid": "194688", "url": "https://it.wikipedia.org/wiki?curid=3210059", "title": "Il Cammino di Sant'Agostino", "text": ""}
{"id": "3210061", "revid": "1543377", "url": "https://it.wikipedia.org/wiki?curid=3210061", "title": "Caught in the Act (Styx)", "text": "Caught in the Act \u00e8 il primo live album (uscito in formato doppio LP) del gruppo musicale Styx, pubblicato nell'aprile del 1984 per l'etichetta discografica A&amp;M Records.\nL'album raggiunse la trentunesima posizione (19 maggio 1984) della classifica statunitense Billboard 200, il brano \"Music Time\", presente nell'album e pubblicato come singolo, si piazz\u00f2 al quarantesimo posto della Chart di Billboard Hot 100.\nNello stesso periodo \u00e8 stata distribuita anche una VHS contenente l'intera rappresentazione teatrale dell'album \"Kilroy Was Here\".\nFormazione.\nNote aggiuntive"}
{"id": "3210064", "revid": "21880", "url": "https://it.wikipedia.org/wiki?curid=3210064", "title": "Bivonaea", "text": ""}
{"id": "3210066", "revid": "767487", "url": "https://it.wikipedia.org/wiki?curid=3210066", "title": "Return to Paradise (Styx)", "text": "Return to Paradise \u00e8 un doppio album discografico su CD (e secondo live della discografia della band) del gruppo musicale Styx, pubblicato nel maggio del 1997 per l'etichetta discografica CMC International.\nFormazione.\nNote aggiuntive"}
{"id": "3210072", "revid": "228587", "url": "https://it.wikipedia.org/wiki?curid=3210072", "title": "Marani (Ala)", "text": "Marani \u00e8 una localit\u00e0 di Ala, paese del basso Trentino che si trova a qualche chilometro dal confine col Veneto; \u00e8 un paese di campagna, caratterizzato soprattutto da villette e case di antica costruzione, poi ristrutturate. Nel contesto della Prima guerra mondiale Marani era stata seconda linea di difesa per il Regio Esercito che aveva costruito un sistema di trinceramento del quale rimangono tuttora i resti sul territorio.\nLa zona e le contrade.\nSopra Marani si trova passo Buole, celebre zona in cui si verificarono numerosi scontri armati tra i due opposti schieramenti (il passaggio viene anche chiamato \u201cle Termopili d'Italia\u201d). Numerose sono le campagne di vigne e di kiwi che occupano gran parte della zona.\nQuesta localit\u00e0 si divide in cinque contrade\nSi pu\u00f2 anche distinguere in Marani primi, secondi e terzi, ma questa \u00e8 pi\u00f9 una differenziazione in uso tra i \u201cmaranei\u201d. La localit\u00e0, sebbene ospiti un esiguo numero di famiglie, occupa un'area abbastanza vasta, in cui non si riconosce un unico e compatto nucleo edilizio ma gruppi di case, riuniti appunto nelle contrade. Marani secondi e Marani terzi sono posti parallelamente e tra le due zone intercorre il torrente S.Valentino, piccolo corso d'acqua (dal grande letto) secco per tutto l'anno ad eccezione delle sporadiche volte in cui piove in grande quantit\u00e0. Allora l'alveo abbonda d'acqua piovana che rende impraticabile il passaggio tra Marani secondi e terzi. Non vi \u00e8 infatti nessun ponte che collega le due parti dei Marani,a questo scopo \u00e8 impiegata una semplice strada romana.\nLuogo molto frequentato, quasi esclusivamente d'estate per\u00f2, \u00e8 Prabubolo, zona che si trova sopra il santuario di S.Valentino il cui progetto del coro e realizzazione del tabernacolo sono opera di Francesco Marchesini, adibito ad ospedale militare durante la Prima guerra mondiale ; qui si trova una grande abitazione affittabile, dove da anni si tengono i campeggi estivi.\nIl santuario di cui si \u00e8 sopra citato \u00e8 il santuario dedicato a San Valentino;questo si trova su una piana che va a coronare una montagna rocciosa (sulla cui parete \u00e8 possibile scalare) che grazie alla sua posizione predominante offre un'ampia visuale sulla Vallagarina.\nI capitelli.\nElementi artistici e religiosi di rilievo sono i capitelli dei Marani, che grazie al lavoro di numerosi volontari fanno ora sfoggio della loro antica bellezza. I sei capitelli e le quattro edicole si trovano nei principali nodi dell'organizzazione viaria o in nicchie poste a fronte delle abitazioni. Osservazione interessante \u00e8 il fatto che nei pressi dei gruppi abitati la figura maggiormente rappresentata \u00e8 la Madonna con Ges\u00f9 Bambino, questo perch\u00e9 le due figure rappresentano l'unit\u00e0 della famiglia e la preghiera di protezione per le persone. I dipinti dei Santi protettori degli animali domestici si trovano invece ai crocicchi, lungo le strade ma non nelle vicinanze delle contrade. L'immagine di \u00e8 un altro simbolo religioso ricorrente, \u00e8 infatti un santo a cui i \u201cmaranei\u201d sono storicamente devoti.\nMolto difficile \u00e8 dare una collocazione temporale a questi dipinti che per convenzione vengono distinti in due periodi storici: il primo comprende i capitelli che, ipoteticamente, sono stati realizzati tra il diciassettesimo e diciottesimo secolo; il secondo, che va dalla met\u00e0 del diciannovesimo secolo fino agli inizi del ventesimo, comprende invece le edicole. Data che per\u00f2 viene considerata come anno d'origine della creazione dei capitelli \u00e8 il 1663."}
{"id": "3210093", "revid": "1543377", "url": "https://it.wikipedia.org/wiki?curid=3210093", "title": "Episodi di Aiutami Hope! (prima stagione)", "text": "La prima stagione della serie televisiva Aiutami Hope! \u00e8 stata trasmessa dal 21 settembre 2010 al 17 maggio 2011 sul canale statunitense Fox.\nIn Italia \u00e8 andata in onda dal 3 febbraio al 30 giugno 2011 su Fox, canale della piattaforma Sky.\nArriva Hope.\nTrama.\nJimmy \u00e8 un normale ragazzo squattrinato che vive con sua madre, suo padre, suo cugino e sua nonna. Un giorno, mentre sta andando a prendere il gelato per la famiglia, incontra una ragazza che gli chiede di scappare con il suo furgone. Quella sera i due fanno l'amore e la mattina dopo Jimmy scopre che questa stava scappando dal suo ex-fidanzato e scopre che ogni fidanzato che lei aveva lo ha ucciso, tranne quest'ultimo che \u00e8 riuscito a mettersi in salvo e lui, che \u00e8 stato l'ultimo. La madre consegna la ragazza alla polizia. Otto mesi pi\u00f9 tardi si scopre che questa ragazza \u00e8 incinta della figlia di Jimmy. Il mese successiva la bambina nasce e viene lasciata in affidamento a Jimmy. Tre mesi pi\u00f9 tardi la madre viene giustiziata sulla sedia elettrica. Ora Jimmy deve cavarsela e gestire la sua nuova figlia, con la disapprovazione di tutta la famiglia che gli consiglia di lasciarla davanti alla caserma dei pompieri e abbandonarla. Jimmy comunque non demorde e decide di tenerla.\nIl compromesso.\nTrama.\nJimmy si sta pian piano abituando alla vita con sua figlia Hope. Bart, il padre di Jimmy, invece sta cercando di far smettere di fumare sua moglie che smetter\u00e0 solo se anche sua nonna lo far\u00e0. La bisnonna di Jimmy \u00e8 una vecchia con problemi mentali e non vuole assolutamente smettere di fumare. Jimmy intanto, mentre \u00e8 al supermercato della zona, incontra Sabrina, la commessa di cui si innamora; purtroppo incontra anche una sua vecchia fiamma, una ragazza senza un incisivo. Jimmy scopre che Sabrina e lei sono cugine e questa ragazza gestisce un asilo. Jimmy iscrive Hope al suo asilo e la ragazza che gestisce e insegna nel suo asilo s'innamora nuovamente di lui; pi\u00f9 tardi Jimmy le dir\u00e0 di non essere pi\u00f9 innamorato di lei come una volta. Alla fine Burt non riuscir\u00e0 comunque a far smettere di fumare la nonna.\nSogni in lista d'attesa.\nTrama.\nJimmy insegna a Hope a gattonare. In questo modo scopre che la casa in cui vivono \u00e8 piena di pericoli; da fili elettrici spellati a sportelli pericolosi. Jimmy scopre inoltre che sua nonna, Maw Maw, se ascolta la canzone \"Mambo\" riesce a giocare ad un gioco di costruzioni di legno senza far cadere la costruzione. Ovvero togliendo tutti i pezzi inutili e lasciando quelli utili. Scopre anche che suo padre ha la mania di giocare alla lotteria e che a sua mamma piace accatastare roba inutile nel garage. Mentre Jimmy \u00e8 via, Hope entra in questo garage e nessuno riesce a farla uscire. Jimmy \u00e8 arrabbiato con i genitori perch\u00e9 non l'hanno curata. Per farla uscire dalla trappola di mobili, chiamano Maw Maw che a ritmo di musica riesce ad aprire una via tra gli oggetti. Jimmy, per sicurezza, butta via tutta la roba di sua madre e proibisce al padre di giocare alla lotteria. Ben presto capisce per\u00f2 che in quel modo ognuno sognava, suo padre sognava di vincere milioni di dollari e di comprarsi delle ville, mentre sua madre di usare tutte le sue cose. Senza questi i sogni la loro vita diventa triste e monotona. Per questo Jimmy regala una schedina del lotto al padre e una poltrona che desiderava tanto a sua madre. Grazie ai sogni di ognuno, la vita ritorna ad essere quella di sempre.\nDite cheese.\nTrama.\nJimmy riesce ad invitare a casa sua Sabrina. Appena questa arriva vede un album fotografico della famiglia di Jimmy e decide di sfogliarlo. Jimmy le racconta quindi le storie vissute dietro a quelle foto e le fa capire che sua madre \u00e8 isterica quando arriva il giorno annuale dello scatto di famiglia. Virginia per\u00f2 non \u00e8 contento di questo e decide a sua volta di far capire a Sabrina che lei \u00e8 l'unica normale e che sono gli altri, ovvero Jimmy e Burt, ad essere strani. Jimmy infatti durante ogni scatto si mangia ciocche intere di capelli e persino le sopracciglia per il troppo stress. Mentre suo marito, Burt, padre di Jimmy, odia fare le foto e trova ogni modo pur di non parteciparvi. Una foto in particolare per\u00f2 colpisce Sabrina: una foto segnaletica della polizia (allegata ad una multa) ritraente la famiglia sorridente in macchina. La ragazza capisce infatti che quei sorrisi che vede non sono falsi come sempre nelle fotografie ma sono reali. Alla fine si confida con Jimmy e gli dice che la sua famiglia \u00e8 fantastica.\nFelice Halloween.\nTrama.\n\u00c8 finalmente Halloween e Jimmy \u00e8 preoccupato per un misterioso spaventatore che ogni anno, da quando era bambino, lo terrorizza a morte. Non vuole che anche Hope ne abbia paura. Per questo decide di non festeggiarlo. Suo padre, Burt, decide allora di dirgli la verit\u00e0 e che era lui l'uomo che lo terrorizzava. Questo perch\u00e9 quando Jimmy era spaventato andava ad abbracciarlo con emozione, cosa che non succedeva mai. Jimmy \u00e8 molto arrabbiato con il padre. Decide comunque di andare ad accompagnare Sabrina ad una festa. Sua madre, Virginia, e Maw Maw intanto vanno anch'esse a fare \"scherzetto o dolcetto\" e per poco non vengono arrestate per i loro scherzi ad una casa. Jimmy affida Hope per la notte ai suoi due migliori amici. Durante la notte i due si occupano della bambina. Quando Jimmy torna dalla festa, scopre che i suoi amici hanno lasciato Hope ai pompieri perch\u00e9 non riuscivano ad occuparsene e che ha tempo fino alle 6 di mattina per riprenderla prima che Hope sia legalmente abbandonata. Il problema \u00e8 che mancano 5 minuti alle 6. Jimmy trova la sua bici sgonfia e chiede a suo padre di andarla a prendere. Questo va con la sua bici e riesce a riprenderla in tempo. Jimmy va quindi ad abbracciarlo. Burt per\u00f2 si sente in colpa e confessa la verit\u00e0: Hope non era mai stata abbandonata ai pompieri. Era tutto uno scherzo suo e degli amici di Jimmy. Era stato infatti lo stesso Burt a bucare la bici, scrivere la lettere e ideare il piano. Hope infatti era insieme agli amici di Jimmy dietro ad un muretto vicino al quartiere dove vivono. Burt aveva quindi sceneggiato la sua rocambolesca avventura per poter avere un abbraccio da Jimmy. Quest'ultimo all'inizio non lo perdona per ci\u00f2 che ha fatto, ma ben presto capisce che suo padre aveva fatto tutto questo solo per amore e quindi decide di perdonarlo.\nSegreti di famiglia.\nTrama.\nUn giorno Jimmy riceve un pacco contenente le cose di Lucy, la quale (prima di morire) le ha lasciate tutte ad Hope. Tra queste ci sono dei trucchi di bellezza, dei coltelli e una videocassetta. Jimmy e la famiglia la guardano e scoprono che all'interno \u00e8 presente un video creato dalla stessa Lucy che fa vedere la vita in prigione ad Hope. Questa fa vedere alla figlia come nascondere coltelli nei libri, come rubare e addirittura come uccidere (ovviamente solo imitando il gesto). Tutta la famiglia di Jimmy \u00e8 dubbiosa se mostrare prima o poi il video a Hope e se dire la verit\u00e0 sulla madre alla bambina quando questa sar\u00e0 cresciuta. I genitori di Jimmy votano per non dire nulla, per questo Jimmy comincia a pensare che fin da piccolo Burt e Virginia gli abbiano tenuto nascosto qualcosa. Va quindi a informarsi sulla sua storia e scopre che, soprattutto Virginia, gli ha raccontato diverse bugie in vari frangenti. Jimmy scopre inoltre che sua nonna (da parte di Virginia) non \u00e8 una missionaria (come ha sempre pensato) ma \u00e8 morta nel tentativo di prendere del miele. Credendo comunque che si tratti di una menzogna, riesce a far parlare Maw Maw nei brevi momenti di lucidit\u00e0 che ha di notte, e scopre che sua nonna \u00e8 ancora viva. Grazie a Sabrina riesce a scoprire dove abita. Recatosi nella sua villa di sera, bussa alla porta e lo accoglie la stessa nonna. Questa dice a Jimmy che lei vive solo di notte quando ci sono feste e danze. Gli dice inoltre che sua madre non gli ha mentito, la stessa Virginia non sa la verit\u00e0 al riguardo. Credeva sul serio che sua madre fosse morta in un incidente con delle api, tutto questo glielo aveva fatto credere la madre (la nonna di Jimmy) che, per non dirle la verit\u00e0 sulle sue folli notti, ha preferito sparire facendole raccontare da altri questa bugia. Alla fine Jimmy capisce che tutta la sua famiglia vive di segreti e che senza di quelli sarebbe pi\u00f9 difficile vivere, decide quindi di mantenere alcuni segreti riguardante suo padre Burt e sua madre Virginia.\nIl raffreddore di Hope.\nTrama.\nAll'asilo Hope prende un raffreddore. Viene subito portata a casa e Jimmy comincia a preoccuparsi. Chiama un ospedale e quando gli chiedono se abbia o meno l'assicurazione sanitaria, i suoi genitori dicono che non ce l'hanno mai avuta. Jimmy scopre inoltre che sin da piccolo, quando era malato, non era mai stato portato in ospedale ma era sempre rimasto a casa senza che i suoi genitori facessero nulla. Virginia, per paura che Maw Maw si ammali, la chiude nella sua camera con del nastro adesivo e il cibo le viene dato attraverso un tubo che passa in mezzo alla porta. Jimmy \u00e8 comunque deciso ad avere l'assicurazione e scopre che ogni dipendente ne pu\u00f2 avere una. Deve quindi decidere se farsi assumere come cassiere al mini-market dove lavora Sabrina. Burt per\u00f2 non vuole che lavori al negozio perch\u00e9 pensa che, essendo solo un lavoro di rimpiazzo e part-time, suo figlio sarebbe trattato come \"l'ultima ruota del carro\" dai dipendenti. Il padre decide quindi di procurarsela lui l'assicurazione. Per prima cosa va a chiedere l'appaltato per tagliare l'erba nei parchi comunali, cos\u00ec da essere un dipendente comunale e di avere di conseguenza l'assicurazione. L'appalto per\u00f2 non gli viene dato, per uno sbaglio da lui commesso con il Sindaco. Burt decide quindi di farsi assumere dal suo acerrimo nemico, \"Pollice\", il proprietario di una grande azienda di tagliaerba a domicilio. Pollice infatti non era altri che un suo ex-socio in affari. Jimmy invece si fa assumere dal negozio, contro il volere del padre che lo aveva minacciato di non farsi assumere. Burt lo trova al lavoro e per questo \u00e8 deluso dal figlio che non crede in lui. Jimmy scopre a sua volta Burt al lavoro da Pollice e i due si perdonano l'un l'altro.\nBollino blu.\nTrama.\nVirginia, nel portare Hope all'asilo gestito dalla ex-fidanzata di Jimmy, nota che Hope \u00e8 l'unica bambina presente. Ci sono solamente cani a parte lei. Questa infatti impara ad abbaiare ancora prima di parlare. Per questo Virginia decide di portare la bambina in un asilo privato. Dato che la sua famiglia \u00e8 povera, Virginia iscrive tutti al concorso bandito dallo stesso asilo che dar\u00e0 un'iscrizione gratuita alla famiglia pi\u00f9 povera. Durante la prima conferenza indetta dal direttore dell'asilo, Jimmy viene a conoscenza dell'esistenza di un sito internet contro i maniaci sessuali e viene a sapere che nel suo quartiere ne vive uno. Appena tornati a casa lui, Burt e Virginia vanno sul sito. Si accorgono che il bollino blu che indica il maniaco si trova proprio sulla loro casa e compare la faccia di Burt. Si scopre quindi che questo \u00e8 stato incarcerato a 17 anni per un errore di un poliziotto. La famiglia va quindi dal pi\u00f9 bravo avvocato della citt\u00e0 e questo dice loro che se vogliono togliere il bollino blu, Burt deve dire a tutto il vicinato che \u00e8 un maniaco. Burt lo fa e gli viene tolto il bollino blu. Per sbaglio per\u00f2 Maw Maw viene arrestata per essersi tolta il reggiseno davanti ad una scolaresca e sul bollino blu compare ora la sua di faccia. Per togliere il suo di bollino, l'avvocato dice loro che Maw Maw deve fare 12 ore di lavori sociali. Dato che la nonna comunque non riesce a lavorare, Jimmy e Virginia decidono di lavorare per lei. La mattina dopo per\u00f2 Virginia viene arrestata per sbaglio, dato che un poliziotto crede che sia una prostituta. Jimmy va a chiedere aiuto ad una ragazza l\u00ec vicino per fare i lavori, questa risulta per\u00f2 una finta prostituta e agente della polizia. Anche Jimmy viene quindi arrestato. Ora tutta la famiglia a parte Burt ha il bollino blu. Il concorso per l'asilo alla fine viene annullato per le bugie di tutti i partecipanti. L'episodio finisce con tutta la famiglia Chance che va a dire al vicinato che sono dei maniaci sessuali per farsi togliere i bollini dal sito.\nEcco i nonni.\nTrama.\n\u00c8 il giorno del Ringraziamento e Jimmy decide di invitare i nonni materni di Hope per la cena. Riesce a trovarli e a incontrarli. Il padre di Lucy \u00e8 uno psicologo e la madre \u00e8 una donna nevrotica e a cui basta poco per mettersi a urlare e piangere. Jimmy li invita e loro accettano. Dato che Virginia non ha mai cucinato un tacchino, la famiglia invita Barney, il direttore del supermercato e datore di lavoro di Jimmy, a passare la cena con loro, anche perch\u00e9 lui sa cucinare bene. Tutto \u00e8 pronto, ma Maw Maw, credendo di trovarsi nel 1949 e di lavorare in una tavola calda, distrugge tutti i cibi. Ora non c'\u00e8 pi\u00f9 nulla da mangiare. Come se non bastasse i due amici di Jimmy vengono a chiedergli aiuto perch\u00e9 non sanno cosa far esplodere per festeggiare la serata. Jimmy affida a loro Maw Maw per tenerla occupata. Nel frattempo arrivano anche i genitori di Lucy, e nonni di Hope, ed entrano in casa. Appena i due vengono lasciati soli con Hope, questi la rapiscono. Quindi Jimmy, Burt e Virginia sono costretti ad andare a casa loro per riprenderla. Virginia stordisce sia la donna sia l'uomo con un televisore e riporta Hope a casa. Pi\u00f9 tardi i due nonni vengono a scusarsi con Jimmy e tutti vanno a tavola per mangiare. Burt inizia la preghiera di ringraziamento ma poco dopo si accorge che i due coniugi hanno ancora una volta rapito Hope. Questa volta Virginia chiama la polizia e i due nonni di Hope vengono arrestati. Alla fine tutti vanno a mangiare il tacchino in allegria e la serata si conclude con i due amici di Jimmy che fanno esplodere il tacchino non mangiato (perch\u00e9 sporco) dalla famiglia e che Maw Maw aveva precedentemente buttato.\nBurt Rocks.\nTrama.\nJimmy e Vanessa devono trovare un personaggio importante da presentare a Barney per la giornata delle svendite al supermercato. Nessuno per\u00f2 sa chi chiamare. Jimmy per\u00f2 viene a sapere che suo padre da giovane era bravissimo a suonare la chitarra e che il suo pi\u00f9 grande mito era Smokey Floyd, famoso chitarrista. Burt era andato a fare un'audizione dallo stesso Smokey e aveva superato tutti i suoi avversari, per\u00f2 fu mandato via perch\u00e9 aveva portato con s\u00e9 Jimmy, un bambino, cosa che Smokey odiava. Per colpa di Jimmy quindi Burt non pot\u00e9 mai diventare una rockstar. Jimmy decide di rimediare al suo sbaglio e chiama Smokey, ora diventato vecchio e perdigiorno. Questo va a trovare la famiglia Chance, tutti sono in estasi per vedere il loro mito nella loro casa. Jimmy invita Smokey a fare un concerto nel supermercato e questo accetta, se suoner\u00e0 insieme a Burt. L'indomani tutto \u00e8 pronto per il concerto, anche se Burt ha da poco superato la paura del palco. Smokey e Burt cominciano a suonare ma i clienti e le persone cominciano a disturbarlo e alla fine Hope si mette a piangere. Smokey \u00e8 furente e urla contro tutti, insultando anche chi disturbava, Burt non accetta sentirsi preso in giro da Smokey e tira la chitarra in testa a questo, tramortendolo. Burt diventa famoso in tutta la cittadina per aver fatto svenire Smokey. Alla fine quest'ultimo ritorna a casa e Burt capisce che \u00e8 meglio avere una famiglia e non essere famosi che il contrario.\nBuon Natale Hope.\nTrama.\n\u00c8 arrivato Natale e Jimmy ricorda che durante ogni Natale passato, suo padre Burt gli rubava tutti i suoi giochi e li rivendeva per un prezzo assurdo a qualcun altro. Jimmy interrompe allora questo ciclo e compra lui stesso una bambola per Hope, per far s\u00ec che suo padre non la rivenda. Virginia convince Jimmy ad iscriversi con Hope, Burt e Sabrina al presepe vivente che si fa ogni anno. Il presepe vivente viene fatto per la chiesa della cittadina che raccoglie fondi per la riparazione dell'organo rotto, questa per\u00f2 sceglie come famiglia che dovr\u00e0 interpretare la famiglia nazarena, una famiglia di cinesi. Virginia non accetta la cosa e decide di fare concorrenza alla famiglia cinese costruendo un presepe di fronte al loro presepe. \u00c8 arrivata la notte di Natale e tutto \u00e8 pronto, Burt per\u00f2 si accorge di aver inavvertitamente venduto la bambola di Hope per 250 $ a Barney. Sabrina, Jimmy e Burt vanno da questo travestiti e scoprono che Barney colleziona bambole e che quella appena comprata non la vuole rivendere, alla fine Burt convince Barney a venderla per 2000$. I 3 arrivano in ritardo al presepe e tutti i cittadini sono andati a fare offerte a quello della famiglia cinese. Jimmy sa per\u00f2 che le bambole come quella da lui posseduta sono introvabili dopo Natale, questo quindi va davanti a tutta la gente e la mostra. I cittadini la notano e vorrebbero comprarla per i figli. Jimmy, sempre mostrando la bambola, riconduce le persone al presepe dei Chance e alla fine \u00e8 proprio questo ad ottenere il maggior numero di offerte. L'organo viene quindi riparato a nome di Hope Chance e la stessa Hope non viene pi\u00f9 etichettata dalla gente come la figlia della serial-killer ma come la benefattrice della chiesa.\nL'amico perfetto.\nTrama.\nJimmy \u00e8 in cerca di un amico e chiede aiuto a Sabrina di trovargliene uno. Al supermercato trova un ragazzo single, Justin, con il figlio. Jimmy ci fa subito amicizia e si fa dare il loro numero di telefono. Pi\u00f9 tardi a casa lo chiama e gli chiede se i loro figli si incontrassero per giocare e Justin accetta di buon grado. Jimmy va a casa di Justin e a differenza sua, Justin \u00e8 ricco e scopre anche che sua madre \u00e8 una delle persone per cui pulisce la casa Virginia. Questa infatti \u00e8 andata a casa della famiglia di Justin per pulirla. Tornati a casa Burt e Virginia sono contrari che Jimmy e Justin diventino amici, dato che le due famiglie sono di due classi sociali completamente diverse. Nonostante questo Justin e i suoi genitori e suo figlio vanno a cena dai Chance e l\u00ec si scopre che le due famiglie sono molto simili, ma che Burt e Virginia fanno errori in ogni campo, mentre invece la famiglia di Justin riesce a fare tutto. Justin intanto incontra Sabrina fuori dalla casa di Jimmy e le chiede di uscire, cosa che Jimmy gli aveva subito proibito di fare. I due quindi si picchiano e a fine serata si scopre che in una cosa sono meglio Burt e Virginia: crescere dei figli, Justin infatti \u00e8 sempre stato maleducato e screanzato con tutti e i suoi genitori lo sanno. Burt e Virginia capiscono quindi che anche loro sono migliori in qualcosa e diventano amici dei genitori di Justin. Ora invece Justin e Jimmy si odiano.\nUna storia sporca.\nTrama.\nJimmy ha trovato una videocamera e vuole riprendere Hope quando fa delle cose buffe, ma non ci riesce mai. Al contrario, Burt e Virginia riescono a fargli continuamente degli scherzi e a registrarli. Durante la visione di una ripresa fatta di nascosto a Hope e Virginia, Sabrina fa notare a Jimmy che sua madre ha fatto cadere il ciuccio di Hope per terra e gli e lo ha rimesso in bocca, facendo s\u00ec che migliaia di germi ci salissero sopra. Jimmy quindi comincia a spaventarsi per questi germi e con una speciale lampada imprestatagli da Sabrina, controlla tutta la sua casa per vedere quanti germi ci sono. Risulta ben presto che la casa \u00e8 sporchissima e anche Burt e Virginia si fanno prendere dal panico. Passano quindi tutta la giornata a pulire tutta la casa e di sera si accorgono che hanno pulito tutto e tutti tranne una cosa: Maw Maw. Questa infatti, essendo sporca di germi, ri-contagia ben presto tutta la casa e i tre sono costretti a trasferirsi nella veranda per non essere esposti ai germi. Pi\u00f9 tardi per\u00f2 trasferiscono Maw Maw in veranda e loro rimangono fuori dalla casa. Per passare la nottata, tirano fuori da un baule un proiettore e alcuni vecchi dischi contenenti filmati di molti anni prima. Virginia per\u00f2, ragionando, capisce che Maw Maw ha 84 anni ed \u00e8 sempre stata esposta ai germi, eppure \u00e8 ancora in perfetta salute fisica. Quindi la fobia per i germi \u00e8 irrazionale. Perci\u00f2 tutta la famiglia rientra in casa e tutto ritorna com'era prima.\nLa cugina Delilah.\nTrama.\nDelilah, la cugina di Virginia, chiama a casa dei Chance e risponde Virginia. Quest'ultima, usando una scusa inopportuna, dice che Maw Maw \u00e8 morta, nel tentativo di non far venire a casa loro Delilah, dato che questa voleva farle una visita. Delilah allora ha un motivo in pi\u00f9 per venire: vuole la sua parte della casa di Maw Maw, dato che il testamento non c'\u00e8. Burt consiglia a Virginia di dire tutta la verit\u00e0 e farla finita, ma Virginia dice che se la verit\u00e0 venisse a galla Delilah non le rivolgerebbe mai pi\u00f9 la parola perch\u00e9 penserebbe che si sia presa gioco di lei dicendogli che Maw Maw \u00e8 morta. Delilah arriva e fa capire che non vuole la met\u00e0 della casa ma un'altra cosa: che Burt si fidanzi con lei. Infatti, quando Virginia e Delilah erano giovani, Burt si era inizialmente fidanzato con Delilah, ma dopo Virginia lo aveva sedotto e convinto a mettersi insieme a lei. Delilah non ha mai accettato questo fatto. Burt \u00e8 un po' titubante, intanto Jimmy cerca di nascondere Maw Maw, ma questa ruba il furgone e scappa. Jimmy e Sabrina si mettono al suo inseguimento. Ben presto trovano il furgone in mezzo alla strada e scoprono che la nonna ha rubato i pattini a rotelle a Dancing Dan, un barbone del luogo. Corrono e pi\u00f9 avanti scoprono che Maw Maw ha rubato la bicicletta di Barney e l'inseguimento continua. Alla fine Burt e Delilah stanno per baciarsi quando Maw Maw grida contro Delilah e quest'ultima si mette ad urlare, credendo che si tratti di un fantasma. In fretta scappa dalla casa e tutto torna alla normalit\u00e0.\nTaglia e cuci.\nTrama.\nVirginia crede di essere rimasta incinta e per questo va al Pronto Soccorso a fare il test di gravidanza. L\u00ec incontra Sabrina. Il test di gravidanza \u00e8 negativo per Virginia e anche per Sabrina, dato che anch'essa era venuta l\u00ec per lo stesso motivo. Le due hanno entrambe un segreto da mantenere. Dato che sarebbe scomodo per entrambe dire ai familiari e amici che hanno fatto il test di gravidanza per vari motivi. Entrambe quindi mantengo il segreto. A casa per\u00f2 Jimmy, Virginia e Maw Maw costringono Burt a fare una vasectomia per non correre il rischio di avere altri figli. Burt e Jimmy vanno dall'urologo, nella sua clinica. L\u00ec una ventina di studenti guarda Burt nudo e il dottore \u00e8 obbligato e fargli un'iniezione per calmarlo. Quello che gli d\u00e0 per\u00f2 non \u00e8 un tranquillizzante o un sedativo, ma una droga che altera i sensi di Burt e questo non ragiona pi\u00f9. Durante la follia di Burt, quest'ultimo scappa dalla clinica e va all'interno di un negozio di videogiochi gestito da Tyler (Eddie Steeples). Si nasconde dentro una macchina per le fototessere. Jimmy lo raggiunge e l\u00ec dentro Burt gli spiega perch\u00e9 non vuole fare l'operazione: perch\u00e9 pensa che dopo lui e Jimmy non avranno pi\u00f9 lo stesso rapporto di un tempo che giocavano a rugby nei campi insieme. Jimmy gli fa capire che nulla cambier\u00e0 dopo. Burt quindi si sottopone all'intervento. Virginia e Sabrina intanto hanno fatto amicizia e si sono scambiate tutti i rispettivi segreti. Alla fine diventano amiche. L'episodio finisce con Burt e Jimmy che giocano a rugby nello stesso parco dove giocavano quindici anni prima.\nFratelli e mariti.\nTrama.\nIl fratello di Burt, Bruce, e padre di Mike, va a casa dei Chance per dire loro che Mike sta tornando dopo un lungo viaggio insieme ad una setta. Tutti si preparano a dargli il ben tornato. Mike arriva insieme a Tanya, sua moglie, e insieme agli altri 3 mariti della donna, che sono per Mike dei fratelli-mariti con un camper. Virginia raccomanda Jimmy di non farsi abbindolare come \u00e8 gi\u00e0 successo in passato. Quando Mike, Tanya e i 3 fratelli-mariti entrano in casa, Tanya dice a Mike perch\u00e9 sono andati l\u00ec: perch\u00e9 vogliono divorziare da lui. Una regola infatti del matrimonio con pi\u00f9 persone dice che bisogna conoscere gli altri mariti, cosa che Mike invece non fa. Dei 3 non conosce niente a parte il nome. Mike quindi divorzia. I 3 mariti di Tanya cercano di convincere Jimmy a diventare il quarto marito e Jimmy si fa quasi convincere, ma Virginia lo fa ragionare e capisce che stava per fare uno sbaglio. Burt va a parlare con Bruce e scopre che aveva cacciato Mike a 18 anni da casa perch\u00e9 voleva che scoprisse come vivere senza il bisogno degli altri e imparare a gestirsi da solo. Purtroppo Mike appena cacciato \u00e8 andato dai Chance. Burt capisce che deve portare Mike da Bruce per farli chiarire e quindi torna a casa. Mike intanto con una canzone riesce a farsi ri-accettare dai 3 fratelli-mariti e da Tanya e quindi se ne va. Burt arriva a casa e scopre cosa \u00e8 successo e dato che ha promesso a Bruce di ritrovarlo, chiama la polizia dicendo che Mike e gli altri hanno rapito Hope e che stanno scappando sul loro camper, in modo che alla fine sembri tutto un incidente, dato che Burt far\u00e0 vedere che Hope si trovava in soffitta e che quindi Mike non c'entrava nulla. La polizia arriva a casa dai Chance e Burt spiega l'accaduto. Alcuni elicotteri e alcune volanti vanno alla ricerca del camper e lo trovano, i poliziotti per\u00f2 cominciano a sparargli contro e Burt non vuole che capiti il peggio, per cui mostra Hope cercando di fingere che non l'aveva vista. Burt viene arrestato e messo in carcere per 30 giorni. Passati quei 30 giorni, Burt esce e scopre che Mike \u00e8 tornato a lavorare nel negozio di materassi insieme a suo padre Bruce.\nIl testamento.\nTrama.\nJimmy e la sua famiglia vanno dall'avvocato per depositare il loro volere in caso che Jimmy muoia. Jimmy decide che nel caso morisse sia lui che i suoi genitori, Hope andrebbe affidata a Sabrina. L'avvocato gli dice che sarebbe meglio depositare anche una dichiarazione scritta nel caso in cui morissero tutti, compresa Sabrina, per sapere a chi dovrebbe andare Hope. Jimmy non vuole fare quest'ultima dichiarazione perch\u00e9 pensa che l'ipotesi sia cos\u00ec distante dalla realt\u00e0 che \u00e8 inutile pensarci. Jimmy, Burt e Virginia tornano a casa loro. L\u00ec ognuno fa vedere all'altro dei metodi per cercare di diventare una famiglia normale e cercare di avere meno possibilit\u00e0 di morire. Burt insegna a Virginia come si fa a ripristinare l'impianto elettrico e come usare il ferro da stiro senza avere la scossa. Mentre Virginia spiega a Burt come fare un bucato senza che la lavatrice salti in cortocircuito. Burt, Virginia e Jimmy sembrano soddisfatti e pensano proprio che riusciranno a diventare una famiglia normale.\nLa scena seguente mostra Burt, Virginia, Sabrina e Jimmy tre giorni dopo in soffitta. Sono terrorizzati e dicono che moriranno tutti, subito dopo si sentono degli spari. Un lungo flashback ci fa vedere cos'\u00e8 successo prima di questi eventi.\nSi scopre che Burt e Virginia in quei 3 giorni hanno continuato a litigare per vari motivi e nessuno vuole pi\u00f9 aiutare l'altro. Jimmy affida Hope a Sabrina, e questa non riesce a stare con lei e la affida a Shelley, sua cugina che ha un asilo. Jimmy pi\u00f9 tardi, dopo il lavoro, la va a recuperare e torna a casa. Burt e Virginia sono ancora arrabbiati e sia loro due, che Jimmy e Sabrina, salgono in soffitta per prendere alcune cose per fare giocare Hope. Hanno per\u00f2 dimenticato la televisione accesa sul canale di National Geographic Channel. Proprio in quel momento la tv trasmette un documentario sulle manguste. Maw Maw lo vede e pensa che la sua casa stia per essere invasa dalle manguste, va quindi a prendere il fucile di Virginia, che tiene in caso di evenienza, e spara alla televisione. Jimmy e i suoi genitori, camminando sul pavimento della soffitta, fanno rumore e Maw Maw pensa che quei rumori appartengano alle manguste. Comincia quindi a sparare ovunque senta i rumori. E qui si ritorna al presente e il flashback finisce. Sabrina, per dimostrare di essere coraggiosa e non una fifona, si lancia dalla porticina della soffitta e per fortuna riesce a far cadere dalle mani di Maw Maw il fucile, salvando tutti.\nAmore demenziale.\nTrama.\nMaw Maw, all'asilo di Shelley, incontra Mel, un anziano uomo anch'esso malato di Alzheimer. I due familiarizzano subito e si innamorano, tanto che Maw Maw ogni giorno aspetta che Burt o Virginia o Jimmy la portino all'asilo per incontrarlo. Nel frattempo Jimmy crede di aver finalmente trovato il modo di fidanzarsi con Sabrina: Wyatt, il fidanzato di Sabrina, va spesso ai party che organizza la sua universit\u00e0 e Jimmy e Sabrina pensano che durante questi Wyatt la tradisca. Jimmy e Sabrina prendono il furgone e vanno al prossimo party, per vedere se effettivamente Wyatt la tradisce. Quando arrivano alla festa vedono difatti Wyatt baciare un'altra ragazza, questo, dopo aver visto Sabrina, cerca di scusarsi, ma Jimmy e Sabrina riprendono il furgone e tornano a casa. Wyatt per\u00f2 prende la sua auto e li insegue, fin quando il furgone di Jimmy non finisce la benzina. Jimmy e Sabrina sono quindi costretti a salire sulla macchina di Wyatt. Quest'ultimo, lungo la strada, cambia corsia e va contro mano. Spegne i fari nell'auto in modo che se arrivasse un'altra automobile sia la sua sia l'altra si schianterebbero in un incidente. Durante questi momenti di pericolo Sabrina e Wyatt si chiariscono e alla fine si rimettono insieme, sotto lo sguardo infelice di Jimmy. Maw Maw intanto continua la sua relazione con Mel, fin quando questo pensa di trovarsi nella giungla della Corea e pensa che sta combattendo per l'omonima guerra. Dato che Mel pensa di combattere, dice a Maw Maw di non poter essere il suo fidanzato, dato anche che si \u00e8 trovato un'altra fidanzata giapponese. Maw Maw, quindi, se ne va e i due rompono il loro fidanzamento.\nIncubi notturni.\nTrama.\nFrank d\u00e0 origine ad un fight club a cui si unisce anche Barney. Jimmy si frequenta con Zoe; Essa lo invita ad andare con lei ad un corso d'arte. Durante la prima lezione di questo corso Jimmy si accorge che il nudo da rappresentare \u00e8 proprio Zoe e resta deluso. I genitori di Justin regalano ci\u00f2 che a loro non piace pi\u00f9 a Virginia e Burt e gli consigliano di lasciar piangere Hope senza considerarla, cos\u00ec lei pu\u00f2 aumentare la sua autostima e imparare a superare le sue paure. Il pensiero di lasciar piangere la piccola Hope fa riaffiorare in Jimmy l'incubo dell'uomo con la testa da cane. Jimmy va con Zoe ad una festa in cui bevono del te inca che produce in Jimmy allucinazioni. Nel frattempo Burt riesce a far addormentare Hope senza starle vicino. Jimmy sotto effetto del te inca va al supermercato dove incontra Barney che cerca di riaccompagnarlo a casa; Jimmy dopo pochi metri scende dalla macchina perch\u00e9 al posto del suo capo vede l'uomo con la faccia da cane che lo terrorizza. Arrivato a casa i genitori non lo fanno entrare per fargli superare la sua paura e cos\u00ec Jimmy dovendosi arrangiare da solo tira un pugno a Barney e dorme sullo zerbino. Dopo l'avventura del te inca Jimmy decide di non frequentare pi\u00f9 Zoe."}
{"id": "3210095", "revid": "767487", "url": "https://it.wikipedia.org/wiki?curid=3210095", "title": "Cueva del Viento", "text": "Cueva del Viento \u00e8 il pi\u00f9 grande tubo vulcanico dell'Unione europea e il quinto nel mondo dopo quattro tubi vulcanici alle Hawaii (Stati Uniti). \nEsso \u00e8 anche considerato in tubo vulcanico pi\u00f9 complesso al mondo, a causa della sua morfologia di vari livelli e passaggi. La grotta si trova nel comune di Icod de los Vinos (Tenerife, nelle Isole Canarie, Spagna). La grotta \u00e8 stata formata da flussi di lava vulcanica dal Pico Viejo, che si trova vicino al vulcano Teide.\nQuesta grotta \u00e8 anche un luogo ricco di reperti fossili di animali estinti della preistoria delle isole Canarie. Sono stati trovati fossili di \"Gallotia goliath\" e \"Canariomys bravoi\", una lucertola e un ratto gigante ormai estinti. In diversi accessi del tubo vulcanico sono stati trovati resti archeologici dei Guanci, gli antichi abitanti di Tenerife."}
{"id": "3210104", "revid": "2191615", "url": "https://it.wikipedia.org/wiki?curid=3210104", "title": "Takeda Pharmaceutical Co.", "text": " \u00e8 la pi\u00f9 grande casa farmaceutica del Giappone e una delle maggiori a livello mondiale. La societ\u00e0 si focalizza su 6 aree terapeutiche: oncologia (attraverso la sua controllata indipendente \"Millennium: The Takeda Oncology Company\"), gastroenterologia, malattie rare e neuroscienze con investimenti nei plasmaderivati e vaccini. Nel 2018, con la maxi-acquisizione di Shire, diventa un colosso farmaceutico nel settore delle malattie rare.\n\u00c8 quotata alla Borsa di Tokyo.\nStoria.\nGli inizi.\nTakeda Pharmaceuticals \u00e8 fondata il 12 giugno 1781 da Chabei Takeda il quale apre un negozietto di erbe medicinali: le acquista dai grossisti e le rivende al dettaglio. Il negozietto si trasforma in industria nel 1895 quando uno dei discendenti della dinastia, Chabei Takeda IV, importa per la prima volta in Giappone dall'occidente 18 medicinali tra cui il chinino contro la malaria e l'acido fenolico contro il colera. La prima fabbrica, produttrice di chinino e medicine contro la diarrea, sorge a Osaka. La societ\u00e0, ribattezzata Takeda Pharmaceutical Co, \u00e8 costituita il 29 gennaio 1915. Dieci anni pi\u00f9 tardi Chbei IV preferisce chiamarla Chabei Takeda &amp; Co.\nNel 1943 nuovo cambio del nome: Takeda Pharmaceutical Industries. E nel dopoguerra comincia ad espandersi all'estero, aprendo nuove fabbriche in Asia, aprendo uffici commerciali a Taiwan, Filippine, Tailandia, Indonesia e quotandosi alla Borsa di Tokyo. Nel 1977 Takeda entra per la prima volta nel mercato farmaceutico statunitense sviluppando una joint venture con Abbott Laboratories chiamata TAP Pharmaceuticals. Attraverso questa societ\u00e0, Takeda e Abbott lanciano i blockbuster Lupron (leuprolide) nel 1985 e Prevacid (lansoprazolo) nel 1995. Alla fine degli anni novanta Kunio Takeda, l'ultimo discendente della dinastia, porta il fatturato della societ\u00e0 alla soglia dei 1.000 miliardi di yen (7,5 miliardi di euro). Uno dei principali farmaci dell'azienda \u00e8 Actos, un composto nella classe dei farmaci tiazolidinedione utilizzati nel trattamento del diabete di tipo 2. Lanciato nel 1999, Actos diventa uno dei farmaci per il diabete pi\u00f9 venduti al mondo ma produrr\u00e0 all'azienda anche numerose controversie giudiziarie.\nL'espansione.\nNel 2003 la guida della societ\u00e0 passa a Yasuchika Hasegawa. Il nuovo CEO porta l'azienda a fatturare nel tempo 3.000 miliardi di yen (22,5 miliardi di euro). Nel febbraio 2005 Takeda acquisisce Syrrx, una societ\u00e0 di San Diego, in California, specializzata nella cristallografia a raggi X ad alta produttivit\u00e0, per un totale di 270 milioni di dollari.\nNel febbraio 2008 rileva le attivit\u00e0 giapponesi di Amgen e i diritti su una dozzina di progetti della societ\u00e0 biotecnologica californiana per il mercato giapponese. Nel marzo 2008 Takeda e Abbott Laboratories annunciano la conclusione della loro trentennale joint venture, la TAP Pharmaceuticals, che aveva registrato vendite per oltre 3 miliardi di dollari nell'ultimo anno. La scissione porta Abbott ad acquisire i diritti statunitensi di Lupron. Takeda riceve invece i diritti su Prevacid e TAP. La separazione aumenta anche l'organico di Takeda di 3.000 dipendenti.\nNell'aprile del 2008 Takeda acquisisce Millennium Pharmaceuticals di Cambridge, Massachusetts, una societ\u00e0 specializzata nella ricerca sui farmaci antitumorali, per 8,8 miliardi di dollari. L'acquisizione porta con s\u00e9 Velcade, un farmaco indicato per le neoplasie ematologiche, nonch\u00e9 un portafoglio di progetti nelle aree di oncologia, infiammazione e terapia cardiovascolare. Millennium ora opera come una sussidiaria indipendente, \"Millennium: The Takeda Oncology Company\", in Italia ha sede a Roma. Nel maggio 2008 Takeda concede in licenza non esclusiva la piattaforma tecnologica RNAi sviluppata da Alnylam Pharmaceuticals, creando una partnership potenzialmente a lungo termine tra le societ\u00e0.\nIl 19 maggio 2011 Takeda Pharmaceutical acquisisce Nycomed per 9,6 miliardi di euro, una mega-operazione che far\u00e0 crescere i ricavi dell'azienda giapponese del 30% e gli utili del 40%. Nell'aprile 2012 rileva URL Pharma, gestito dal figlio del fondatore Richard Roberts, per 800 milioni di dollari. L'acquisizione \u00e8 stata completata entro il 4 giugno 2012. Un mese pi\u00f9 tardi, in maggio, Takeda acquista la societ\u00e0 farmaceutica brasiliana Multilab per 540 milioni di dollari.\nIl 26 settembre 2014 Takeda annuncia l'accordo di collaborazione con BioMotiv con l'obiettivo di identificare e sviluppare nuove mescole su un periodo di cinque anni. L'intesa ha un valore di circa 25 milioni di dollari. Quattro giorni pi\u00f9 tardi annuncia anche la collaborazione con MacroGenics, valutata fino a 1,6 miliardi di dollari. La collaborazione si concentrer\u00e0 sul co-sviluppo del composto autoimmune preclinico MGD010, una terapia che si rivolge alle proteine di superficie delle cellule B CD32B e CD79B ed \u00e8 indicata per l'artrite reumatoidea.\nNel 2015 Takeda vende la sua attivit\u00e0 di farmaci respiratori alla svedese-britannica AstraZeneca per 575 milioni di dollari (circa 383 milioni di sterline). L'accordo comprende roflumilast e ciclesonide. In novembre la Food and Drug Administration degli Stati Uniti approva Ixazomib sviluppato da Takeda per il trattamento, in combinazione con lenalidomide e desametasone, del mieloma multiplo dopo almeno una precedente terapia. Nel 2016 stringe un'intesa con l'israeliana Teva, leader mondiale dei generici, per produrre una versione generica di Actos. Nel dicembre 2016 la societ\u00e0 separa la sua divisione di ricerca sulle neuroscienze affidandola a Cerevance, una joint venture insieme a Lightstone Ventures.\nTra le top 10 al mondo.\nNel gennaio 2017 acquisisce il gruppo Usa di farmaci anticancro Ariad Pharmaceuticals per 5,2 miliardi di dollari, espandendo le divisioni di oncologia ed ematologia dell'azienda. E nel 2017 diventa nuovo CEO della societ\u00e0 il francese Christophe Weber. All'inizio del gennaio 2018 acquista TiGenix, sviluppatore di terapia per cellule staminali, per un importo di 520 milioni di euro (632 milioni di dollari). L'8 maggio 2018 rileva per 52 miliardi di euro (62 miliardi di dollari), dopo aver migliorato per ben quattro volte la sua offerta in sei settimane, l'irlandese Shire, una societ\u00e0 farmaceutica specializzata in trattamenti per le malattie rare dopo aver acquisito nel 2016 un'altra azienda fortissima nel settore, Baxalta Incorporated, e quotata a Wall Street. Con questa acquisizione, la maggiore fatta all'estero da un'azienda giapponese, Takeda entra tra le prime 10 aziende farmaceutiche al mondo e riesce a centrare due obiettivi: rafforzarsi nel settore delle malattie rare e ampliare la sua presenza nel Nord America dopo la scelta del governo giapponese di far crescere sino all'80% la quota dei farmaci generici sul mercato interno.\nSedi.\nTakeda ha 2 basi principali in Giappone a Osaka e Tokyo. La sede americana si trova a Deerfield, Illinois, mentre quella europea \u00e8 a Zurigo, Svizzera. I principali centri di ricerca si trovano a Osaka e Tsukuba, Giappone; San Diego (California); San Francisco; Cambridge, Regno Unito; e Singapore.\nGli stabilimenti produttivi sono 18 distribuiti in quattro continenti.\nTakeda Italia.\nTakeda Italia \u00e8 presente in Italia dal 1982 con sede a Roma e due siti produttivi situati a Pisa e a Rieti, dedicati alla produzione di farmaci plasmaderivati. Entrambi i siti fanno parte di un \"network\" globale di 8 stabilimenti inseriti nella \"Business Unit\" dedicata alla produzione di farmaci plasmaderivati, di cui Takeda detiene una quota di mercato a livello mondiale. Takeda Italia oggi (2022) impiega circa 1.100 dipendenti su tutto il territorio nazionale e nei prossimi due anni render\u00e0 disponibili per i pazienti italiani 12 soluzioni terapeutiche tra prodotti, nuove indicazioni e formulazioni. \nLe aree terapeutiche.\nLa destinazione di elevate risorse all\u2019oncologia ha permesso la produzione di nuovi farmaci nel trattamento del linfoma di Hodgkin, lo sviluppo di un inibitore orale del proteasoma per pazienti con mieloma multiplo e quello di un inibitore del carcinoma polmonare ALK+. \nOggi la \"pipeline\" Takeda in oncologia comprende oltre 15 molecole in diverse fasi di sviluppo clinico, destinate soprattutto alla cura dei tumori ematologici e solidi. La focalizzazione su prodotti specialistici si afferma anche in gastroenterologia, dove \u00e8 stato sviluppato un farmaco biotecnologico \u201c\"gut-selective\"\u201d per le malattie infiammatorie croniche intestinali, ora anche in formulazione sottocutanea, una nuova terapia a base di cellule staminali per il trattamento delle fistole perianali complesse nei pazienti con malattia di Crohn, e un farmaco ottenuto con la tecnica del DNA ricombinante per il trattamento della Sindrome dell\u2019intestino corto in grado di ridurre e/o eliminare la necessit\u00e0 di nutrizione parenterale in questi pazienti. \nNelle malattie rare Takeda \u00e8 presente con pi\u00f9 di 40 prodotti per 13 patologie , tra le quali: le malattie da accumulo lisosomiale, l\u2019angioedema ereditario, i disordini della coagulazione (emofilia A congenita con o senza inibitori, emofilia A acquisita, malattia di von Willebrand), le immunodeficienze primitive e secondarie. A queste cure si affiancano forme di supporto e di servizio domiciliare per il paziente. \nI siti produttivi italiani.\nI siti produttivi di Rieti e Pisa coprono un ampio spettro di malattie rare e complesse, producendo terapie derivate dal plasma. I farmaci plasmaderivati sono costituiti da 3 classi di proteine presenti nel plasma: immunoglobuline, albumina e fattori di coagulazione . Occorrono, pi\u00f9 di 130 donazioni di plasma per produrre i farmaci necessari al trattamento annuale di un paziente affetto da immunodeficienze primarie, 900 per quelle di un unico paziente affetto da deficit di Alfa-1-antitripsina e 1200 donazioni per un paziente affetto da emofilia. Sono necessari pi\u00f9 di 7 mesi per produrre un farmaco plasmaderivato. Una volta donato il plasma viene conservato per circa 60 giorni e sottoposto a screening per assicurarsi che sia idoneo. Successivamente il plasma subir\u00e0 4 fasi di lavorazione :\u00a0\nRieti.\nAttivo dal 1972, nello stabilimento di Rieti il plasma subisce il processo di frazionamento da cui si ricavano intermedi quali albumina, che subisce un secondo step di purificazione, immunoglobuline e fattori della coagulazione .\nPisa.\nIl sito di Pisa \u00e8 dedicato esclusivamente al trattamento di albumina umana, a seguito del frazionamento effettuato a Rieti. Inoltre, vengono eseguite le fasi di riempimento asettico, inattivazione virale e ispezione visiva. Infinie, l'albumina prodotta dallo stabilimento di Pisa viene esportata nel resto del mondo . "}
{"id": "3210106", "revid": "339392", "url": "https://it.wikipedia.org/wiki?curid=3210106", "title": "Common ISDN Application Programming Interface", "text": ""}
{"id": "3210110", "revid": "767487", "url": "https://it.wikipedia.org/wiki?curid=3210110", "title": "In corsa con il diavolo", "text": "In corsa con il diavolo \u00e8 un film horror del 1975 diretto da Jack Starrett, con Peter Fonda.\nTrama.\nFrank, proprietario di una piccola officina ed ex-pilota di moto, e l'amico Roger, pilota di moto, stanno facendo una vacanza assieme alle loro mogli sul camper di Frank, diretti in Colorado, assistono per caso ad un rito satanico con sacrificio umano. Riusciti a fuggire, denunciano il fatto alla polizia locale, ma qualcosa nel comportamento dello sceriffo Taylor, non li convince, inoltre, la setta satanica ha lasciato loro un biglietto minatorio, che gli impone di non parlare a nessuno di ci\u00f2 che hanno visto e di dimenticare tutto quanto. La sera successiva, le due coppie arrivano a un campeggio, i cui titolari (un'affiatata coppia di animatori turistici) li invitano a cena, durante la quale, Frank racconta la disavventura che li ha colpiti e confida, dopo un bicchiere di troppo, che \u00e8 deciso a denunciare l'accaduto alla polizia di Amarillo. Tornati al campeggio, trovano il loro piccolo cane ucciso. \u00c8 segno che la setta li sta perseguitando.\nFacendo rotta verso il Texas si troveranno coinvolti in due inseguimenti da parte della setta, dai quali usciranno vivi, ma con i nervi a pezzi. Arrivati in Texas, e appartatisi in una radura, al calare del buio, attorno al loro camper, si alza un cerchio di fuoco: i membri della setta, tra cui lo sceriffo Taylor e altri personaggi incontrati nel viaggio, si avvicinano minacciosi."}
{"id": "3210113", "revid": "129276", "url": "https://it.wikipedia.org/wiki?curid=3210113", "title": "Fermentazione acido-mista", "text": "La fermentazione acido-mista rappresenta un tipo di fermentazione dove il microrganismo da una molecola di glucosio porta alla formazione di una serie di prodotti, tra i quali: acidi organici (in particolare acido lattico, acetico, succinico e formico), etanolo, CO2 e H2. Questa \u00e8 una fermentazione tipica degli enterobatteri.\nBiochimica.\nI prodotti della fermentazione acido-mista e le rispettive quantit\u00e0 dipendono dalle condizioni ambientali e dal tipo di microrganismo. Nel caso di \"Escherichia coli\", ad esempio, per 100 moli di glucosio si ottengono le seguenti quantit\u00e0 di prodotto: 42 moli di etanolo, 29 di succinato, 84 di lattato, 44 di acetato, 2 di formiato, 42 di idrogeno, e 44 di CO2. Altre Enterobacteriaceae invece producono minori quantit\u00e0 rispetto al prodotto principale rappresentato dal 2,3-butandiolo.\nL'ossalacetato formato per carbossilazione del fosfoenolpiruvato (PEP), catalizzata dall'enzima fosfoenolpiruvato carbossilasi, \u00e8 un accettore di elettroni da parte di NADH. In questo modo si ottiene la riduzione ad acido malico per azione della malato deidrogenasi, che tramite l'enzima fumarasi elimina una molecola di acqua producendo fumarato. Infine quest'ultimo, ad opera dell'enzima di membrana fumarato reduttasi e con l'intervento del menachinolo (MQH2, forma ridotta della vitamina K2), \u00e8 convertito in succinato con produzione di un gradiente di protoni tra il citosol e l'ambiente esterno.\nIl piruvato derivante dal fosfoenolpiruvato pu\u00f2 essere ridotto a D-lattato a opera dell'enzima D-lattato deidrogenasi. Lo stesso piruvato, col coinvolgimento del coenzima A da parte dell'enzima formiato acetiltransferasi, pu\u00f2 portare anche alla formazione del formiato. In presenza di un idoneo accettore di elettroni il formiato pu\u00f2 essere ossidato da una formiato deidrogenasi di membrana cedendo gli elettroni al menachinone (MQ, la forma ossidata del menachinolo di cui si \u00e8 gi\u00e0 parlato sopra) con formazione di CO2. Se questa opzione non \u00e8 possibile e il pH diminuisce, allora pu\u00f2 agire l'enzima formiato idrogeno liasi che \u00e8 in grado di decomporre l'acido formico in CO2 e H2 in assenza di accettori di elettroni. Tipicamente la quantit\u00e0 di formiato che viene escreta \u00e8 piccola.\nL'acetilcoenzima A (Ac-CoA), prodott in precedenza per azione di HS-CoA sul piruvato, viene ridotto a etanolo consumando 2 molecole di NADH in una reazione catalizzata dall'alcol deidrogenasi. In alternativa la fosforilazione dell'Ac-CoA, catalizzata da una fosfotransacetilasi, produce acetilfosfato che cede un gruppo fosfato a una molecola di ADP dando infine l'acetato."}
{"id": "3210114", "revid": "599013", "url": "https://it.wikipedia.org/wiki?curid=3210114", "title": "Imogen Cunningham", "text": "Biografia.\nNacque nel 1883 nella citt\u00e0 di Portland, in Oregon. Il nome \"Imogen\", di origine celtica, le fu dato dal padre, ispirato dalla lettura della commedia \"Cymbeline\" di Shakespeare.\nAll'eta di 18 anni compra la sua prima fotocamera, un banco ottico da 4\"x 5\" che vender\u00e0 successivamente, in seguito alla perdita d'interesse nella fotografia.\nNel 1903 frequenta l'Universita di Washington, a Seattle e intraprende un percorso di specializzazione scientifica su consiglio del suo professore di chimica. Comincia quindi a lavorare come segretaria per pagarsi gli studi e a scattare fotografie per il dipartimento di botanica. Nel 1907 scatta uno dei suoi primi autoritratti: una fotografia di s\u00e9 quasi nuda in un angolo appartato del campus dell'universit\u00e0. Si riaccende in lei l'interesse per la fotografia e il padre le costruisce una camera oscura nella legnaia, illuminata da una sola candela in una scatola rossa.\nNel 1907 consegue la laurea in chimica con la tesi \"Modern Processes of Photography\".\nDopo la laurea inizia a lavorare nello studio di Edward S. Curtis, noto per i ritratti degli indiani del Nord America. In questo studio apprende le tecniche della stampa al platino.\nNel 1909 vince una borsa di studio per studiare chimica a Dresda, dove pubblica \"Uber Selbstherstellung von Platinpapieren fur braune Tone\", uno studio dove viene descritto il processo per incrementare la velocit\u00e0 di stampa, migliorare la resa della luminosit\u00e0 e produrre delle tonalit\u00e0 seppia.\nTornata a Seattle, apre un suo studio fotografico. La maggior parte dei suoi lavori consistevano in ritratti ambientati in contesti domestici, nel suo soggiorno o nei dintorni del suo cottage. In questo periodo espone spesso le sue foto a Seattle e diventa un membro accreditato della Compagna degli Artisti.\nNel 1913 pubblica \"Photography as a Profession for Women\", un articolo rivolto alle donne per intraprendere la professione di fotografe autonomamente ed indipendentemente dagli uomini.\nNel 1914 tiene la sua prima mostra personale all'Istituto delle Arti e delle Scienze di Brooklyn.\nNel 1915 sposa Roi Partridge e d\u00e0 alla luce il primo figlio, Gryffyd. Chiude lo studio e si sposta con la famiglia a Oakland, in California, dove nascono i gemelli Rondal e Padraic. In questo periodo continua a scattare fotografie, principalmente dei suoi figli e delle piante del suo giardino.\nSi interessa sempre pi\u00f9 alla fotografia botanica, e tra il 1923 e il 1925 effettua uno studio approfondito del fiore della magnolia. Continua ad esporre negli Stati Uniti ed in Germania. Incontra la danzatrice Martha Graham, che ritrae. Gli scatti vengono pubblicati sulla rivista \"Vanity Fair\", per la quale inizia a lavorare.\nNel 1934 divorzia dal marito, entra a far parte del Gruppo f/64 e negli anni quaranta inizia a lavorare con il colore.\nDurante la Seconda guerra mondiale vende la casa di Oakland e utilizza lo studio di un amico a San Francisco, dove si stabilir\u00e0 successivamente con un nuovo studio permanente nel 1947. Negli anni successivi i suoi lavori vengono esposti in vari luoghi del Paese e ricevono molteplici onorificenze.\nNel 1973, in occasione del suo novantesimo compleanno, la San Francisco Commission Art la dichiara \"Artista dell'anno\" e il Metropolitan Museum of Art di New York espone le sue foto.\nNel 1975 avvia l'Imogen Cunningham Trust per la conservazione, l'esibizione e la promozione dei suoi lavori.\nMuore a San Francisco il 23 giugno del 1976."}
