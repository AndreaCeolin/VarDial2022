{"id": "3350936", "revid": "713714", "url": "https://it.wikipedia.org/wiki?curid=3350936", "title": "Madonna di Pietraquaria", "text": "Madonna di Pietraquaria \u00e8 uno dei titoli con cui \u00e8 venerata la Beata Vergine Maria, protettrice della citt\u00e0 di Avezzano, in Abruzzo. Il 1\u00ba gennaio del 1978, Maria Santissima di Pietraquaria \u00e8 stata proclamata patrona della citt\u00e0 di Avezzano; viene festeggiata annualmente con eventi e riti religiosi tra il 25 e il 27 aprile. A Lei \u00e8 dedicato l'omonimo santuario del monte Salviano.\nStoria.\nOrigini del culto.\nIl culto, come indica il toponimo, \u00e8 legato alla presenza attestata nel medioevo di una fonte nel luogo dove venne edificato il nucleo di Petram Aquarium, in cima al monte Salviano. Qui come attestato dalla bolla di Papa Clemente III del XII secolo vi erano tre piccoli edifici religiosi dedicati a San Giovanni, San Pietro e a Santa Maria. In quest'ultima chiesa si trovava il quadro raffigurante la Vergine con il Bambinello.\nPietraquaria nel periodo medievale fu un importante feudo indipendente della contea di Albe, come si pu\u00f2 dedurre dal catalogo dei Baroni del 1187 e dalla stessa bolla pontificia del XII secolo. Il centro fortificato sub\u00ec nel 1268 la devastazione da parte dell'esercito di Carlo I d'Angi\u00f2 che in seguito alla vittoria della battaglia di Tagliacozzo volle vendicarsi sugli abitanti dei casali che parteggiarono in favore dei ghibellini di Corradino di Svevia. Questi sparsi su vari casali del monte Salviano furono cos\u00ec costretti a scendere a valle e a riunirsi in localit\u00e0 Pantano, nella piazza successivamente dedicata insieme alla chiesa a san Bartolomeo presso la contemporanea Avezzano, insieme alle popolazioni di altri villaggi e di Albe, anch'essa depredata dagli angioini. \nLa tradizione religiosa riporta che l'immagine della Madonna rimase per secoli all'interno della chiesa diroccata del monte Salviano e venne recuperata in seguito ad un incontro miracoloso avvenuto sul monte Salviano tra un giovane pastore sordomuto e la Vergine che determin\u00f2 la ricostruzione della chiesa.\nStando all'opera \"Historiae Marsorum\" di Muzio Febonio nell'anno 1614 ci fu la completa ricostruzione dell'edificio religioso che venne ampliato rispetto alla chiesa originaria, cos\u00ec come venne documentato nel successivo atto di notoriet\u00e0 per la incoronazione della Madonna del notaio Pietro Orlandi.\nL'apparizione Mariana.\nLa tradizione orale ha portato ai giorni nostri l'incontro tra un pastorello sordomuto di Avezzano che stava pascolando il gregge sul Salviano e la Vergine Maria che apparve vestita di bianco. Ella si rivolse a lui con dolci parole, che miracolosamente il sordomuto riusc\u00ec ad ascoltare e gli chiese di far ricostruire dagli avezzanesi la sua chiesa. Il pastorello scese di corsa dal monte e raggiunta Avezzano si rec\u00f2 dal parroco, al quale rifer\u00ec quanto raccomandato dalla Vergine, e cio\u00e8 di restaurare Santa Maria e di riporre degnamente la sacra immagine sull'altare. La cappella dell'Apparizione situata lungo la via Crucis sul Salviano conserva il calco che la mula della Madonna incise nella pietra con un colpo di zoccolo prima di svanire con la Vergine. La chiesa venne riedificata nel 1614 e il culto per la Madonna crebbe tra tutti gli abitanti di Avezzano.\nLe grazie.\nSono cinque le grazie elargite dalla Madonna per effetto delle quali l'immagine venne solennemente incoronata nel 1838 dal Capitolo Vaticano:\nla liberazione dalla siccit\u00e0 nel 27 aprile 1779 dopo processione di penitenza per cui la festa annuale della Madonna venne fissata in detta data (prima la Madonna di Pietraquaria veniva festeggiata nella quarta domenica di maggio). Il 27 aprile del 1779, la popolazione di Avezzano ebbe delle gravi difficolt\u00e0 a causa di una lunga siccit\u00e0 che caus\u00f2 problemi vari e scarsit\u00e0 di alimenti. Gli abitanti della cittadina pregarono incessantemente la Madonna che portarono in processione dal santuario del monte Salviano a Lei dedicato al centro urbano. All'ingresso del corteo su via Napoli si verific\u00f2 un miracoloso temporale che ruppe l'aridit\u00e0, la popolazione pot\u00e9 riprendere a curare le colture con il necessario vigore. Nello stesso anno grazie alle offerte e alle donazioni da parte dei cittadini di Avezzano l'edificio sacro venne ampliato e con esso crebbe la venerazione; la liberazione dal sacco di Avezzano dei briganti e dei francesi che l'avevano depredata nei primi anni del XIX secolo; la cessazione delle acque alluvionanti nel 1836; la liberazione dal colera nel 1837.\nInoltre il 27 aprile del 1944 le fortezze volanti degli anglo-americani si levarono in volo per radere al suolo la citt\u00e0, gi\u00e0 pesantemente bombardata, poich\u00e9 rappresentava uno snodo ferroviario e stradale strategicamente importante per i rifornimenti dei nazisti. Secondo la credenza popolare grazie all'intercessione della Madonna la fitta nube che ricopr\u00ec quel giorno Avezzano costrinse le forze degli Alleati a cambiare obiettivo e a dirigersi altrove.\nPresso il santuario di Pietraquaria, i visitatori possono ammirare circa cento ex voto, esposti nei locali della Confraternita, donati da coloro che nel passato hanno ritenuto di aver ottenuto delle grazie da Maria Vergine di Pietraquaria.\nL'icona.\nNella piccola chiesa di Santa Maria nel nucleo medievale di Petram Aquarium si trovava il quadro raffigurante l'immagine della Vergine. Le vicende legate alla battaglia di Tagliacozzo, avvenuta nei piani Palentini tra Carlo I d'Angi\u00f2 e Corradino di Svevia, portarono alla distruzione del centro montano e costrinsero gli abitanti a riunirsi in localit\u00e0 Pantano nella pianura della contemporanea Avezzano. L'immagine della Vergine dopo la distruzione operata dagli angioini rimase miracolosamente intatta tra le mura diroccate della chiesa. Il dipinto su legno originariamente in stile bizantino, opera di autore ignoto probabilmente risalente tra il XIII e il XIV secolo, venne restaurato nel corso dei secoli adottando uno stile rinascimentale. \nLa Madonna \u00e8 raffigurata in piedi vestita di rosso con un manto azzurro trapunto di stelle; con il braccio destro sorregge il Bambinello mentre con il palmo della mano sinistra tiene i piccoli piedi. Il Bambino appare nudo mentre benedice con le tre dita della mano destra e con l'altra mano tiene dolcemente un lembo del manto materno.\nIn seguito all'incoronazione avvenuta nel 1838 sono stati posti due aurei diademi.\nL'Incoronazione dell'icona.\nIl 16 settembre del 1838 avvenne la solenne incoronazione acconsentita dal capitolo vaticano in San Pietro.\nNel 1891 dopo ulteriori ampliamenti dell'edificio sacro venne istituita la confraternita di Maria Santissima di Pietraquaria, riconosciuta ufficialmente dalla diocesi dei Marsi. Su un piedistallo, posto sul valico del monte Salviano, poggia la piccola statua in bronzo raffigurante la Madonna; una targa rievocativa dell'incoronazione \u00e8 stata affissa nel 2013.\nLa Confraternita.\nLa Confraternita \"Maria SS. di Pietraquaria\" fu costituita con bolla vescovile l'8 giugno 1891 dal Vescovo dei Marsi Mons. Enrico De Dominicis. La Confraternita di Pietraquaria inizi\u00f2 la sua attivit\u00e0 il 27 settembre 1891 prevedendo ampi spazi per l'evangelizzazione, la formazione, l'impegno di assistenza e di carit\u00e0 al fine di agire in sintonia con gli insegnamenti dettati dal Concilio Vaticano II.\nFesta della Madonna di Pietraquaria.\nLe celebrazioni religiose in onore della Madonna si tengono annualmente il 27 aprile dal 1779, anno in cui Avezzano fu liberata dalla siccit\u00e0 per intercessione della Madonna. Precedentemente i riti religiosi si svolgevano nella quarta domenica del mese mariano.\nIl rito dei \"Focaracci\" risale invece al 1870. Il 26 aprile di ogni anno, allo scendere della sera, vengono accesi in tutti i quartieri della citt\u00e0 i fal\u00f2 devozionali alla Madonna di Pietraquaria, sul modello dei fuochi di Beltane, attorno ai quali si eseguono canti popolari e religiosi e piccoli concerti musicali. Una leggenda vuole che la tradizione dei focaracci nacque da una contesa tra la popolazione di Avezzano e quella di Cese su chi meritasse la protezione della Vergine. La Madonna dall'alto del monte Salviano si gir\u00f2 verso la citt\u00e0 di Avezzano per guardare i fuochi che vennero accesi dagli avezzanesi per attirare la Sua attenzione.\nAlla fine dell'Ottocento i fedeli erano soliti spandere lungo le strade cittadine attraversate dalla processione la sabbia gialla scavata in localit\u00e0 Colle Sabulo, nei pressi del cimitero a inumazione realizzato accanto al convento di Santa Maria in Vico.\nPrima del terremoto del 1915 nel giorno dei festeggiamenti in onore della Madonna si svolgeva anche la gara del Solco Dritto, in cui i contadini del luogo si sfidavano con l'aratro e i buoi nel tracciare un solco da piazza Torlonia alle pendici del monte Salviano. Una commissione era chiamata a decretare il solco migliore.\nNell'ambito delle manifestazioni civili dal 1992 venne organizzata per diversi anni la \"Corsa dei Fuochi\", una competizione podistica che ha visto la partecipazione di varie squadre rappresentanti i quartieri di Avezzano, in gara per il palio cittadino, e di diverse compagini della Marsica, in gara per il palio del Fucino.\nLa festa oggi.\nLa festa patronale si protrae annualmente per tre giorni dal 25 al 27 aprile. Il 25 aprile si tiene la tradizionale fiera della Pietraquaria, organizzata dall'assessorato alle attivit\u00e0 produttive del comune di Avezzano. Sono centinaia gli espositori e le onlus presenti lungo le strade del centro urbano e intorno alla centrale piazza Risorgimento. La sera del 26 aprile si ripete il rito popolare dell'accensione dei \"Focaracci\".\nI riti religiosi si tengono invece il 27 aprile, ufficialmente riconosciuto come il giorno festivo patronale di Avezzano.\nOgni anno dal santuario viene portata in processione la statua della Vergine cantando gli inni a Lei dedicati, uno dei quali fu scritto nel 1899 dall'avvocato A. Lolli e musicato dal maestro Emilio Perotti. Scendendo dalla via crucis del monte Salviano il corteo all'altezza di via Napoli si unisce ad un altro corteo partito dalla cattedrale di San Bartolomeo. I fedeli, percorrendo le strade del centro urbano, raggiungono in processione la chiesa madre dove viene celebrata la tradizionale messa.\nIn particolari occasioni o ricorrenze viene trasportato a spalla il grande quadro raffigurante la Madonna con il Bambino. Il quadro originale in stile bizantino, databile tra il XIII e il XIV secolo, venne restaurato pi\u00f9 volte nel corso dei secoli adottando uno stile rinascimentale, infine nel 1949 dall'artista Enrico Vivio.\nNel mese mariano di maggio permane l'usanza di recarsi all'alba a piedi al santuario della Madonna di Pietraquaria attraverso i sentieri del monte Salviano.\nNel 2017 la Madonna di Pietraquaria \u00e8 stata proclamata protettrice dei podisti della Marsica."}
{"id": "3350938", "revid": "121125581", "url": "https://it.wikipedia.org/wiki?curid=3350938", "title": "Preposizioni spagnole", "text": "Le preposizioni della lingua spagnola funzionano esclusivamente come tali, quindi, non vengono utilizzate nella costruzione di posposizioni. La maggior parte deriva dal latino, e qualcuna dall'arabo, come \"hasta\" (\u201cfino a\u201d); inoltre l'elenco qui dato comprende due preposizioni arcaiche \u2014 \"so\" (\u201csotto\u201d) e \"cabe\" (\u201caccanto\u201d) \u2014 escludendo \"v\u00eda\" (\u201ctramite, attraverso\u201d) e \"pro\" (\u201cin favore di\u201d), due latinismi integrati di recente nella lingua. Pedagogicamente, l'istruzione della lingua spagnola tramite recitazione mnemonica inculca le seguenti parole: \"a, ante, bajo, cabe, con, contra, de, desde, durante, en, entre, hacia, hasta, mediante, para, por, seg\u00fan, sin, so, sobre e tras.\"\nLe preposizioni della lingua spagnola.\n\"a\".\nLa preposizione \"a\" in genere corrisponde alla \"a\" italiana e viene utilizzata principalmente nei seguenti casi:\nContrazione preposizionale: \"al\" (\u201cal\u201d, \u201callo\u201d) \u00e8 la contrazione formata da \"a\" + \"el\" (\u201cil, lo\u201d), articolo determinativo maschile, ma la contrazione viene evitata quando l'articolo fa parte di un titolo:\n\"con\".\n\"Con\", dal latino (\u201ccon\u201d), \u00e8 una particolare preposizione che si combina con i pronomi personali \"m\u00ed\", \"ti\", e \"s\u00ed\" formando \"conmigo\" (\u201ccon me\u201d), \"contigo\" (\u201ccon te\u201d), e \"consigo\" (\u201ccon lui/lei, con s\u00e9 stesso\u201d). Linguisticamente, la denotazione del suffisso \"-go\" in origine era riferita a \"con\". Infatti in latino, veniva spesso collocato \"dopo\" il suo pronome, da qui l'uso di , , , eccetera. Questo uso popolare del latino diede come risultato le forme spagnole \"migo\", \"tigo\" e \"sigo\", e anche le forme ormai perdute di \"nosco\" (con noi) e \"vosco\" (con voi), identiche a quelle della lingua arcaica italiana; similmente alle denotazioni dei suffissi \"-go\" e \"-co\", i parlanti vennero a prefissare tali parole con \"con-\", da qui l'uso preposizionale pleonastico spagnolo.\nQuesta reversione sintattica si verifica anche nella lingua italiana, dove si pu\u00f2 dire \"con me\", \"con te\" e \"con s\u00e9\".\n\"de\".\n\"De\", deriva dal latino (\u201cdi\" e \"da\"):\nLa preposizione \"de\" pu\u00f2 indicare appartenenza:\nContrazioni preposizionali: quando \"de\" \u00e8 seguita dall'articolo determinativo maschile \"el\" (\u201cil, lo\u201d), si forma la preposizione articolata \"del\" (\u201cdel, dal\u201d); tuttavia, \"de\" non si contrae in \"del\" quando seguita dal pronome personale omofono \"\u00e9l\" (\u201cegli, lui\u201d) o da un nome proprio, perci\u00f2:\nTipografia preposizionale: la forma maiuscola era configurata come sigla di \u0110 \u2014 una legatura tipografica adottata come una breve scritta e carattere stampato, che in origine era un'abbreviazione scribale lapidaria.\nInoltre, la preposizione \"de\" fa parte di molte locuzioni preposizionali, come \"dentro de\" (\u201cdentro di\u201d, \u201call'interno di\u201d) e \"en contra de\" (\u201ccontro di\u201d). Vedi sotto la sezione 2, per una completa descrizione.\n\"por\" e \"para\".\n\"Por\" \u00e8 un composito latino di e , mentre \"para\" \u00e8 una corruzione (imbastardimento) di \"por a\"; ognuno dei due termini variamente tradotto con, e come, permutazioni di \"per\", perci\u00f2, gli studenti anglofoni dello spagnolo come lingua straniera, nel determinare la preposizione appropriata potrebbero (inizialmente) provare confusione. In questo caso, il dizionario dello \"spagnolo contemporaneo di Cassell\" di solito indica che \"por\" denota \u201ccausa\u201d e \u201cragione\u201d (retrospettiva), mentre \"para\" \u201cscopo\u201d e \u201cdestinazione\u201d (prospettiva); gli usi comuni di queste preposizioni sono i seguenti:\nNel quotidiano, la preposizione \"para\" spesso \u00e8 accorciata a \"pa\", come succede nell'uso rustico colloquiale: \"Amos p'alante\" (\u201cAndiamo avanti\u201d), piuttosto che la forma standard \"Vamos para adelante\".\n\"seg\u00fan\".\n\"Seg\u00fan\" deriva dal latino (\u201csecondo [il parere di]\u201d)\nLa parlata popolare lo usa da solo, in sostituzione di \"depende\" (\u201cdipende\u201d):\nInoltre, l'uso colloquiale regionale della preposizione \"seg\u00fan\" esprime anche un modo evidenziale, indicante diceria (\u201csi suppone\u201d, \u201csi dice\u201d).\n\"sin\".\n\"Sin\" deriva dal latino (\u201csenza\u201d):\nInsieme alla congiunzione \"que\" si ottiene la locuzione preposizionale \"sin que\" (\u201csenza che\u201d), che richiede il congiuntivo:\nLocuzioni preposizionali.\nCome succede per la lingua italiana, anche lo spagnolo sostituisce le preposizioni semplici con locuzioni preposizionali, del tipo: \"de acuerdo con\" (\u201csecondo\u201d, \u201cd'accordo con\u201d) al posto di \"seg\u00fan\"; e \"en direcci\u00f3n a\" (\u201cnella direzione di\u201d, \u201cverso\u201d) al posto di \"hacia\". Inoltre, \"sobre\" (\u201csopra\u201d) viene ad essere preferito all'ambiguo \"en\" (\u201csu\u201d, \u201cin\u201d); dunque, lo spagnolo esprime concetti, in modo formale e informale, con preposizioni semplici e locuzioni preposizionali quali: \"despu\u00e9s de\" (\u201cdopo che\u201d) piuttosto che \"tras\" (\u201cdopo\u201d), e \"para\" piuttosto che \"con la finalidad de\" (\u201ccon lo scopo di\u201d, \u201ccon l'intento di\u201d). \nLe locuzioni preposizionali spagnole sono composte da:\n\"a por\".\nIn Spagna, lo spagnolo ha la locuzione preposizionale \"a por\" che significa \"in cerca di\", usata principalmente con verbi di movimento come \"ir\" e \"salir\". Non viene per\u00f2 utilizzata fuori dalla Spagna e molti parlanti la considerano non corretta, preferendo rimpiazzarla unicamente con \"por\". Secondo la \"Real Academia Espa\u00f1ola\", non vi \u00e8 ragione normativa per deprecare l'uso di \"a por\". In alcuni contesti, \"a por\" esprime un significato pi\u00f9 chiaro di \"por\":\n\"para con\".\nEsiste inoltre la locuzione piuttosto rara di \"para con\" (contegno \u201cverso\u201d, \u201ccontro\u201d, \u201ccon\u201d qualcuno o qualcosa):\nAltre locuzioni preposizionali sono:"}
{"id": "3350939", "revid": "1078002", "url": "https://it.wikipedia.org/wiki?curid=3350939", "title": "Comitato di esperti per la politica della ricerca", "text": "Il Comitato di esperti per la politica della ricerca (CEPR) \u00e8 un organo di consulenza del Ministero dell'Istruzione, dell'Universit\u00e0 e della Ricerca (MIUR) in materia di politica della ricerca, e incaricato di fornire pareri e produrre studi sullo stato della ricerca, nazionale e internazionale.\nStoria.\nL'istituzione del CEPR \u00e8 stata prevista dall'Art. 3 del D.lgs. 5 giugno 1998, n. 204, con lieve modifica disposta dal D.lgs. 29 settembre 1999, n. 381. Con proprio decreto, il Ministero (allora MURST) aveva definito le norme generali di funzionamento del Comitato, la durata del mandato dei singoli componenti, nonch\u00e9 le indennit\u00e0 loro spettanti. Dopo un periodo di incertezza e di vacanza, durante il decennio 2000-2010, il Ministro dell'Istruzione, dell'Universit\u00e0 e della Ricerca ha provveduto a ricostituire il Comitato con un nuovo decreto, del 17 dicembre 2009, che ne disciplina le attivit\u00e0.\nRuolo e compiti.\nIl CEPR ha compiti di consulenza e di studio concernenti la politica e lo stato della ricerca, nazionale e internazionale, con particolare riguardo al programma nazionale per la ricerca (PNR). Tali compiti sono affidati dal Ministro ai membri del Comitato o al Comitato nella sua collegialit\u00e0.\nIl CEPR, nell'esercizio delle sue funzioni, pu\u00f2 corrispondere con tutte le amministrazioni pubbliche al fine di ottenere notizie e informazioni, e pu\u00f2 chiedere collaborazione per specifiche attivit\u00e0. Le amministrazioni dello Stato possono a loro volta avvalersi del CEPR per pareri su programmi e attivit\u00e0 di ricerca di propria competenza.\nIl Comitato si avvale, come supporto, della segreteria tecnica istituita presso il Ministero.\nComposizione e nomina.\nIl CEPR \u00e8 composto dal Ministro, che lo presiede, e da non pi\u00f9 di 9 membri, scelti tra personalit\u00e0 di alta qualificazione del mondo scientifico, tecnologico, culturale, produttivo e delle parti sociali, assicurando l'apporto di competenze diverse.\nI componenti del CEPR sono nominati dal Presidente del Consiglio, su proposta del Ministro dell'Istruzione, dell'Universit\u00e0 e della Ricerca. Con decreto del Ministro sono determinate la durata del mandato e le norme generali di funzionamento. I dipendenti pubblici possono essere collocati in aspettativa per la durata del mandato. Le indennit\u00e0 spettanti ai membri del comitato sono determinate con decreto del Ministro, a valere sullo stato di previsione del MIUR.\nMembri.\nI componenti del primo CEPR, insediato da Ortensio Zecchino il 22 luglio 1999, erano: Cesare Boffa, Umberto Eco, Gianni Fabri, Silvio Garattini, Paolo Leon, Francesca Zannotti, Rodolfo Zich, Antonino Zichichi.\nI membri nominati da Mariastella Gelmini con DPCM dell'11 gennaio 2010 erano: Claudio Bordignon, Irene Bozzoni, Giacinto Della Cananea, Fabiola Gianotti, Alberto Mantovani (Vice Presidente), Carlo Rizzuto e Marina Ruggieri. Nicola Cabibbo, anch'esso nominato componente, \u00e8 poi deceduto, mentre Salvatore Settis si \u00e8 successivamente dimesso.\nCon DPCM del 9/1/2014 sono stati nominati, da Maria Chiara Carrozza:\n- Roberto Battiston, Professore ordinario di Fisica Sperimentale, Universit\u00e0 di Trento;\n- Oliana Carnevali, Professore ordinario di Anatomia Comparata e Citologia, Universit\u00e0 Politecnica delle Marche;\n- Luciano Modica, gi\u00e0 Professore ordinario di Analisi Matematica, Universit\u00e0 di Pisa;\n- Micaela Morelli, Professore ordinario di Farmacologia, Universit\u00e0 di Cagliari;\n- Andrea Carlo Moro, Professore Ordinario di Linguistica, Scuola Superiore Universitaria ad Ordinamento Speciale Iuss di Pavia;\n- Gustavo Piga, Professore ordinario di Economia Politica, Universit\u00e0 degli Studi di Roma Tor Vergata;\n- Filippomaria Pontani, Professore associato di Filologia Classica, Universit\u00e0 Ca' Foscari di Venezia;\n- Aldo Sandulli, Professore ordinario di Diritto Amministrativo, Universit\u00e0 SuorOrsola Benincasa di Napoli;\n- Maria Gabriella Signorini, Professore associato di Bioingegneria Elettronica e Informatica, Politecnico di Milano."}
{"id": "3350940", "revid": "122871", "url": "https://it.wikipedia.org/wiki?curid=3350940", "title": "Texas Instruments TMS9919", "text": ""}
{"id": "3350941", "revid": "287204", "url": "https://it.wikipedia.org/wiki?curid=3350941", "title": "Soddisfazione garantita", "text": "Soddisfazione garantita (\"Satisfaction Guaranteed\"), pubblicato anche coi titoli Consolazione garantita e La moglie e il robot, \u00e8 un racconto di fantascienza dello scrittore Isaac Asimov. Pubblicato per la prima volta sulla rivista Amazing Stories nel 1951, in seguito \u00e8 stato proposto in volume nelle antologie \"La Terra \u00e8 abbastanza grande\" (1957, ma assente nell'edizione italiana), \"Il secondo libro dei robot\" (1964) e in \"Tutti i miei robot\" (1982). La BBC-Radio 4 ne ha realizzato un adattamento radiofonico.\nTrama.\nLarry Belmont, dipendente della U.S. Robots, si offre con la moglie Claire di collaudare in casa propria il robot domestico TN-3, confidenzialmente chiamato Tony, un androide di bell'aspetto. Larry parte per Washington per lavoro, lasciando Claire con l'automa. Claire \u00e8 una donna frustrata, con un complesso d'inferiorit\u00e0 nei confronti delle proprie amiche. Oltre a tenere la casa in ordine, Tony la rimoderna e migliora l'aspetto fisico e il guardaroba di Claire. Infine, il robot organizza una splendida festa per gli amici di Claire, per mostrar loro i positivi cambiamenti della sua padrona. La sera della festa, poco prima che arrivino gli ospiti, Tony abbraccia Claire e tenta di baciarla: dalla finestra, gli invitati vedono tutto. Per il resto della serata, Claire \u00e8 al centro dell'invidia delle amiche, ignare che Tony sia un robot: nessuna di loro ha un amante cos\u00ec bello! Finito il periodo di prova, il robot viene riconsegnato alla ditta e Claire piange disperata per la perdita. Alla U. S. Robots il capo ricerca Peter Bogert spiega alla robo-psicologa Susan Calvin che il modello TN-3 dovr\u00e0 essere smantellato, a causa del malfunzionamento che rischia di farlo innamorare della propria padrona. Susan si dichiara d'accordo sullo smantellamento, ma per il motivo opposto: il robot funziona troppo bene. Infatti, Tony non si \u00e8 innamorato di Claire, ma in ossequio alle Tre Leggi della Robotica ha fatto di tutto per renderla felice e farle riguadagnare la fiducia in se stessa. Ci\u00f2 che per\u00f2 non si poteva prevedere \u00e8 che Claire si innamorasse di Tony."}
{"id": "3350942", "revid": "122871", "url": "https://it.wikipedia.org/wiki?curid=3350942", "title": "Texas Instruments SN94624", "text": ""}
{"id": "3350948", "revid": "767487", "url": "https://it.wikipedia.org/wiki?curid=3350948", "title": "Thomas Forch", "text": "Biografia.\nViene ricordato come vincitore di una medaglia di bronzo nella sua disciplina, vittoria avvenuta ai campionati mondiali del 1983 (edizione tenutasi a Lake Placid, Stati Uniti d'America) insieme ai suoi connazionali Detlef Richter, Henry Gerlach e Dietmar Jerke\nNell'edizione l'argento and\u00f2 all'altra nazionale tedesca e l'oro alla svizzera."}
{"id": "3350953", "revid": "110157", "url": "https://it.wikipedia.org/wiki?curid=3350953", "title": "Neftegorsk (Territorio di Krasnodar)", "text": "Neftegorsk \u00e8 una cittadina della Russia europea meridionale, situata nel Territorio di Krasnodar; appartiene amministrativamente al \"rajon\" Ap\u0161eronskij."}
{"id": "3350956", "revid": "203463", "url": "https://it.wikipedia.org/wiki?curid=3350956", "title": "Antonin Nowotny", "text": ""}
{"id": "3350960", "revid": "124123", "url": "https://it.wikipedia.org/wiki?curid=3350960", "title": "Hendrik Trajectinus, Conte di Solms", "text": "Fu uno dei protagonisti della guerra della Grande Alleanza dove ricopr\u00ec un importante ruolo durante la battaglia di Steenkerque.\nFu ucciso nella battaglia di Landen."}
{"id": "3350963", "revid": "297059", "url": "https://it.wikipedia.org/wiki?curid=3350963", "title": "Edward Russell, 1\u00ba Conte di Orford", "text": ""}
{"id": "3350967", "revid": "1318658", "url": "https://it.wikipedia.org/wiki?curid=3350967", "title": "Associazione Calcio Cesena 1988-1989", "text": "Questa voce raccoglie le informazioni riguardanti lAssociazione Calcio Cesena nelle competizioni ufficiali della stagione 1988-1989.\nStagione.\nNella stagione 1988-1989 la squadra romagnola \u00e8 riuscita a confermare sulla panchina bianconera, il promettente tecnico Alberto Bigon, tra i maggiori artefici della salvezza ottenuta pochi mesi prima, ma non la \"stella\" della squadra, il giovane Ruggiero Rizzitelli attirato dalle sirene della , che lo preso nell'ambito di un'operazione che ha dato al Cesena, oltre a un conguaglio in denaro, anche il gradito ritorno di Massimo Agostini dopo un biennio giocato nella Capitale, in questa stagione realizza 12 reti.\nLa squadra ha chiuso il campionato al 13\u00ba posto, peggiorando certo il piazzamento in classifica rispetto a dodici mesi prima, ma ottenendo comunque il prestigioso obiettivo della salvezza. Da ricordare e passata agli annali, la storica vittoria al Manuzzi, dell'8 gennaio 1989 contro gli \"scudettati\" uscenti del (1-0): i rossoneri di Arrigo Sacchi, di li a pochi mesi pronti a laurearsi campioni d'Europa, furono battuti a sorpresa da una rete al 69' dello svedese Hans Holmqvist, neoacquisto della stagione bianconera.\nNella Coppa Italia il Cesena disputa prima del campionato il secondo girone di qualificazione, ottenendo con il terzo posto dietro a Torino ed Udinese, il passaggio alla seconda fase.\nNel secondo girone della seconda fase i bianconeri vincono con il Modena, pareggiano con il Lecce e perdono (2-0) con il Napoli di Maradona, che passa ai quarti di finale.\nMaglie e sponsor.\nLo sponsor tecnico per la stagione 1988-1989 fu adidas, mentre lo sponsor ufficiale fu Orogel.\nOrganigramma societario.\nArea direttiva\nArea tecnica"}
{"id": "3350968", "revid": "2166047", "url": "https://it.wikipedia.org/wiki?curid=3350968", "title": "Krasnaja Poljana (Territorio di Krasnodar)", "text": "Krasnaja Poljana (in russo \"radura rossa\" o \"radura bella\") \u00e8 una cittadina della Russia europea meridionale, situata nel Territorio di Krasnodar; appartiene amministrativamente al circondario urbano della citt\u00e0 di So\u010di, nel rajon municipale di Adler.\nSituata sul versante meridionale delle montagne del Grande Caucaso, \u00e8 un'attrezzata stazione per gli sport invernali e ospita, tra l'altro, il trampolino RusSki Gorki, la pista sciistica Roza Chutor e lo Sliding Center Sanki, ls pista artificiale di bob, skeleton e slittino."}
{"id": "3350970", "revid": "80339", "url": "https://it.wikipedia.org/wiki?curid=3350970", "title": "Krasnaya Polyana", "text": ""}
{"id": "3350971", "revid": "767487", "url": "https://it.wikipedia.org/wiki?curid=3350971", "title": "Madina Lake", "text": "I Madina Lake sono un gruppo musicale alternative rock statunitense formatosi a Chicago nel 2005.\nStoria.\nNathan e Matthew Leone precedentemente erano in un gruppo conosciuto come The Blank Theory a Chicago, Illinois. Il batterista Dan Torelli e Mateo Camargo erano in un gruppo chiamato Reforma che era a Chicago e le due band condividevano lo stesso manager e facevano spesso tour assieme. Nathan e Matthew fecero amicizia con Dan e Mateo, e infelici delle loro situazioni decisero di uscire dai loro gruppi e di formare i Madina Lake. Suonarono il loro primo concerto il 21 maggio 2005, alla storica Metro di Chicago.\nLa prima produzione \u00e8 l'EP autoprodotto \"The Disappearance of Adalia\" (agosto 2006). Dopo aver firmato un contratto con la Roadrunner Records, il gruppo ha pubblicato il primo album \"From Them, Through Us, to You\" nel marzo 2007.\nIl secondo album in studio \u00e8 uscito nel maggio 2009 ed \u00e8 \"Attics to Eden\", prodotto da David Bendeth.\nNel mese di settembre del 2011 \u00e8 stato pubblicato il successivo album, \"World War II\" (Razor &amp; Tie)."}
{"id": "3350974", "revid": "1573940", "url": "https://it.wikipedia.org/wiki?curid=3350974", "title": "Mostovskoj", "text": "Mostovskoj \u00e8 una cittadina della Russia europea meridionale, situata nel Territorio di Krasnodar; appartiene amministrativamente al \"rajon\" Mostovskij, del quale \u00e8 il capoluogo e il maggiore centro abitato."}
{"id": "3350978", "revid": "1442080", "url": "https://it.wikipedia.org/wiki?curid=3350978", "title": "Friedrich von Schomberg", "text": "Vita.\nFriedrich von Schomberg proveniva da una antica e nobile famiglia renana, gli Sch\u00f6nburg auf Wesel. Nacque ad Heidelberg, come figlio del \"Graf\" Hans Meinhard von Sch\u00f6nberg (1582\u20131616) ufficiale di campo del Palatinato elettorale e del Brandeburgo elettorale, e dell'inglese Anne (\u2020 1615), figlia del 5\u00b0 barone Dudley e di Theodosia Harington. Orfano di entrambi i genitori pochi mesi dopo la nascita, fu allevato ed educato da vari amici di famiglia, tra cui vi fu anche Federico V, elettore palatino, al cui servizio era stato suo padre. Come nobile calvinista, studi\u00f2 all'accademia di Sedan e all'universit\u00e0 di Leida, e nel 1633 cominci\u00f2 la sua carriera militare sotto Federico Enrico, principe d'Orange, e pass\u00f2 nel 1634 al servizio della Svezia, entrando in quello della Francia nel 1635. La sua famiglia, e la casata affine degli Sch\u00f6nberg sassoni, avevano gi\u00e0 raggiunto l'eminenza in Francia con Henri de Schomberg e Charles de Schomberg, entrambi marescialli di Francia.\nDopo un certo periodo si ritir\u00f2 nella sua propriet\u00e0 a Geisenheim sul Reno, ma nel 1639 rientr\u00f2 nell'esercito degli stati olandese, nel quale, apparentemente, a parte alcuni intervalli a Geisenheim, rimase fino al 1650. In seguito entr\u00f2 nuovamente nell'esercito francese come ufficiale generale (\"mar\u00e9chal de camp\"), prestando servizio sotto il comando di Turenne nelle campagne contro Cond\u00e9, e divent\u00f2 luogotenente generale nel 1665, ricevendo questa rapida promozione forse in parte a causa della sua relazione con Charles de Schomberg, duc d'Halluin.\nDopo la pace dei Pirenei (1659), l'indipendenza del Portogallo fu minacciata dalla Spagna e Schomberg fu inviato come consigliere militare a Lisbona con l'approvazione segreta di Carlo II d'Inghilterra. Luigi XIV di Francia, per non violare il trattato appena concluso con la Spagna, priv\u00f2 Schomberg dei suoi uffici francesi. Schomberg quindi assunse il comando della brigada inglese che consisteva di tre reggimenti in totale 3.000 uomini. Molti di questi erano ex truppe realiste e dell'esercito di Nuovo Modello della guerra civile inglese. Dopo molte difficolt\u00e0 nelle tre prime campagne derivanti dall'opposizione degli ufficiali portoghesi, il comandante portoghese Ant\u00f3nio Lu\u00eds de Meneses, insieme a Schomberg ottenne la vittoria di Montes Claros il 17 giugno 1665 sugli spagnoli comandati da Luis de Benavides Carrillo, marchese di Caracena.\nDopo aver partecipato con il suo esercito alla rivoluzione che depose il re regnante Alfonso VI del Portogallo in favore di suo fratello Dom Pedro, e terminata la guerra con la Spagna, Schomberg torn\u00f2 in Francia, e divent\u00f2 cittadino naturalizzato francese e acquist\u00f2 la signoria di Coubert vicino a Parigi. Era stato ricompensato dal re del Portogallo, nel 1663, con il grado di Grande, il titolo di conte di M\u00e9rtola e una pensione di 5000 franchi all'anno. Nel 1673 fu persuaso da Carlo II in Inghilterra a prendere il comando della neonata Blackheath Army, che avrebbe dovuto prendere parte a un'invasione della repubblica olandese durante la terza guerra anglo-olandese. Tuttavia l'esercito non entr\u00f2 in azione prima che il trattato di Westminster stabilisse la pace, e fu sciolto dal re in seguito a pressioni parlamentari.\nEntr\u00f2 quindi di nuovo al servizio della Francia. Le sue prime operazioni in Catalogna non ebbero successo a causa della disobbedienza dei subordinati e della crudezza delle sue truppe. Il 19 giugno 1674, fu sconfitto nella battaglia di Maureillas da Francisco Tutavilla, ma recuper\u00f2 il fallimento riconquistando fort de Bellegarde nel 1675. Per questo fu nominato maresciallo, venendo incluso nella promozione che segu\u00ec alla morte di Turenne.\nRifiut\u00f2 ostinatamente la richiesta di Luigi di cambiare il suo credo calvinista - e fu quindi espulso in Portogallo dopo la revoca dell'editto di Nantes nel 1685, dove era ancora tenuto in grande considerazione da Pietro II.\nAlla fine divenne generale in capo delle forze di Federico Guglielmo, elettore di Brandeburgo, e a Berlino fu il capo riconosciuto delle migliaia di rifugiati ugonotti l\u00ec. Poco dopo, con il consenso degli Elettori, si un\u00ec al principe d'Orange nella sua spedizione in Inghilterra nel 1688, la Gloriosa Rivoluzione, come secondo in comando del principe. L'anno successivo fu nominato cavaliere della Giarrettiera, \nfu nominato Maestro Generale dell'Artiglieria, fu creato duca di Schomberg, e ricevuto dalla Camera dei comuni un voto di 100.000 sterline per compensarlo della perdita dei suoi possedimenti francesi, di cui Luigi XIV lo aveva privato.\nPer completare la conquista della Gran Bretagna, Schomberg guid\u00f2 un distaccamento di truppe inglesi di 5.000-6.000 uomini in Irlanda nella tarda estate del 1689. Con questa forza, che era inadeguata sotto ogni aspetto, Schomberg tenne il campo nonostante le circostanze pi\u00f9 avverse fino a quando il re Guglielmo III arriv\u00f2 finalmente con i rinforzi a met\u00e0 giugno 1690. Tra il 1 e il 10 luglio 1690, l'esiliato Giacomo II e Guglielmo d'Orange-Nassau si incontrarono sul fiume Boyne e guidarono personalmente i loro eserciti (battaglia del Boyne). Il figlio di Schomberg, Meinhard, aiut\u00f2 l'esercito inglese a vincere, ma suo padre fu ucciso da una pallottola delle sue stesse file. Secondo altre fonti, fu catturato da un gruppo di cavalieri irlandesi mentre attraversava il fiume Boyne, cosa che aveva fortemente consigliato a Guglielmo di non fare, e, poich\u00e9 non indossava la corazza durante l'attraversamento, fu ucciso da colpi di spada.\nFrederick von Schomberg fu sepolto nella Cattedrale di San Patrizio a Dublino. Nel 1731, gli fu eretto un monumento con un'iscrizione latina di Jonathan Swift che accusava i suoi discendenti di non aver aiutato il loro glorioso padre ad avere una targa commemorativa\nMatrimonio e figli.\nSpos\u00f2 la cugina Johanna Elisabeth von Sch\u00f6nberg il 30 aprile 1638 che gli assicur\u00f2 la prole maschile. Poich\u00e9 la linea maschile dei discendenti di suo zio e suocero Heinrich Dietrich von Sch\u00f6nburg auf Wesel (\u2020 1621) era estinta con la morte del cognato e cugino Johann Eberhard von Sch\u00f6nburg auf Wesel nel 1637, attraverso il matrimonio si assicur\u00f2 il castello ancestrale e i feudi circostanti della sua dinastia, come \"Graf von Sch\u00f6nburg auf Wesel\".\nDal suo matrimonio con Johanna Elisabeth von Sch\u00f6nberg-Wesel (1617\u20131664) ebbe sei figli:\nIl suo secondo matrimonio nel 1669 con Susanne von Aumale-Haucourt (1625\u20131688) rimase senza figli"}
{"id": "3350980", "revid": "110157", "url": "https://it.wikipedia.org/wiki?curid=3350980", "title": "Psebaj", "text": "Psebaj \u00e8 una cittadina della Russia europea meridionale, situata nel Territorio di Krasnodar; appartiene amministrativamente al \"rajon\" Mostovskij."}
{"id": "3350981", "revid": "203463", "url": "https://it.wikipedia.org/wiki?curid=3350981", "title": "Tema Novotny", "text": ""}
{"id": "3350982", "revid": "762947", "url": "https://it.wikipedia.org/wiki?curid=3350982", "title": "Arrigo Pola", "text": "Biografia.\nEra nipote del tenore Ubaldo Toffanetti e trascorse la maggior parte della sua adolescenza a Modena. Nel 1937 entr\u00f2 al Conservatorio \"Orazio Vecchi\" di Modena studiando inizialmente la tromba. Mentre era al conservatorio gli fu detto che aveva un'ottima voce e venne convinto a studiare canto con Mercedes Aicardi. Nel 1940, vinse, assieme al giovane basso Cesare Siepi e al mezzosoprano Fedora Barbieri, il Concorso nazionale per cantanti d'opera indetto dalla RAI. Subito dopo l'affermazione nel concorso, venne arruolato nell'Esercito italiano dove combatt\u00e9 per tre anni durante la seconda guerra mondiale a Danzica in Polonia, territorio allora occupato dai nazisti. Fortunatamente, gran parte dei suoi compiti erano quelli di musicista e fu in grado di trascorrere molto del suo tempo suonando la tromba e cantando in una banda militare.\nDopo la fine del servizio militare, nel 1943, Pola continu\u00f2 i suoi studi di canto con Bertazzoni Barbieri e Leone Magiera. Fece quindi il suo debutto nel giugno 1945 al Teatro Comunale di Modena nel ruolo di Mario Cavaradossi in \"Tosca\" di Giacomo Puccini con Sara Scuderi nel ruolo della protagonista. Torn\u00f2 a cantare, nello stesso teatro, nel ruolo di Pinkerton in \"Madama Butterfly\" con Mafalda Favero, come Alfredo in \"La traviata\" con Margherita Carosio nel ruolo di Violetta e come Duca di Mantova nel \"Rigoletto\" con Tito Gobbi.\nLa sua carriera ebbe un rapido sviluppo che lo port\u00f2 a cantare al Teatro dell'Opera di Roma, al Teatro La Fenice e al Teatro San Carlo di Napoli. Nel 1945 e nel 1946 cant\u00f2 al Th\u00e9\u00e2tre de la Monnaie a Bruxelles, dove venne particolarmente ammirato nel ruolo del cavalier des Grieux in \"Manon\" di Jules Massenet. Debutt\u00f2 al Teatro alla Scala nel 1947 cantando nel ruolo del protagonista in \"Faust\" di Charles Gounod con Renata Tebaldi nel ruolo di Marguerite, Cesare Siepi come Mefistofele e Antonino Votto direttore. Altre sue notevoli interpretazioni, alla fine degli anni quaranta, furono il ruolo di Donello in \"La fiamma\" di Ottorino Respighi al Liceu di Barcellona e al Teatro Col\u00f3n di Buenos Aires, Maurizio in \"Adriana Lecouvreur\" di Francesco Cilea al Teatro Francesco Cilea di Reggio Calabria con Maria Caniglia come protagonista e in numerosi teatri d'opera nel ruolo di Enzo Grimaldi ne \"La Gioconda\" di Amilcare Ponchielli.\nNella primavera del 1951 Pola cant\u00f2 Alfredo, con Maria Callas nel ruolo di Violetta, al Teatro Regio di Parma. Purtroppo la Callas e suo marito Giovanni Battista Meneghini avevano un'avversione per Pola che ebbe un impatto negativo sulla sua carriera in Italia. Nell'estate del 1951 cant\u00f2 Enzo Grimaldi alle Terme di Caracalla in una serata di gala che il governo italiano aveva organizzato in onore del presidente delle Filippine. Pola venne invitato il giorno successivo ad un incontro con il presidente filippino, dove gli venne offerto un posto di tenore principale al Teatro dell'Opera di Manila e di insegnante di canto presso il Conservatorio di Manila. Dati i problemi con la Callas, Pola e sua moglie decisero di accettare l'offerta e la famiglia trascorse i tre anni seguenti nelle Filippine. L\u00ec egli cant\u00f2, con l'Opera di Manila, Canio in \"Pagliacci\", Manrico in \"Il trovatore\", Rodolfo in \"La boh\u00e8me\" e Turiddu in \"Cavalleria rusticana\" fra gli altri ruoli.\nNel 1954 Pola torn\u00f2 in Italia con la speranza di riprendere a cantare nel suo paese, ma il tentativo non and\u00f2 a buon fine. Quell'anno fu avvicinato da un panettiere di nome Fernando Pavarotti, che voleva sapere se la voce tenorile di suo figlio Luciano era abbastanza buona per intraprendere lo studio per diventare cantante d'opera. Pola disse, in seguito, che dopo averlo ascoltato per quindici minuti si rese subito conto di trovarsi di fronte ad un vero talento. Decise pertanto spontaneamente di aiutare il ragazzo e la sua famiglia, che non aveva grandi possibilit\u00e0 economiche, dando gratuitamente a Luciano lezioni di canto giornaliere. Per i successivi tre anni, Luciano studi\u00f2 con Pola quasi tutti i giorni. Pavarotti in seguito ebbe a dichiarare: \"Se non fosse per il mio caro maestro Arrigo Pola, non sarei quello che sono oggi\".\nNel 1957 a Pola venne offerta la cattedra di canto alla Tokyo University of the Arts e il ruolo di direttore artistico alla Fujiwara Opera a condizione che insegnasse in lingua giapponese. Egli accett\u00f2 l'incarico dopo essersi assicurato che Pavarotti potesse continuare a studiare con Ettore Campogalliani. Pavarotti continu\u00f2 comunque a mantenere i contatti con Pola e a chiedergli consigli andando a trovarlo a pi\u00f9 riprese a Tokyo mentre studiava con Campogalliani. Pola divenne il rettore del dipartimento di canto europeo all'Universit\u00e0 di Tokyo. Nel contempo continu\u00f2 a cantare in opere e concerti in Giappone e Cina. Egli interpret\u00f2 Pinkerton nel primo film in bianco e nero di \"Madama Butterfly\" prodotto dalla NHK.\nNel 1965 torn\u00f2 in Italia e dedic\u00f2 il resto della sua vita insegnando canto a Cagliari, Verona, Bologna e Modena. Fra i suoi allievi pi\u00f9 famosi di queste ultime periodo si ricordano Riccarda Bassi, Peter Butterfield, Andrea Coronella, Nikolay Dorozhkin, Thi\u00e9rry F\u00e9lix, Rudy Giovannini, Reinaldo Macias, David Mannell, Michi\u00e8 Nakamaru, Jacek Pazola, Luana Pellegrineschi il tenore Vincenzo Rose, il basso Mario Luperi, e Manrico Tedeschi. Mor\u00ec a Modena all'et\u00e0 di ottant'anni."}
{"id": "3350984", "revid": "1654832", "url": "https://it.wikipedia.org/wiki?curid=3350984", "title": "Francesca Nunzi", "text": "Biografia.\nFrancesca Nunzi nasce a Roma e fin da piccola manifesta una spiccata propensione per le arti dello spettacolo. Da giovane inizia a cantare in una nota osteria tradizionale della Capitale, recependo dal padre la passione per gli stornelli popolari. Proprio questa sua caratteristica la far\u00e0 notare da Gigi Proietti, che la ammetter\u00e0 al proprio laboratorio di arti sceniche, dove si diplomer\u00e0 e da dove inizier\u00e0 la carriera, accanto proprio al Maestro, in spettacoli come \"Leggero Leggero\", \"A me gli occhi bis\". Con il gruppo dei Picari, formatosi durante lo stesso laboratorio, insieme ai compagni di corso Augusto Fornari, Roberto D'Alessandro, Massimiliano Giovanetti e Marco Simeoli, Francesca affronta la strada del variet\u00e0 e della scrittura autoriale facendo spettacoli comici di grande impatto sul pubblico. Nel frattempo debutta anche al cinema diretta da Cristiano Bortone in \"Oasi\" e da Carlo Verdone in \"Perdiamoci di vista\". Sul grande schermo sar\u00e0 diretta tra gli altri da Christian De Sica, Leone Pompucci, Tinto Brass. In Teatro collabora sempre negli anni '90 con Pier Francesco Pingitore e Nicola Pistoia. Continua intanto a coltivare la passione per le tradizioni della sua citt\u00e0, sviluppando doti interpretative. Non a caso nel 2011 sar\u00e0 scelta dallo stesso Luigi Magni per interpretare il ruolo di Tosca nella riduzione teatrale, in versione di commedia musicale, del suo omonimo film. Il teatro musicale la vedr\u00e0 spesso interprete di on-woman show, dei quali \u00e8 ella stessa autrice o coautrice, e di commedie e musical originali come \"E che cats!!! Un altro musical?!?\", diretto da Francesco Arienzo accanto a Barbara Foria, Claudio Insegno e Marco Simeoli o \"Roma Napoli, un\u2019ora di treno per mille racconti\" sempre con Simeoli, che ritrover\u00e0 anche nell\u2019ultima edizione di \"Aggiungi un posto a tavola\" dove interpreta il ruolo di Ortensia, accanto a Gianluca Guidi ed Enzo Garinei, nelle stagioni teatrali 2017/2018, 2018/2019 e 2019/2020. Nell\u2019estate 2020 \u00e8 protagonista di un evento unico, nell\u2019estate del Covid: \"Musical Night \u2013 il Sogno del Teatro\", ideato e diretta da Marco Predieri. Al termine dello spettacolo riceve dal sindaco di Castelnuovo Berardenga, Fabrizio Nepi, il Premio Calici di Stelle alle Stelle dello Spettacolo, come interprete proprio di commedie musicali. \nFrancesca Nunzi unisce alle doti di attrice e performer quelle di scrittrice, \u00e8 infatti autrice del romanzo autobiografico \"Quei due nel mio orecchio\" e della raccolta \"Liberi eccessi di fantasia\", che racchiude anche un omaggio al padre. Collabora inoltre come autrice musicale con il Maestro Marco Petriaggi assieme al quale ha inciso varie canzoni, sempre in vernacolo romano, ed edito nel dicembre 2020 il brano \"Buon Natale\"."}
{"id": "3350985", "revid": "486946", "url": "https://it.wikipedia.org/wiki?curid=3350985", "title": "Assunzione della Vergine (Lotto)", "text": ""}
{"id": "3350990", "revid": "1573940", "url": "https://it.wikipedia.org/wiki?curid=3350990", "title": "Novomichajlovskij", "text": "Novomichajlovskij \u00e8 una cittadina della Russia europea meridionale, situata nel Territorio di Krasnodar; appartiene amministrativamente al \"rajon\" Tuapsinskij."}
{"id": "3350991", "revid": "228587", "url": "https://it.wikipedia.org/wiki?curid=3350991", "title": "Campionati del mondo di canottaggio 2010", "text": "I Campionati del mondo di canottaggio 2010 si sono disputati tra il 29 ottobre e il 7 novembre 2010 sul Lago Karapiro, vicino a Cambridge in Nuova Zelanda."}
{"id": "3350993", "revid": "767487", "url": "https://it.wikipedia.org/wiki?curid=3350993", "title": "D\u017eubga", "text": "D\u017eubga \u00e8 una cittadina della Russia europea meridionale, situata nel Territorio di Krasnodar; appartiene amministrativamente al \"rajon\" Tuapsinskij."}
{"id": "3350994", "revid": "287204", "url": "https://it.wikipedia.org/wiki?curid=3350994", "title": "Dzubga", "text": ""}
{"id": "3350995", "revid": "80339", "url": "https://it.wikipedia.org/wiki?curid=3350995", "title": "Dzhubga", "text": ""}
{"id": "3350997", "revid": "80339", "url": "https://it.wikipedia.org/wiki?curid=3350997", "title": "Novomihajlovski", "text": ""}
{"id": "3350998", "revid": "80339", "url": "https://it.wikipedia.org/wiki?curid=3350998", "title": "Novomihajlovskij", "text": ""}
{"id": "3350999", "revid": "80339", "url": "https://it.wikipedia.org/wiki?curid=3350999", "title": "Novomikhajlovskij", "text": ""}
{"id": "3351001", "revid": "80339", "url": "https://it.wikipedia.org/wiki?curid=3351001", "title": "Novomikhaylovsky", "text": ""}
{"id": "3351002", "revid": "986213", "url": "https://it.wikipedia.org/wiki?curid=3351002", "title": "James Butler, II duca di Ormonde", "text": "Fu uno dei protagonisti della guerra della Grande Alleanza e per due volte fu nominato lord luogotenente d'Irlanda dalla regina Anna: la prima il 19 febbraio 1703 e la seconda il 26 ottobre 1710.\nTerzo del ramo dei Kilcash della sua casata a ereditare la contea di Ormond, come suo nonno il I duca, venne allevato di fede protestante a differenza di gran parte dei membri della sua famiglia che per tradizione erano cattolici romani. Prest\u00f2 servizio nella campagna per schiacciare la Ribellione di Monmouth, nella Guerra guglielmita in Irlanda, nella Guerra dei Nove anni e nella Guerra di successione spagnola, ma venne infine accusato di tradimento durante l'Insurrezione giacobita del 1715, privato dei propri onori ed esiliato.\nBiografia.\nI primi anni e la carriera militare.\nFiglio di Thomas Butler, VI conte di Ossory e di sua moglie, Emilia (nata van Nassau-Beverweerd), James era nipote di James Butler, I duca di Ormonde e nacque a Dublino, ma venne educato dapprima in Francia e poi al Christ Church College di Oxford. Alla morte di suo padre il 30 luglio 1680 ottenne il titolo di Barone Butler nella par\u00eca inglese e per concessione quello di Conte di Ossory. Ottenne quindi il comando di un reggimento di cavalleria in Irlanda nel 1683, ruolo con cui venne convocato da re Giacomo II per combattere contro il duca di Monmouth nella Battaglia di Sedgemoor nel luglio del 1685. Succeduto a suo nonno come duca di Ormonde il 21 luglio 1688, il 28 settembre di quello stesso anno venne nominato cavaliere dell'Ordine della Giarrettiera. Nel 1688 divenne anche cancelliere dell'Trinity College di Dublino and Chancellor of the University of Oxford.\nNel gennaio e febbraio del 1689 vot\u00f2 contro la mozione per porre Guglielmo d'Orange e Maria sul trono e contro la mozione che prevedeva l'abdicazione di Giacomo II. Successivamente, ad ogni modo, accett\u00f2 il governo di Guglielmo d'Orange, dal quale egli venne nominato colonnello delle Queen's Troop of Horse Guards il 20 aprile 1689, e comand\u00f2 queste stesse truppe nella Battaglia di Boyne nel luglio del 1690 durante la Guerra guglielmita in Irlanda. Nel febbraio del 1691 divenne Lord Luogotenente del Somerset.\nPrest\u00f2 servizio ancora per Guglielmo d'Orange durante la Guerra dei Nove anni e, dopo essere stato promosso al rango di maggiore generale, combatt\u00e9 alla Battaglia di Steenkerque nell'agosto del 1692 e nella Battaglia di Landen nel luglio 1693, dove venne fatto prigioniero dai francesi e scambiato quindi con il duca di Berwick, figlio ilegittimo di Giacomo II. Venne promosso tenente generale nel 1694.\nDopo l'ascesa al trono della regina Anna di Gran Bretagna nel marzo del 1702, divenne comandante delle forze di terra che cooperarono con Sir George Rooke in Spagna, dove combatt\u00e9 nella Battaglia di Cadice nell'agosto del 1702 e poi nella Battaglia della baia di Vigo nell'ottobre di quello stesso anno, nell'ambito della Guerra di successione spagnola. Reso parte del Privy Council della regina, il duca di Ormonde succedette a Lord Rochester come Lord Luogotenente d'Irlanda nel 1703.\nDopo le dimissioni del duca di Marlborough, Ormonde venne nominato come comandante in capo delle forze inglesi e colonnello del 1st Regiment of Foot Guards il 4 gennaio 1711 nonch\u00e9 capitano generale il 26 febbraio 1711. Al parlamento irlandese, Ormonde e la maggioranza dei pari sostennero gli interessi del partito dei tories.\nNell'aprile del 1712 lasci\u00f2 Harwich verso Rotterdam per guidare le truppe inglesi che presero parte alla guerra. Una volta giunto a destinazione si rese strumento dei tories la cui politica era quella di continuare la guerra anche nei Paesi Bassi dando ordini segreti ad Ormonde di non prendere parte attiva al supporto degli alleati sotto il comando del principe Eugenio di Savoia. Nel luglio del 1712, Ormonde avvis\u00f2 il principe Eugenio che egli non avrebbe potuto supportare oltre l'assedio di Le Quesnoy e che egli stava ritirando le truppe inglesi dall'azione al posto di prendere possesso di Dunkirk. Ormonde prese possesso di Gand e Bruges e di Dunkirk di modo da assicurare alle truppe provvigioni necessarie. Il 15 aprile 1713 egli divenne Lord Luogotenente del Norfolk.\nL'accusa di tradimento.\nLa posizione di Ormonde come capitano generale gli aveva conferito maggiori importanza nella crisi scoppiata dopo la morte della regina Anna e, gi\u00e0 durante gli ultimi anni di regno della regina, Ormonde ebbe quasi certamente dei legami giacobiti tra cui con suo cugino, Piers Butler, III visconte Galmoye, il quale in vista di una possibile insurrezione teneva dei barili di polvere da sparo al Castello di Kilkenny. Re Giorgio I alla sua ascesa al trono nell'agosto del 1714 istitu\u00ec nuovi cambiamenti ed escluse i tories dal favore reale. Ormonde venne privato dei suoi incarichi di capitano generale, colonnello del 1st Regiment of Foot Guards e comandante in capo delle forze inglesi coi due primi posti concessi al duca di Marlborough ed il ruolo di comandante in capo passato al conte di Stair. Il 19 novembre 1714 Ormonde venne nominato membro del ricostituito Privy Council of Ireland.\nAccusato di aver supportato l'Insurrezione giacobita del 1715, durante la quale i ribelli gridarono a pi\u00f9 riprese \"Evviva l'alto clero e Ormonde!\", venne implicato per alto tradimento da Lord Stanhope il 21 luglio 1715. Egli avrebbe probabilmente potuto evitare il disonore se fosse rimasto in Inghilterra ed avesse affrontato il processo relativo, ma decise invece di partire alla volta della Francia l'8 agosto 1715 ed inizialmente rimase a Parigi con Lord Bolingbroke. Il 20 agosto 1715, data l'evidenza della sua colpa suggellata dalla sua fuga, venne privato ufficialmente di tutti i suoi titoli e possedimenti Il Conte Maresciallo ottenne l'ordine di rimuovere il suo nome e stemma dall'elenco dei pari e la sua bandiera come cavaliere della Giarrettiera venne rimossa dalla Cappella di San Giorgio a Windsor.\nIl 20 giugno 1716, il Parlamento d'Irlanda pass\u00f2 un atto che estinse le rendite della contea palatina di Tipperary; la corona comand\u00f2 inoltre la taglia di 10.000 sterline a chi avesse riportato vivo o morto Ormonde se avesse tentato di sbarcare in Irlanda. Il 24 giugno 1721, ad ogni modo, lo stesso parlamento permise a Charles Butler, I conte di Arran di acquistare le residenze e i possedimenti del fratello.\nOrmonde si spost\u00f2 successivamente in Spagna dove intrattenne delle discussioni col cardinale Giulio Alberoni. Prese parte quindi al tentativo spagnolo di invadere l'Inghilterra e porre James Francis Edward Stuart sul trono inglese nel 1719, ma la sua flotta venne dispersa da una tempesta nella regione della Galizia. Nel 1732 si spost\u00f2 ad Avignone, dove ricevette nel 1733 la visita della scrittrice Lady Mary Wortley Montagu. Ormonde mor\u00ec in esilio il 16 novembre 1745, e venne sepolto nell'Abbazia di Westminster il 22 maggio 1746.\nMatrimonio e figli.\nNel 1682 aveva sposato lady Anne Hyde, figlia del Visconte Hyde di Kenilworth; la coppia ebbe una sola figlia. Dopo la morte della sua prima moglie (fatto che gli provoc\u00f2 una profonda depressione) nel 1685, si rispos\u00f2 con lady Mary Somerset, dama di compagnia a corte e figlia del duca di Beaufort e di Mary Capel nel 1685; la coppia ebbe un figlio e due figlie."}
{"id": "3351004", "revid": "80339", "url": "https://it.wikipedia.org/wiki?curid=3351004", "title": "Psebay", "text": ""}
{"id": "3351005", "revid": "80339", "url": "https://it.wikipedia.org/wiki?curid=3351005", "title": "Psebai", "text": ""}
{"id": "3351006", "revid": "297059", "url": "https://it.wikipedia.org/wiki?curid=3351006", "title": "James Butler, 2\u00ba Duca di Ormonde", "text": ""}
{"id": "3351007", "revid": "1573940", "url": "https://it.wikipedia.org/wiki?curid=3351007", "title": "Ryanggang", "text": "La provincia del Ryanggang () \u00e8 una delle suddivisioni amministrative della Corea del Nord, con capoluogo Hyesan.\nGeografia antropica.\nSuddivisioni amministrative.\nIl Ryanggang \u00e8 suddiviso in 1 citt\u00e0 (\"si\") ed 11 contee (\"gun\")."}
{"id": "3351010", "revid": "297059", "url": "https://it.wikipedia.org/wiki?curid=3351010", "title": "Ritratto d'uomo (Lotto)", "text": "Il Ritratto d'uomo \u00e8 un dipinto a olio su tela (115x98 cm) di Lorenzo Lotto, databile al 1545 circa e conservato nella Pinacoteca di Brera a Milano. \nStoria.\nL'opera entr\u00f2 a Brera col lascito Oggioni, nel 1855.\nLa datazione si basa su motivi stilistici e colloca l'opera a met\u00e0 degli anni quaranta, vicina ad altri ritratti di sobria compostezza, come il \"Ritratto di gentiluomo anziano coi guanti\", pure a Brera. C'\u00e8 anche un'ipotesi che identifica il protagonista con Giovanni Taurini da Montepulciano, vicereggente di Ancona, che quindi sposterebbe la datazione al 1451, anno dell'arrivo di Lotto nella citt\u00e0 marchigiana.\nDescrizione e stile.\nL'uomo \u00e8 ritratto a mezza figura su sfondo scuro, con abbigliamento nero e berretta dello stesso colore. Come tipico della moda del tempo porta barba e baffi lunghi, in questo caso biondi. La mano destra stringe l'impugnatura di un'arma, mentre la sinistra indica l'angolo inferiore a sinistra, verso un elemento non pi\u00f9 visibile, forse uno stemma sulla cornice, che avrebbe sicuramente permesso di identificare il soggetto con maggior chiarezza. L'atteggiamento \u00e8 placido e statico.\nPrevalgono le tonalit\u00e0 scure, che danno maggior risalto, per contrasto, a quelle in luce, come il volto e le mani."}
{"id": "3351013", "revid": "748037", "url": "https://it.wikipedia.org/wiki?curid=3351013", "title": "Deodato Guinaccia", "text": "Biografia.\nLe notizie biografiche relative al Guinaccia sono estremamente scarse; probabilmente nato a Napoli (dato che in alcune opere di firma come Deodatus Neapolitanus), la sua formazione sarebbe avvenuta nell'ambiente pittorico della citt\u00e0 partenopea degli anni '50-'60 del Cinquecento, legata soprattutto alle influenze del manierismo tosco-romano di Marco Pino.\nNon \u00e8 nota la data precisa del suo trasferimento a Messina; gli estremi cronologici noti ad oggi, desunti dalle datazioni apposte nelle sue opere siciliane, spaziano dal 1570 al 1585; \u00e8 falsa, dunque, la notizia riportata dalla maggior parte delle fonti antiche di un suo alunnato a Messina presso Polidoro essendo quest'ultimo, nel 1570, gi\u00e0 morto da tempo. L'influenza polidoresca sempre presente nella sua pittura, declinata in una forma di espressivit\u00e0 a volte drammatica e in una attenta ricerca fisionomica dei personaggi delle sue opere, sarebbe maturata dunque con la conoscenza - nella citt\u00e0 dello Stretto - delle opere di Polidoro e della cerchia polidoresca locale.\nA Messina il Guinaccia maturer\u00e0 un discreto successo, e sar\u00e0 impegnato in numerose commissioni pubbliche e private, molte delle quali destinati a territori della provincia. \nGiovan Simone Comand\u00e8 e Cesare di Napoli furono suoi allievi."}
{"id": "3351014", "revid": "599013", "url": "https://it.wikipedia.org/wiki?curid=3351014", "title": "Martin Wiig", "text": "Carriera.\nClub.\nWiig inizi\u00f2 la carriera con le squadre giovanili di Bod\u00f8/Glimt e Ur\u00e6dd. Con quest'ultima squadra, riusc\u00ec a debuttare ufficialmente e a giocare 5 partite, con una rete all'attivo. Nel 2001 pass\u00f2 all'Odd Grenland, club militante nella Tippeligaen. Esord\u00ec il 16 aprile nella massima divisione norvegese, subentrando a Kim Larsen nel successo per tre a zero sul Sogndal. Il 9 maggio segn\u00f2 la prima rete per il club, nell'edizione stagionale della Coppa di Norvegia: sigl\u00f2 una delle marcature con cui la sua squadra super\u00f2 cinque a uno il Larvik. Il 21 ottobre arrivarono le prime reti in campionato: fu infatti autore di una tripletta ai danni del Bryne, permettendo all'Odd Grenland di vincere per tre a uno in trasferta.\nNel 2004, fu ceduto in prestito al Sandefjord, in Adeccoligaen. Gioc\u00f2 la prima partita per il nuovo club il 20 giugno: sostitu\u00ec infatti Thomas Eftedal nei minuti finali della partita persa per due a uno contro lo Str\u00f8msgodset. L'11 luglio sigl\u00f2 la prima rete, nel tre a zero sul campo dello H\u00f8dd.\nNel 2005 pass\u00f2 a titolo definitivo al Fredrikstad. Esord\u00ec in squadra il 10 aprile, sostituendo \u00d8yvind Ho\u00e5s nei minuti finali del pareggio per uno a uno contro il Lyn. Realizz\u00f2 il primo gol in data 5 maggio, nel pareggio per uno a uno contro lo HamKam.\nNel 2006, fu ceduto in prestito al Sarpsborg: la prima gara con la nuova casacca la disput\u00f2 il 27 agosto, quando fu titolare nell'uno a uno casalingo contro lo Aalesund. Il 3 settembre and\u00f2 in rete ai danni del Sogndal, ma la sua squadra non and\u00f2 oltre il pareggio per due a due. Torn\u00f2 poi al Fredrikstad ma, dopo aver collezionato altre 8 presenze in campionato, torn\u00f2 a titolo definitivo al Sarpsborg (che nel frattempo cambi\u00f2 il nome in Sarpsborg Sparta). L'anno seguente, il club divent\u00f2 Sarpsborg 08 e, nel 2010, conquist\u00f2 la promozione nella Tippeligaen: Wiig contribu\u00ec con 29 presenze e 7 reti.\nNazionale.\nWiig collezion\u00f2 una presenza con la . Debutt\u00f2 il 7 giugno 2005, quando sostitu\u00ec Christian Grindheim nella sconfitta per due a uno contro la ."}
{"id": "3351019", "revid": "228587", "url": "https://it.wikipedia.org/wiki?curid=3351019", "title": "Neftegorsk", "text": "Neftegorsk (; derivante da \u043d\u0435\u0444\u0442, \"petrolio\" e \u0433\u043e\u0440\u0430, \"montagna\") \u00e8 un toponimo russo che pu\u00f2 riferirsi a:"}
{"id": "3351020", "revid": "287204", "url": "https://it.wikipedia.org/wiki?curid=3351020", "title": "Internazionali di Tennis di Bergamo 2011 - Singolare", "text": "Il singolare dell'Internazionali di Tennis di Bergamo 2011 \u00e8 stato un torneo di tennis facente parte dell'ATP Challenger Tour 2011.\nKarol Beck era il detentore del titolo, ma ha perso nel 1\u00ba turno contro J\u00fcrgen Zopp.\nAndreas Seppi ha battuto in finale Gilles M\u00fcller 3\u20136, 6\u20133, 6\u20134."}
{"id": "3351022", "revid": "1442080", "url": "https://it.wikipedia.org/wiki?curid=3351022", "title": "Internazionali di Tennis di Bergamo 2011 - Doppio", "text": "Il doppio dell'Internazionali di Tennis di Bergamo 2011 \u00e8 stato un torneo di tennis facente parte dell'ATP Challenger Tour 2011.\nJonathan Marray e Jamie Murray non hanno difeso il titolo conquistato nel 2010.\nFrederik Nielsen e Ken Skupski ha battuto in finale Michail Elgin e Aleksandr Kudrjavcev che non hanno disputato la partita."}
{"id": "3351023", "revid": "80339", "url": "https://it.wikipedia.org/wiki?curid=3351023", "title": "Ahtyrskij", "text": ""}
{"id": "3351024", "revid": "80339", "url": "https://it.wikipedia.org/wiki?curid=3351024", "title": "Akhtyrskij", "text": ""}
{"id": "3351025", "revid": "80339", "url": "https://it.wikipedia.org/wiki?curid=3351025", "title": "Akhtyrsky", "text": ""}
{"id": "3351026", "revid": "80339", "url": "https://it.wikipedia.org/wiki?curid=3351026", "title": "Ahtyrski", "text": ""}
{"id": "3351027", "revid": "105826", "url": "https://it.wikipedia.org/wiki?curid=3351027", "title": "Vidman Rezzonico", "text": ""}
{"id": "3351029", "revid": "715366", "url": "https://it.wikipedia.org/wiki?curid=3351029", "title": "Concerto per pianoforte e orchestra n. 1 (Balakirev)", "text": "Il Concerto per pianoforte e orchestra n. 1 in fa diesis minore, Op. 1 fu scritto da Milij Alekseevi\u010d Balakirev tra il 1855 ed il 1856.\nStoria della composizione.\nIl concerto fu composto da Balakirev durante gli studi di matematica presso l'Universit\u00e0 di Kazan'. Dopo essersi trasferito a San Pietroburgo senza terminare gli studi, Balakirev debutt\u00f2 in pubblico come pianista in occasione di un concerto universitario nel 1856, dove esegu\u00ec la parte solista del suo concerto per pianoforte n. 1 con notevole successo. In tale occasione Balakirev impression\u00f2 favorevolmente il compositore e critico Aleksandr Serov. \nStruttura della composizione.\nIl concerto \u00e8 strutturato in un unico movimento in forma ciclica. "}
{"id": "3351030", "revid": "1442080", "url": "https://it.wikipedia.org/wiki?curid=3351030", "title": "Caloundra International 2011 - Singolare", "text": "Il singolare del Caloundra International 2011 \u00e8 stato un torneo di tennis facente parte dell'ATP Challenger Tour 2011.\nGrega \u017demlja ha battuto in finale Bernard Tomi\u0107 7\u20136(4), 6\u20133."}
{"id": "3351031", "revid": "287204", "url": "https://it.wikipedia.org/wiki?curid=3351031", "title": "Dietmar Jerke", "text": "Biografia.\nViene ricordato come vincitore di una medaglia di bronzo nella sua disciplina, vittoria avvenuta ai campionati mondiali del 1983 (edizione tenutasi a Lake Placid, Stati Uniti d'America) insieme ai suoi connazionali Detlef Richter, Henry Gerlach e Thomas Forch\nNell'edizione l'argento and\u00f2 all'altra nazionale tedesca e l'oro alla svizzera. Ai mondiali del 1985 ottenne una medaglia d'argento sempre nel bob a quattro."}
{"id": "3351033", "revid": "297059", "url": "https://it.wikipedia.org/wiki?curid=3351033", "title": "Ritratto di gentiluomo anziano coi guanti", "text": "Il Ritratto di gentiluomo anziano coi guanti \u00e8 un dipinto a olio su tela (90x75 cm) di Lorenzo Lotto, databile al 1543 circa e conservato nella Pinacoteca di Brera a Milano. \u00c8 firmato \"L. Loto\".\nStoria.\nL'opera entr\u00f2 a Brera dalla collezione del conte Castellane Harrach di Torino, con il tramite dell'antiquario Giuseppe Baslini, nel 1859.\nLa datazione si basa su motivi stilistici e colloca l'opera a met\u00e0 degli anni quaranta, vicina ad altri ritratti di sobria compostezza, come il \"Ritratto di Febo da Brescia\", pure a Brera, o il \"Ritratto di gentiluomo trentasettenne\", alla Galleria Doria-Pamphili. \nTra le proposte di identificazione la pi\u00f9 accreditata \u00e8 quella legata al nome di Liberale da Pinedel, un cui ritratto \u00e8 registrato nel libro di conti dell'artista nel 1543, subito dopo l'arrivo a Treviso del pittore. L'uomo per\u00f2 a quell'anno aveva quarantasette-quarantott'anni, forse meno di quelli dimostrati dall'uomo ritratto. Altri personaggi ritratti in quel periodo furono Marcello Framberti, mantovano, e Ludovico Avolante, effigiato nel 1544.\nDescrizione e stile.\nL'uomo \u00e8 ritratto a mezza figura su sfondo scuro, con abbigliamento nero e grossa berretta dello stesso colore. Come tipico della moda del tempo porta barba e baffi lunghi, in questo caso biondi. La mano destra stringe un fazzoletto bianco ricamato e quella sinistra \u00e8 portata alla cintura e stringe i guanti. Gli abiti sono costosi e ricchi di ricami, con un'evidente catena dorata che pende dalla giacca e un massiccio anello d'oro.\nL'atteggiamento \u00e8 placido e statico, secondo uno schema derivato dall'esempio di Tiziano. Maggiore delle opere del collega \u00e8 invece l'introspezione psicologica, qui esaltata ai massimi livelli nelle sottili sfumature dell'espressione del volto, rese con una qualit\u00e0 pittorica molto alta. \nPrevalgono le tonalit\u00e0 scure, che danno maggior risalto, per contrasto, a quelle in luce, quali il volto e le mani. Il volto \u00e8 dopotutto protagonista assoluto della scena, senza sovrapposizioni simboliche o allegoriche tipiche della produzione anteriore dell'artista."}
{"id": "3351035", "revid": "307923", "url": "https://it.wikipedia.org/wiki?curid=3351035", "title": "CEPR", "text": "In italiano, la sigla CEPR \u00e8 solitamente usata per indicare il Comitato di esperti per la politica della ricerca.\nLa sigla CEPR pu\u00f2 anche riferirsi a:"}
{"id": "3351036", "revid": "767487", "url": "https://it.wikipedia.org/wiki?curid=3351036", "title": "Heden\u00e4set", "text": "Heden\u00e4set \u00e8 una localit\u00e0 (\"t\u00e4tort\" in svedese) del comune di \u00d6vertorne\u00e5 (contea di Norrbotten, Svezia).\nNel 2005 la popolazione era di 285 abitanti."}
{"id": "3351037", "revid": "1442080", "url": "https://it.wikipedia.org/wiki?curid=3351037", "title": "Caloundra International 2011 - Doppio", "text": "Il doppio del Caloundra International 2011 \u00e8 stato un torneo di tennis facente parte dell'ATP Challenger Tour 2011.\nMatthew Ebden e Samuel Groth hanno battuto in finale Pavol \u010cerven\u00e1k e Ivo Klec 6\u20133, 3\u20136, [10\u20131]."}
{"id": "3351039", "revid": "93283175", "url": "https://it.wikipedia.org/wiki?curid=3351039", "title": "LUMZ-945", "text": "La LUMZ-945 \u00e8 un'auto-frigo prodotta dalla LUMZ negli anni 1964-1965.\nCaratteristiche.\nCostruita sulla base della Moskvitch-432, la LUMZ-945 veniva usata per il trasporto alimentare verso i negozi di vendita al dettaglio e i punti di ristorazione collettiva. \nL'impianto di refrigerazione trovava posto nella cabina di guida, sul sedile del passeggero mentre la parte posteriore del veicolo era completamente sigillata ed isolata dall'esterno e conteneva le due batterie di raffreddamento. A causa dell'impianto la capacit\u00e0 di carico era ridotta da 250kg a 170kg.\nLo svantaggio principale di questi furgoni era la difficolt\u00e0 nel raggiungere il fondo del vano frigo, tuttavia la semplicit\u00e0 costruttiva e l'economicit\u00e0 prevalsero."}
{"id": "3351042", "revid": "435108", "url": "https://it.wikipedia.org/wiki?curid=3351042", "title": "Delfino Anzio", "text": ""}
{"id": "3351044", "revid": "435108", "url": "https://it.wikipedia.org/wiki?curid=3351044", "title": "Rari Nantes Anzio", "text": ""}
{"id": "3351049", "revid": "287204", "url": "https://it.wikipedia.org/wiki?curid=3351049", "title": "Open EuroEnergie de Quimper 2011 - Singolare", "text": "Il singolare dell'Open EuroEnergie de Quimper 2011 \u00e8 stato un torneo di tennis facente parte dell'ATP Challenger Tour 2011.\nDavid Guez ha battuto in finale Kenny de Schepper 6\u20132, 4\u20136, 7\u20136(5)."}
{"id": "3351050", "revid": "1442080", "url": "https://it.wikipedia.org/wiki?curid=3351050", "title": "Luis Pentrelli", "text": "Caratteristiche tecniche.\nGiocava come ala.\nCarriera.\nClub.\nDopo aver giocato in patria con il Gimnasia La Plata arriva in Italia per giocare da titolare nell'Udinese. Esordisce il 9 settembre 1957 nella prima giornata di campionato Bologna-Udinese 2-2. Rimane alla societ\u00e0 di Udine per le successive cinque stagioni: nelle prime due l'Udinese si salva guadagnando l'accesso alla Coppa Mitropa 1960. Nella coppa europea ottenne una vittoria ed una sconfitta contro l'Austria Vienna, partite valide per la classifica per Stati. Nella stagione 1960-1961 l'Udinese si salv\u00f2 dalla retrocessione ottenendo l'accesso alla Coppa Mitropa: i friulani vincono il proprio girone comprendente Kladno, Wr. Neust\u00e4dter, e LASK Linz ed accedono alle semifinali dove sono estromessi dai cecoslovacchi dello Slovan Nitra per 5-4. Nella stagione 1961-1962 l'Udinese retroceder\u00e0 in Serie B.\nPentrelli passa alla Fiorentina giunta terza in campionato e che pu\u00f2 accedere alla Coppa Mitropa: i toscani inclusi in un girone con Vasas, Vojvodina Novi Sad e Spartak Trnava arrivano secondi dietro il Vasas e vengono eliminati.\nIn campionato i viola giungono al sesto posto; Pentrelli realizzer\u00e0 una marcatura in 11 incontri chiudendo la sua ultima stagione."}
{"id": "3351053", "revid": "324090", "url": "https://it.wikipedia.org/wiki?curid=3351053", "title": "Flora e fauna della Finlandia", "text": ""}
{"id": "3351054", "revid": "226458", "url": "https://it.wikipedia.org/wiki?curid=3351054", "title": "Yamaha YM2203", "text": "L'YM2203 OPN (da \"FM Operator Type-N\") \u00e8 un chip sonoro a 6 canali prodotto da Yamaha. \u00c8 il progenitore della famiglia OPN di sintetizzatori a modulazione di frequenza (FM) utilizzati in molti giochi arcade ed home computer costruiti tra gli anni ottanta ed i primi anni novanta. Lo stesso YM2203 fu usato nei computer prodotti da NEC ed in diversi arcade.\nTutta la famiglia dei sintetizzatori OPN, YM2203 compreso, generava il suono attraverso modulatori di frequenza digitali che generano sinusoidi con ampiezza di 10 bit in virgola mobile successivamente modificate attraverso dei registri. Il suono digitale ottenuto viene miscelato attraverso un miscelatore digitale integrato e convertito in formato analogico attraverso un convertitore digitale-analogico (DAC, da \"Digital-to-analog convertor\"), che pu\u00f2 essere, a seconda dei modelli del chip sonoro, esterno o interno al chip stesso.\nL'YM2203 ha le seguenti caratteristiche tecniche:\nIl modulo SSG che implementa l'YM2149F supporta 3 canali SSG e 2 porte input/output di uso generale.\nL'YM2203 \u00e8 utilizzato normalmente con il chip DAC Yamaha YM3014B.\nCollegamenti esterni.\nManuale dello Yamaha YM2203"}
{"id": "3351058", "revid": "287204", "url": "https://it.wikipedia.org/wiki?curid=3351058", "title": "Open EuroEnergie de Quimper 2011 - Doppio", "text": "Il doppio dell'Open EuroEnergie de Quimper 2011 \u00e8 stato un torneo di tennis facente parte dell'ATP Challenger Tour 2011.\nJames Cerretani e Adil Shamasdin hanno battuto in finale Jamie Delgado e Jonathan Marray 6\u20133, 5\u20137, [10\u20135].\nTeste di serie.\nCerretani e Shamasdin hanno ricevuto un bye per il 2\u00ba turno."}
{"id": "3351063", "revid": "339392", "url": "https://it.wikipedia.org/wiki?curid=3351063", "title": "Friedrich-Wilhelms Nordbahn", "text": ""}
{"id": "3351072", "revid": "297059", "url": "https://it.wikipedia.org/wiki?curid=3351072", "title": "Ritratto di gentiluomo trentasettenne", "text": "Il Ritratto di gentiluomo trentasettenne \u00e8 un dipinto a olio su tela (95x80 cm) di Lorenzo Lotto, databile al 1543 circa e conservato nella Galleria Doria Pamphilj a Roma. \nStoria.\nLa datazione si basa su motivi stilistici e colloca l'opera a met\u00e0 degli anni quaranta, vicina ad altri ritratti di sobria compostezza, come il \"Ritratto di Febo da Brescia\" o il \"Ritratto di gentiluomo anziano coi guanti\", entrambe a Brera. \nL'opera \u00e8 stata gi\u00e0 interpretata come autoritratto del pittore, ma andrebbe collocata in tal caso al 1517, una data non compatibile con lo stile.\nDescrizione e stile.\nL'uomo \u00e8 ritratto a mezza figura sullo sfondo di un muro in rovina, con abbigliamento nero e berretta dello stesso colore. Come tipico della moda del tempo porta barba e baffi lunghi, in questo caso castani. \nSu una lapide assalita dall'edera, a destra, si legge \"Ann Aetatis Sue XXXVII\", cio\u00e8 \"di anni trentasette\". A sinistra si vede invece un bassorilievo con un putto che tiene i piedi sui piatti di una bilancia, simbolo dell'uomo che pondera le proprie passioni, presente anche in altre opere lottesche come il \"Matrimonio mistico di santa Caterina d'Alessandria e santi\" a Palazzo Barberini, Roma, e come una tarsia del Duomo di Bergamo (\"Nosce te ipsum\", \"conosci te stesso\"). Altri lo leggono invece come simbolo astrologico della Bilancia o come simbolo alchemico dell'uomo malinconico.\nIl volto dell'uomo \u00e8 malinconico e con la destra indica l'anello sul mignolo della mano sinistra posata sul petto, o forse s\u00e9 stesso, come quintessenza degli uomini pi\u00f9 tetri.\nLa tavolozza \u00e8 ridotta, con una netta prevalenza di tonalit\u00e0 scure, oggi accentuate anche dallo stato di conservazione non ottimale."}
{"id": "3351074", "revid": "105826", "url": "https://it.wikipedia.org/wiki?curid=3351074", "title": "Pappafava", "text": ""}
{"id": "3351078", "revid": "767487", "url": "https://it.wikipedia.org/wiki?curid=3351078", "title": "Juoksengi", "text": "Juoksengi \u00e8 una localit\u00e0 (\"t\u00e4tort\" in svedese) del comune di \u00d6vertorne\u00e5 (contea di Norrbotten, Svezia).\nNel 2005 la popolazione era di 401 abitanti.\nSi trova sulle sponde del fiume Torne, che rappresenta anche il confine con la Finlandia. Fino al 1809, anno in cui vennero tracciati gli attuali confini nazionali, Juoksengi era legata con la localit\u00e0 finlandese di Juoksenki, che si trova lungo l'altra riva del fiume.\nJuoksengi \u00e8 attraversata dal circolo polare artico."}
{"id": "3351080", "revid": "1573940", "url": "https://it.wikipedia.org/wiki?curid=3351080", "title": "The Field (periodico)", "text": "The Field \u00e8 una rivista mensile britannica di sport ed altre attivit\u00e0 ricreative, fondata a Londra nel 1853. \nSi vanta di essere la testata sportiva pi\u00f9 antica tuttora pubblicata. Tratta prevalentemente le attivit\u00e0 all'aria aperta.\nNell'Ottocento ebbe un ruolo importante per la diffusione di sport come il tennis e il golf, rifiutandosi per\u00f2 di promuovere sport pi\u00f9 popolari come il calcio.\nPer molto tempo ospit\u00f2 anche una rubrica di scacchi che vant\u00f2 firme prestigiose, come Wilhelm Steinitz, Samuel Boden, Leopold Hoffer e Amos Burn.\nIl suo primo direttore, dal 1853 al 1857, fu Mark Lemon."}
{"id": "3351082", "revid": "164044", "url": "https://it.wikipedia.org/wiki?curid=3351082", "title": "Per-Egil Flo", "text": "Biografia.\n\u00c8 il nipote di H\u00e5vard Flo, oltre ad essere parente di Kjell Rune, Jostein, Jarle e Tore Andr\u00e9 Flo.\nCarriera.\nClub.\nFlo ha iniziato la carriera professionistica con la maglia del Sogndal. Il 17 aprile 2006 ha debuttato nella 1. divisjon, quando \u00e8 stato titolare nella vittoria per 3-0 sul Tromsdalen. Il 29 giugno 2008 ha segnato la prima rete in campionato per la squadra, contribuendo al successo per 3-1 sull'H\u00f8nefoss. Nel 2010, ha conquistato la promozione nell'Eliteserien con la sua squadra. Ha esordito cos\u00ec nella massima divisione locale in data 20 marzo 2011, quando \u00e8 stato schierato titolare nella sconfitta per 2-1 sul campo dello Str\u00f8msgodset.\nIl 5 luglio 2013 \u00e8 stato annunciato il suo passaggio al Molde. Il trasferimento sarebbe stato valido dal 15 luglio successivo, con la riapertura del mercato. Il 4 ottobre 2014 ha vinto il campionato 2014 con la sua squadra, raggiungendo matematicamente il successo finale con quattro giornate d'anticipo grazie alla vittoria per 1-2 sul campo del Viking. Il 23 novembre successivo, il Molde ha centrato il successo finale nel Norgesmesterskapet 2014, ottenendo cos\u00ec il \"double\".\nIl 28 dicembre 2016, i cechi dello Slavia Praga hanno comunicato sul proprio sito internet d'aver ingaggiato Flo con un contratto valido fino al 30 giugno 2019. Ha esordito in squadra il 18 febbraio 2017, schierato titolare nel successo interno per 2-0 sul Vyso\u010dina Jihlava. A fine stagione, lo Slavia Praga si \u00e8 guadagnato il titolo di campione nazionale.\nIl 17 luglio 2018, gli svizzeri del Losanna hanno reso noto l'ingaggio di Flo.\nIl 12 maggio 2021 ha fatto ritorno al Sogndal, a cui si \u00e8 legato fino al 31 dicembre 2023.\nNazionale.\nFlo conta 3 presenze per la . Il debutto \u00e8 datato 10 febbraio 2009, subentrando a Jonathan Parr nel pareggio per 1-1 contro la Spagna. Il 19 agosto 2014 \u00e8 stato convocato dal commissario tecnico Per-Mathias H\u00f8gmo in vista dell'amichevole che la Norvegia avrebbe disputato il successivo 27 agosto contro gli . Schierato titolare, la partita termin\u00f2 con un pareggio per 0-0.\nStatistiche.\nPresenze e reti nei club.\n\"Statistiche aggiornate al 12 maggio 2021.\""}
{"id": "3351083", "revid": "329581", "url": "https://it.wikipedia.org/wiki?curid=3351083", "title": "Rahotep (principe)", "text": "Fu probabilmente il figlio del faraone Snefru e della sua prima moglie, anche se Zahi Hawass ha ipotizzato che il padre in realt\u00e0 fosse Huni.\nr:D36-R4:t*p\nR htp (\"Ra \u00e8 soddisfatto\")\nBiografia.\nLa scoperta della sua mastaba, avvenuta nel 1871 nella necropoli di Meidum, ha portato alla luce una pregevole coppia di statue che rappresentano Rahotep stesso e la moglie, Nofret.&lt;br&gt;\nLa statua di Rahotep porta iscritti i suoi titoli e le sue cariche: viene descritto come \"Gran Sacerdote di Ra a Eliopoli\" (con il titolo aggiunto di \"Maggiore dei Veggenti\"), \"Direttore delle Spedizioni\" e \"Supervisore delle Opere\". &lt;br&gt;\nPossiede anche un titolo conferitogli evidentemente dalla sua posizione in seno alla famiglia reale: \"Il figlio del re, generato dal suo corpo\".\nIl fratello maggiore di Rahotep fu Nefermaat mentre suo fratello minore fu Ranefer. Rahotep mor\u00ec giovane, e fu cos\u00ec il fratellastro Medjedu Khnum-Khufu, pi\u00f9 noto come Cheope, a diventare faraone alla morte di Snefru. \nNofret e Rahotep ebbero tre figli \u2013 Djedi, Itu e Neferkau \u2013 e tre figlie \u2013 Mereret, Nedjemib e Sethtet. Sono tutti rappresentati sulle pareti della tomba di Rahotep.\nLa statua della coppia.\nLa splendida statua, in ottimo stato, \u00e8 esposta al Museo egizio del Cairo, nelle sale delle statue del Regno Antico (I\u00b0 - V\u00b0 dinastia).\nLa statua \u00e8 di calcarea colorata, i coniugi sono ritratti in maniera realistica, gli occhi dei due sono dati da pietre semi-preziosa. I colori utilizzati hanno una valenza simbolica, come il colore della pelle, chiaro per lei scuro per lui."}
{"id": "3351089", "revid": "1543377", "url": "https://it.wikipedia.org/wiki?curid=3351089", "title": "Egon Orov\u00e1n", "text": "Biografia.\nNacque a \u00d3buda, ormai un quartiere di Budapest. Suo padre, Berthold, era un ingegnere meccanico e manager d'impresa, e sua madre Josze Spitzer S\u00e1gv\u00e1ri era figlia di un proprietario terriero decaduto. Nel 1928, Orov\u00e1n cominci\u00f2 i suoi studi presso l'Universit\u00e0 tecnica di Berlino in ingegneria elettrica e meccanica ma presto si trasfer\u00ec a fisica, completando il dottorato sulla frattura della mica nel 1932. Sembra che abbia incontrato qualche difficolt\u00e0 nel trovare un impiego immediato e trascorse gli anni immediatamente successivi con sua madre rielaborando le ricerche dottorali.\nNel 1934 Orov\u00e1n circa contemporaneamente a Taylor e Polanyi, si rese conto che la deformazione plastica di materiali duttili poteva essere spiegata nei termini della teoria delle dislocazioni sviluppata su base matematica da Vito Volterra nel 1905. Anche se la scoperta cadde nel dimenticatoio fino alla Seconda guerra mondiale, fu una fase critica nello sviluppo della moderna fisica dello stato solido.\nDopo aver lavorato per un breve periodo all'estrazione del krypton dall'aria per la costruzione di lampadine, nel 1937 Orov\u00e1n si trasfer\u00ec all'Universit\u00e0 di Birmingham, dove lavor\u00f2 alla teorizzazione della fatica collaborando con Rudolf Peierls.\nNel 1939, si trasfer\u00ec alla Universit\u00e0 di Cambridge dove Bragg gli ispir\u00f2 l'interesse verso la diffrazione dei raggi x. Durante la Seconda guerra mondiale, lavor\u00f2 al problema della produzione di munizioni, in particolare al flusso della plastica durante la laminazione. Nel 1944, ebbe un ruolo centrale nella rappresentazione delle cause della spettacolare e tragica frattura al varo di molte Liberty (navi trasporto) durante la guerre, identificando come fattore critico la sensibilit\u00e0 a cricche delle saldature e l'effetto delle temperature molto basse dell'Atlantico del nord.\nNel 1950, pass\u00f2 al Massachusetts Institute of Technology dove, oltre a continuare i suoi lavori di metallurgia, svilupp\u00f2 interessi nella frattura sia in geologia che in glaciologia e in quella che defin\u00ec \"socionomia\". Negli ultimi studi, Orov\u00e1n svilupp\u00f2 gli scritti dello storico medievale tunisino Ibn Khaldun fino a predire un crollo della domanda di mercato in modo non dissimile da Marx: le sue idee tuttavia trovarono poco spazio presso la maggioranza degli economisti.\nNel corso della sua vita brevett\u00f2 molte invenzioni."}
{"id": "3351093", "revid": "1645873", "url": "https://it.wikipedia.org/wiki?curid=3351093", "title": "Lingua hindi figiana", "text": "L'hindi figiano o lingua hindi figiana (\"Fiji Hindi\"), conosciuta anche come \"Fijian Hindi, Fijian Hindustani\" o \"Fiji Hindustani\", \u00e8 una lingua indoaria parlata nelle isole Figi.\nDistribuzione geografica.\nSecondo l'edizione 2009 di \"Ethnologue\", la lingua hindi figiana \u00e8 parlata da tutti gli abitanti delle Figi di origine indiana, anche se appartenenti ad etnie diverse. Il numero dei locutori \u00e8 stimato in 380.000. La lingua \u00e8 attestata anche in Australia e negli Stati Uniti d'America.\nLingua ufficiale.\nLa lingua hindi figiana \u00e8 lingua ufficiale nelle Figi.\nClassificazione.\nSecondo \"Ethnologue\" l'hindi figiano \u00e8 una delle lingue della zona centro orientale della famiglia indoariana."}
{"id": "3351095", "revid": "729019", "url": "https://it.wikipedia.org/wiki?curid=3351095", "title": "Prima battaglia di Passchendaele", "text": "La prima battaglia di Passchendaele \u00e8 stato uno scontro della prima guerra mondiale che ebbe luogo il 12 ottobre 1917 nel saliente di Ypres, un'area situata sul fronte occidentale, all'esterno della citt\u00e0 belga di Passchendaele, durante la terza battaglia di Ypres. L'attacco degli Alleati non riusc\u00ec a catturare e difendere il terreno sopraelevato lungo la linea Passchendaele-Westrozebeke e risult\u00f2 in forti perdite nel loro schieramento.\nPremesse.\nNel luglio 1917, il feldmaresciallo inglese Douglas Haig lanci\u00f2 una massiccia offensiva, la terza battaglia di Ypres, nel tentativo di liberarsi dal saliente di Ypres. Sebbene alcuni successi iniziali fossero stati conseguiti durante la Battaglia di Messines, nelle susseguenti battaglie di Pilckem e Langemarck si arriv\u00f2 ad uno stallo completo. Di fronte al fallimento della Quinta Armata inglese di ottenere un qualunque progresso di rilievo, Haig decise di trasferire il peso dell'offensiva verso sud-est lungo la met\u00e0 meridionale del Passchendaele Ridge. L'offensiva principale fu quindi passata alla Seconda Armata inglese sotto il comando del generale Herbert Plumer. Plumer abbandon\u00f2 la tattica finalizzata ad ottenere un varco principale ed invece pens\u00f2 di lanciare una serie di attacchi, ognuno con obiettivi strettamente limitati, secondo una strategia denominata \"mordi e tieni\". Successi limitati nelle battaglie di Menin Road, bosco del Poligono, Broodseinde e Gravenstafel Ridge produssero un'avanzata di circa 4\u00a0km in due settimane.\nNella parte ovest delle pianure del Passchendaele Ridge, tre mesi di costante bombardamento avevano bloccato i corsi d'acqua che normalmente erano forniti di drenaggio. Quando la pioggia cominci\u00f2 a cadere la notte del 4 ottobre e ad intermittenza per i tre giorni successivi, il campo di battaglia fu ancora una volta trasformato in un pantano di fango, rendendo estremamente difficile i movimenti. Due comandanti dell'esercito dissero ad Haig che avrebbero preferito porre fine alla campagna a causa del cambiamento del tempo e dello stato generale del campo di battaglia, ma fu presa la decisione di proseguire l'offensiva, al fine di guadagnare posizioni invernali pi\u00f9 favorevoli su un terreno maggiormente sopraelevato.\nIncoraggiato dalla quantit\u00e0 di perdite tedesche durante la battaglia di Broodseinde e del conseguente abbassamento del morale tedesco, Haig cerc\u00f2 di riprendere rapidamente l'offensiva alleata e conquistare Passchendaele Ridge. Tuttavia, le condizioni climatiche sfavorevoli continuarono a rendere il movimento di uomini e armarmenti estremamente difficile, compromettendo in maniera significativa i preparativi per la battaglia. Nonostante ci\u00f2, la battaglia di Poelcappelle si svolse il 9 ottobre e si rivel\u00f2 un completo fallimento con gli alleati che soffrirono perdite significative e non raggiunsero alcun apprezzabile vantaggio strategico.\nPiano tattico e preparativi.\nL'obiettivo dell'attacco era quello di riprendere l'offensiva e inizi\u00f2 con la battaglia di Poelcappelle. L'assalto sarebbe stato, in maniera molto simile alla battaglia di Poelcappelle, uno sforzo congiunto della Seconda e Quinta Armata britannica. Per raggiungere questo scopo, gli inglesi Seconda Armata avrebbero rafforzato la presa sul crinale di Passchendaele catturando il villaggio omonimo e lo sperone Goudberg a nord. Dato che la Quinta Armata britannica era a corto di truppe fresche, avrebbe intrapreso operazioni estese a sostegno dell'attacco limitando la sua partecipazione a proteggere il fianco della seconda armata britannica. La parte principale dell'attacco sul fronte della Seconda Armata britannica sarebbe stato effettuato dal II Corpo d'Armata Anzac, che aveva il proprio fianco settentrionale protetto dal XVIII Corpo e il fianco meridionale dal I Anzac Corps. Il piano di attacco prevedeva la cattura del villaggio di Passchendaele da parte della 3\u00aa divisione australiana e quella del Goudberg Spur da parte della Divisione neozelandese. La profondit\u00e0 prevista dell'avanzata era tra le 2000 e le 2500 iarde.\nAlcuni alti ufficiali non erano pienamente consapevoli della vera natura delle condizioni di campo di battaglia, n\u00e9 dell'effettiva posizione strategica nel momento in cui i progetti furono sviluppati. Quando le formazioni di sostituzione entrarono in prima linea, scoprirono ben presto che gli Alleati non tenevano il fronte previsto, una condizione su cui era basato l'intero piano di sbarramento. Solo l'11 ottobre fu definitivamente accertato che la linea tenuta era praticamente identica a quella precedente alla battaglia di Poelcappelle, tuttavia si ritenne che fosse troppo tardi per modificare i piani di sbarramento e gli ordini per tutto il fronte. La 3\u00aa Divisione australiana, che era stata incaricata di catturare la citt\u00e0 di Passchendaele, fu costretta a velocizzare il proprio tasso di avanzamento in modo da raggiungere la linea generale di sbarramento dell'artiglieria della Seconda Armata britannica."}
{"id": "3351097", "revid": "1124164", "url": "https://it.wikipedia.org/wiki?curid=3351097", "title": "Piet\u00e0 (Lotto)", "text": "La Piet\u00e0 \u00e8 un dipinto a olio su tela (185x150 cm) di Lorenzo Lotto, databile al 1538-1545 e conservato nella Pinacoteca di Brera a Milano. \u00c8 firmato \"Laurentio Lotto\".\nStoria.\nIl dipinto \u00e8 citato nel libro dei conti dell'artista, come commissionato nel 1538 e completato nel 1545, per l'altare dedicato alla Piet\u00e0 nella chiesa di San Paolo a Treviso, officiata dalle monache domenicane. Dopo le soppressioni napoleoniche, nel 1811 arriv\u00f2 a Brera. Fu pagata 12 ducati, a fronte dei sedici inizialmente pattuiti.\nDescrizione e stile.\nL'opera \u00e8 composta in maniera piramidale su sfondo scuro, con un'intensa accentuazione dei sentimenti tragici. Il corpo esanime di Ges\u00f9 \u00e8 disteso sulle gambe della vecchia Maria, che sviene sostenuta da Giovanni apostolo, dietro di lei. Ai lati, in basso, due angioletti reggono rispettivamente la testa e i polpacci di Ges\u00f9. \nL'iconografia ha precedenti fiamminghi (Rogier van der Weyden) e italiani (\"Compianto sul Cristo morto\" di Botticelli), molto rara in ambito veneziano, e denota un'intensa meditazione sul tema della morte, resa pi\u00f9 cupa probabilmente dall'avvicinarsi della vecchiaia nell'artista.\nLa luce si concentra sul corpo di Cristo e si fa pi\u00f9 soffusa sugli altri soggetti, che emergono dall'oscurit\u00e0 con forti accenti scultorei. Tutto \u00e8 focalizzato sull'espressivit\u00e0 spasmodica delle figure, in particolare quella di Maria e il complesso intreccio di mani, mettendo in secondo piano la cromia, peraltro ridotta, e il ricorso a dettagli decorativi."}
{"id": "3351101", "revid": "486946", "url": "https://it.wikipedia.org/wiki?curid=3351101", "title": "Iugra", "text": ""}
{"id": "3351103", "revid": "124355669", "url": "https://it.wikipedia.org/wiki?curid=3351103", "title": "Vena giugulare interna", "text": "La vena giugulare interna \u00e8 una vena pari che raccoglie il sangue dal cervello e dalle parti superficiali del viso e del collo. La vena scorre nella guaina carotidea (all'interno della fascia cervicale) con l'arteria carotide comune e il nervo vago.\nStruttura.\nLa vena giugulare interna \u00e8 la principale vena del collo, in essa confluiscono tutti i rami arteriosi della carotide esterna.\nSu entrambi i lati e alla base del cervello, il seno petroso inferiore e il seno sigmoideo si uniscono per formare la vena giugulare interna. La vena giugulare interna incomincia nel compartimento posteriore del forame giugulare, alla base del cranio e, con andamento obliquo verso l'avanti e il basso, si immette nella vena succlavia dietro la porzione sternale della clavicola.\nLungo il suo decorso non aumenta di calibro in modo regolare, ma presenta due rigonfiamenti:\nIl primo tratto della vena si trova tra la mandibola e la faringe a livello del gonion, lateralmente prende rapporto con la parotide. Continua scendendo coperta dal muscolo sternocleidomastoideo avendo medialmente l'arteria carotide comune; dietro ai due vasi decorre il nervo vago.\nLe tre formazioni sono avvolte da una guaina proveniente dalle fasce del collo (fascio vascolonervoso del collo), nell'ultimo tratto la vena abbandona le altre formazioni incrociando poi il muscolo omoioideo e l'ansa del nervo ipoglosso.\nLa vena giugulare interna si anastomizza con quella esterna e con quella anteriore. La giugulare interna giungono le vene provenienti da encefalo, occhio, orecchio, gran parte delle vene della porzione posteriore esterna della testa, le vene della faccia comprese quelle delle fosse nasali e alcune vene del collo. All'altezza dell'osso ioide riceve le vene faringee, la vena facciale comune, la vena linguale e le vene tiroidee che danno origine al tronco tireo-linguo-faringo-facciale in quanto questi vasi, prima di immettersi nella giugulare interna, si uniscono in un tronco unico; tuttavia possono portarsi alla vena giugulare anche singolarmente.\nAl suo termine la vena giugulare interna si unisce alla vena succlavia per formare la vena brachiocefalica (vena innominata).\nRapporto con le vicine strutture anatomiche.\nLungo il decorso la vena decorre inizialmente sul muscolo retto laterale, dietro l'arteria carotide interna, prendendo rapporto con i nervi che passano attraverso il foro giugulare (nervo glossofaringeo (IX), nervo vago (X) e nervo accessorio (XI)); pi\u00f9 in basso, la vena giugulare interna e l'arteria carotide interna si trovano sullo stesso piano e i nervi glossofaringeo e ipoglosso decorrono avanti alle strutture vascolari. Il vago scende tra e dietro la vena e l'arteria nella stessa guaina (la guaina carotidea) e l'accessorio scorre obliquamente all'indietro, superficiale o profondo rispetto alla vena.\nPressione venosa giugulare.\nPoich\u00e9 esiste una coppia di valvole tra l'atrio destro del cuore e la giugulare interna, il sangue pu\u00f2 rifluire nella giugulare interna quando la pressione nell'atrio \u00e8 sufficientemente elevata. Questo pu\u00f2 essere visto dall'esterno e consente di stimare la pressione nell'atrio. La pulsazione vista si chiama pressione venosa giugulare (PVG) o pressione venosa centrale (PVC). Questa pressione \u00e8 normalmente osservata con il paziente seduto a 45 gradi che gira leggermente la testa. La PVC pu\u00f2 essere elevata in una serie di condizioni:\nLa PVG pu\u00f2 anche essere aumentata artificialmente applicando una pressione al fegato (il reflusso epato-giugulare)."}
{"id": "3351110", "revid": "592396", "url": "https://it.wikipedia.org/wiki?curid=3351110", "title": "Vene tiroidee", "text": ""}
{"id": "3351112", "revid": "592396", "url": "https://it.wikipedia.org/wiki?curid=3351112", "title": "Vena tiroidea superiore", "text": ""}
{"id": "3351113", "revid": "592396", "url": "https://it.wikipedia.org/wiki?curid=3351113", "title": "Vena tiroidea media", "text": ""}
{"id": "3351114", "revid": "731410", "url": "https://it.wikipedia.org/wiki?curid=3351114", "title": "Vena linguale", "text": ""}
{"id": "3351117", "revid": "592396", "url": "https://it.wikipedia.org/wiki?curid=3351117", "title": "Vena ranina", "text": ""}
{"id": "3351120", "revid": "592396", "url": "https://it.wikipedia.org/wiki?curid=3351120", "title": "Vena sottolinguale", "text": ""}
{"id": "3351122", "revid": "592396", "url": "https://it.wikipedia.org/wiki?curid=3351122", "title": "Vene faringee", "text": ""}
{"id": "3351123", "revid": "592396", "url": "https://it.wikipedia.org/wiki?curid=3351123", "title": "Vene della faringe", "text": ""}
{"id": "3351124", "revid": "122857458", "url": "https://it.wikipedia.org/wiki?curid=3351124", "title": "Palazzo Sanuti Bevilacqua Degli Ariosti", "text": "Palazzo Sanuti Bevilacqua Degli Ariosti si trova a Bologna in via d'Azeglio.\nStoria e descrizione.\nVenne fatto erigere da Nicol\u00f2 Sanuti, conte di Porretta, tra il 1477 e il 1482. Il palazzo esternamente \u00e8 caratterizzato dall'assenza di portico, elemento piuttosto ricorrente nei palazzi bolognesi dell'epoca, sostituito dalla fascia di bugnato a spigolo smussato in arenaria grigia di Porretta che corre lungo tutto il piano terra, i piani superiori, invece, sono realizzati in laterizio.\nAll'interno il palazzo possiede uno splendido cortile ornato da decorazioni in cotto di Sperandio da Mantova ed \u00e8 caratterizzato da due logge le cui colonne sono opera di Tommaso Filippo da Varignana. Nel 1547 il papa Paolo III vi fece spostare alcune sedute del Concilio di Trento per due anni. A cavallo del Novecento il palazzo fu restaurato da Alfonso Rubbiani e il fregio che adorna la galleria superiore fu rinnovato da A. Casanova."}
{"id": "3351125", "revid": "592396", "url": "https://it.wikipedia.org/wiki?curid=3351125", "title": "Vena facciale", "text": ""}
{"id": "3351126", "revid": "592396", "url": "https://it.wikipedia.org/wiki?curid=3351126", "title": "Vena facciale comune", "text": ""}
{"id": "3351127", "revid": "592396", "url": "https://it.wikipedia.org/wiki?curid=3351127", "title": "Vena facciale anteriore", "text": ""}
{"id": "3351128", "revid": "592396", "url": "https://it.wikipedia.org/wiki?curid=3351128", "title": "Vene palpebrali", "text": ""}
{"id": "3351129", "revid": "592396", "url": "https://it.wikipedia.org/wiki?curid=3351129", "title": "Vena retromandibolare", "text": ""}
{"id": "3351131", "revid": "592396", "url": "https://it.wikipedia.org/wiki?curid=3351131", "title": "Vena facciale posteriore", "text": ""}
{"id": "3351132", "revid": "592396", "url": "https://it.wikipedia.org/wiki?curid=3351132", "title": "Vena temporale media", "text": ""}
{"id": "3351133", "revid": "592396", "url": "https://it.wikipedia.org/wiki?curid=3351133", "title": "Vena mascellare", "text": ""}
{"id": "3351134", "revid": "599013", "url": "https://it.wikipedia.org/wiki?curid=3351134", "title": "Ernesto Borel", "text": "Fu il primo calciatore juventino a segnare un gol nel derby di Torino.\nFu padre di Aldo Giuseppe e Felice Placido, anche loro calciatori della .\nCarriera.\nErnesto Borel fu tra i primi giocatori della , squadra in cui milit\u00f2 per quasi tutta la sua carriera sportiva. Possedeva un buon fiuto del gol, confermato dalle sue 15 realizzazioni in 22 partite. Fu anche rigorista della squadra, e su tre \"penalty\" calciati li segn\u00f2 tutti.\nDopo aver giocato con la squadra riserve dei bianconeri, con cui vinse il campionato di Seconda Categoria 1905, pass\u00f2 nel 1906 in prima squadra.\nIl suo esordio avvenne nel primo derby della Mole mai giocato tra la Juventus e il neonato , il 13 gennaio 1907, segnando peraltro su calcio di rigore la rete della sua compagine, sconfitta per 2-1. Il 17 gennaio 1909 realizz\u00f2 una doppietta, sempre contro i granata, marcando la prima vittoria bianconera sui rivali cittadini. Il 14 novembre 1909 segn\u00f2 entrambe le reti del primo derby d'Italia \"ante litteram\", la sfida contro l'.\nNel maggio del 1910 fu incluso nella convocazione preliminare della nazionale, venendo aggregato alla selezione delle riserve che sfid\u00f2 i titolari a Milano. Gioc\u00f2 l'ultima sua partita con la Juventus il 25 ottobre 1914, ancora contro il Torino; nei derby contro i granata segn\u00f2 complessivamente 4 gol in 8 partite, di cui due su rigore."}
{"id": "3351135", "revid": "592396", "url": "https://it.wikipedia.org/wiki?curid=3351135", "title": "Vena trasversa della faccia", "text": ""}
{"id": "3351138", "revid": "88812", "url": "https://it.wikipedia.org/wiki?curid=3351138", "title": "Natura e artificio", "text": " \nL'accostamento dei due termini natura e artificio vuole significare il rapporto tra la realt\u00e0 che non \u00e8 prodotta dall'uomo e tutto ci\u00f2 che egli trasforma in oggetti da lui creati.\nLa distinzione tra naturale e artificiale.\nSe nelle prime rivoluzioni tecnico-industriali non era difficile distinguere l'oggetto naturale da quello artificiale, nelle produzioni dell'attuale biocapitalismo non \u00e8 pi\u00f9 possibile cogliere visivamente la differenza. Come distinguere il mais, l'insetto, l'animale geneticamente modificato dai corrispondenti esseri naturali? Sono questi ancora appartenenti alla natura o prodotti artificiali modificati dalle biotecnologie?\nLa confusione tra oggetti naturali e oggetti artificiali ha dato origine alla difficolt\u00e0 di distinguere gli uni dagli altri e ci si \u00e8 posti il problema di identificare il criterio di distinzione riferendolo ad esempio alla struttura simmetrica e alla semplicit\u00e0 di forme degli oggetti artificiali ma in questo caso anche i cristalli e gli alveari rientrerebbero tra gli oggetti artificiali; e non vale neppure il criterio che gli oggetti creati dall'uomo avrebbero alla base un progetto di produzione poich\u00e9 sarebbe comunque difficile, da questo punto di vista, distinguere ad esempio la valvola artificiale di un cuore da quella naturale poich\u00e9, se valesse questo criterio, tutti gli esseri viventi e tutti i prodotti della loro attivit\u00e0, risultanti da un programma che genera miglioramenti, dovrebbero essere compresi tra gli oggetti artificiali.\nI rapporti tra natura e artificio.\nLe interazioni natura-artificio sono state variamente interpretate nel corso della storia.\nAlla natura sono state attribuite caratteristiche esoteriche, mitiche o rituali da molte popolazioni pre-agricole e pre-artigianali. La cultura classica l'ha idealizzata, mentre nel Medioevo ha assunto connotazioni religiose. Il Rinascimento prima ne ha offerto una visione umanizzata, poi ha cominciato a studiarla con metodo scientifico rappresentandola in termini razionali.\nLa scienza dal XVI al XIX secolo ha seguito quasi esclusivamente il metodo riduzionista che si basa sulla scomposizione della complessit\u00e0 in fenomeni pi\u00f9 semplici da studiare in modo approfondito. I fenomeni naturali sono stati quantificati attraverso modelli matematici progressivamente pi\u00f9 complessi e rappresentativi. Recentemente si \u00e8 affermata, sempre tra gli scienziati, la necessit\u00e0 di porsi nei confronti della natura in termini olistici , perch\u00e9 l'insieme \u00e8 maggiore (o comunque diverso) dalla semplice somma delle parti analizzate separatamente l'una dall'altra.\nParallelamente l'azione umana, indicata come artificiale proprio per distinguerla dai fenomeni naturali, in epoche arcaiche assomigliava ad un insieme di riti, non supportati dalla comprensione di cause ed effetti. Lo sviluppo della conoscenza, accompagnato dall'organizzazione del sistema produttivo (nascita dell'artigianato e della citt\u00e0), permette di passare dal rito alla \u03c4\u03b5\u03ba\u03bd\u03b7 (techn\u00e9), parola greca che indica l'arte, la maestria del fare che se, secondo la cultura classica, produce bellezza \u00e8 in grado nell'opera d'arte anche di superare il modello naturale.\nCon la Modernit\u00e0 le ragioni economiche del produrre soggiogano per intero le conoscenze tecniche, mentre la ricerca scientifica aumenta l'efficienza dei processi produttivi dando inizio alla cosiddetta rivoluzione industriale.\nL'inquinamento crescente nelle citt\u00e0 industriali ha provocato i primi allarmi nella seconda met\u00e0 del XIX secolo divenuti poi consapevolezza critica nel corso del Novecento.\nInterpretazioni.\nIl modificarsi dei significati nel corso del tempo non ha cancellato le convinzioni precedenti, che ricompaiono seppure in misura parziale e non sempre riconoscibile nelle posizioni pi\u00f9 avanzate.\nLo scenario delle posizioni attuali, mutuando una classificazione utilizzata dagli economisti, pu\u00f2 essere ricondotto a due tipologie di interpretazioni contrapposte, interpolate da una terza.\nInterazioni.\nChe tra uomo e ambiente le relazioni siano molteplici \u00e8 ovvio, meno banale \u00e8 riconoscere i tipi e la direzione degli scambi, anche perch\u00e9 tanto l'uomo quanto l'ambiente sono sistemi complessi in evoluzione continua per caratteristiche strutturali proprie. Le interazioni che qui interessano sono quelle che orientano, condizionano o modificano le corrispondenti dinamiche evolutive (la natura quelle dell'uomo, l'uomo quelle della natura).\nSulla scala dell'intero pianeta due fenomeni naturali si evidenziano in modo contrastante: da un lato il miglioramento delle condizioni di vita e il grado di strutturazione dei singoli ecosistemi , dall'altro la distruzione di tutte le forme di vita e la totale destrutturazione dei sistemi stessi.\nUn fenomeno naturale come la sintesi clorofilliana rappresenta la tecnologia naturale dalla quale maggiormente dipende la vita sul pianeta terra. Le foglie infatti, catturando la luce del sole, producono carboidrati ed ossigeno: i primi servono a sviluppare la parte commestibile delle piante; il secondo permette la respirazione del mondo animale.\nUn altrettanto naturale fenomeno come la dinamica delle placche tettoniche \u00e8 invece responsabile di terremoti e maremoti, nonch\u00e9 delle eruzioni vulcaniche con tutta la loro carica distruttiva. A quanto \u00e8 dato di vedere, nonostante i fattori negativi, la vita continua a svilupparsi ed evolversi sulla maggior parte della superficie terrestre.\nAnche la tecnologia umana interagisce artificialmente, pi\u00f9 e meno consapevolmente, con le dinamiche di fotosintesi e geosfera. La crescita di gas serra non riesce ad essere compensata dalla fotosintesi e dalla relativa produzione di ossigeno, con il peggioramento del grado di stabilit\u00e0 dell'intero ecosistema terrestre. Sono per\u00f2 in avanzato stato di sperimentazione nuove tecnologie che sfruttano artificialmente il meccanismo della stessa fotosintesi per produrre energia elettrica da una fonte rinnovabile: la luce solare.\nAnche la geotermia si occupa di valorizzare il calore proveniente dal centro della terra. Sin dal secolo XIX il vapore che usciva dai pozzi geotermici \u00e8 stato sfruttato industrialmente e successivamente \u00e8 stato utilizzato per alimentare centrali elettriche (come quella di Larderello in Toscana). Sono oggi impiegati sistemi che utilizzano le differenze di temperatura tra atmosfera e crosta terrestre tanto per riscaldare quanto per rinfrescare gli edifici attingendo alle diverse temperature provenienti dai diversi strati terrestri.\nGli effetti indesiderati dell'artificio.\nIn teoria tutti i processi cosiddetti artificiali non sono altro che la riproduzione di processi esistenti in natura: il sole \u00e8 il risultato di tantissime esplosioni nucleari; il vulcano \u00e8 un altoforno siderurgico di dimensioni enormi; il fiume \u00e8 assimilabile ad un acquedotto e cos\u00ec di seguito. Nella pratica anche i disastri ambientali possono essere causati da altri esseri viventi (animali e piante) o dalle cose inanimate (tettonica delle zolle) che non vedono coinvolto l'uomo.\nMolti animali si sono dimostrati capaci di generare effetti devastanti come la locusta: quando il numero di questi insetti aumenta e il cibo diventa scarso, gli individui tendono ad aggregarsi in sciami che possono crescere in modo esponenziale sino a rappresentare una catastrofe naturale. Il fenomeno sino agli anni '80 raggiungeva dimensioni bibliche arrivando a distruggere la vegetazione di ampie zone in Asia e Africa. Oggi le devastazioni sono pi\u00f9 rare e circoscritte, anche se ancora osservabili in alcune zone del pianeta (nel 2010 Australia e nel 2013 in Madagascar). Il contenimento degli sciami \u00e8 da attribuire ai disinfestanti artificiali che come effetto positivo uccidono gli insetti e come effetto negativo rischiano di avvelenare i terreni e la falda freatica (quando la concentrazione degli agenti tossici superi la soglia critica). Recentemente i disinfestanti artificiali tossici sono stati sostituiti dalla cosiddetta lotta guidata che sfrutta la competizione tra insetti di specie diverse, introducendo ulteriori dinamiche tanto dei singoli fattori (vegetazione, insetti, tecnologie) quanto delle interazioni e, quindi delle possibili condizioni di equilibrio/disequilibrio.\nLa crescita patologica delle attivit\u00e0 umane rende fin troppo facile documentare come la quantit\u00e0 (e non la qualit\u00e0) degli interventi sia la causa dell'inquinamento progressivo dell'intero pianeta. Pi\u00f9 impegnativo \u00e8 identificare la soglia che distingue il miglioramento e il peggioramento della qualit\u00e0 ambientale."}
{"id": "3351141", "revid": "1543377", "url": "https://it.wikipedia.org/wiki?curid=3351141", "title": "Aldo Belleni Morante", "text": "Biografia.\nLaureato in Fisica nel 1961, a 33 anni ottiene una cattedra presso la Facolt\u00e0 di Scienze dell'Universit\u00e0 degli Studi di Bari. Dal 1974 insegna presso la Facolt\u00e0 di Ingegneria dell'Universit\u00e0 degli Studi di Firenze di cui nel 1996 diviene Decano. Dal 2000, sempre presso l'Universit\u00e0 di Firenze, \u00e8 coordinatore del Dottorato di Ricerca in Ingegneria Civile e Ambientale e dal 2005 direttore della Scuola di Dottorato in Ingegneria Civile del Rischio Ambientale e dei Materiali.\nSono state significative e proficue le sue esperienze di ricerca e di docenza presso prestigiose universit\u00e0 straniere: in qualit\u00e0 di \"NATO Fellow\" presso il \"Physics Department\" della Universit\u00e0 dell'Illinois (Urbana, Illinois, USA, 1968-1969), di \"Senior Visiting Fellow\" del \"British Council\" presso il Mathematical Institute dell'Universit\u00e0 di Oxford, (Oxford, Inghilterra, UK, 1976), di \"Visiting Professor\" presso la University of Kwazulu-Natal (Durban, Sudafrica, 1994) e dal 1995 \"Permanent Visiting Professor\" presso il Department of Mathematics and Statistics dell'Universit\u00e0 di Strathclyde (Glasgow, Scozia, UK).\nAttivit\u00e0 scientifica.\nVari ed innovativi sono stati i campi di ricerca di Belleni Morante. Dopo un iniziale interesse per argomenti classici della meccanica, la sua ricerca ha riguardato la fisica dei reattori nucleari, problemi di trasporto di particelle (neutroni, fotoni, elettroni), traffico veicolare, biomatematica, astrofisica, problemi inversi.\nAldo Belleni Morante \u00e8 stato un esperto a livello mondiale nel campo della teoria dei semigruppi di operatori, ha introdotto e studiato per primo i semigruppi B-limitati e li ha applicati a problemi evolutivi e stazionari, lineari e non lineari.\n\u00c8 stato uno dei primi studiosi italiani ad utilizzare metodi di analisi funzionale e strumenti matematici molto sofisticati per la determinazione della soluzione di problemi fisico-matematici. Precursore in questo campo, ha pubblicato numerosi libri e articoli di successo che hanno poi aperto la strada ad altri.\nL'approccio di Belleni Morante, forse per la laurea in Fisica e l'esperienza di insegnamento nella Facolt\u00e0 di Ingegneria, \u00e8 stato quello di un matematico applicato: di un problema complicato sapeva scrivere un modello matematico semplice, per poi derivarne in maniera rigorosa una soluzione.\nAllo stesso tempo sapeva affrontare problemi matematici con chiarezza e semplicit\u00e0 rendendo quasi visibili, con esempi ed applicazioni, concetti complicati ed oltremodo astratti.\nIl 25 gennaio 2010 Aldo Belleni Morante \u00e8 stato premiato con il \"riconoscimento accademico con medaglia di Ateneo fiorentino per aver svolto oltre 40 anni di servizio e per il costante impegno e la capacit\u00e0 a consolidarne il prestigio di Ateneo\". Il premio \u00e8 stato consegnato alla moglie Dimitra Babalis, docente presso la Facolt\u00e0 di Ingegneria dell'Universit\u00e0 di Firenze.\nBelleni Morante ha inoltre fatto parte della commissione del Premio Tesi di Dottorato istituito nel 2007 dalla Firenze University Press, casa editrice dell'Ateneo fiorentino. Il premio viene assegnato annualmente a cinque tesi di Dottorato fra quelle discusse nei vari Dottorati dell'Universit\u00e0 degli Studi di Firenze."}
{"id": "3351142", "revid": "297059", "url": "https://it.wikipedia.org/wiki?curid=3351142", "title": "Madonna col Bambino tra i santi Caterina d'Alessandria e Giacomo", "text": "La Madonna col Bambino tra i santi Caterina d'Alessandria e Giacomo \u00e8 un dipinto a olio su tela (95,5x69,5\u00a0cm) di Lorenzo Lotto, databile al 1527 circa e conservato nel Kunsthistorisches Museum di Vienna.\nStoria.\nL'opera \u00e8 nota solo dal 1660, quando il Boschini nella sua \"Carta del navigar pittoresco\" la cit\u00f2, gi\u00e0 a Vienna nelle collezioni asburgiche, come \"Quadro che \u00e8 un vero razo de splendor [...], ben singular penelo, e memorando!\". Egli la assegnava a Palma il Vecchio, dicendolo per sbaglio bergamasco, tutto sommato non sbagliando troppo l'attribuzione poich\u00e9 si tratta di una composizione ripresa da Palma.\nProbabilmente era stata realizzata per la devozione privata poco l'arrivo a Venezia di Lotto.\nDescrizione e stile.\nIn un paesaggio campestre, all'ombra di un albero, la Vergine col Bambino sta seduta informalmente, vicino a santa Caterina d'Alessandria, con un libro in mano (si riconosce per le vesti principesche e la ruota dentata spezzata appena visibili tra lei e Maria), e san Giacomo maggiore, con il bastone da pellegrino e in posizione orante, mentre dietro di lei un giovane e sensuale angelo la incorona con una ghirlanda di foglie e fiori.\nLa cromia ridotta, gli ampi panneggi, la vivacit\u00e0 di movimenti e gesti mostrano il ritorno di Lotto negli alvei della pittura veneziana, dopo il lungo soggiorno lombardo, mantenendo comunque il dinamismo delle luci e il libero accostamento dei toni, senza allinearsi troppo al placido sentimento elegiaco dei seguaci di Giorgione e Tiziano, ma cercando comunque un colore sontuoso e un tono aulico, in grado di soddisfare i committenti.\nL'opera, che mostra una qualit\u00e0 pittorica straordinaria, si distacca per\u00f2 dalle composizioni piramidali alla Palma, con figure pi\u00f9 dinamiche e inquiete, traccianti una fitta rete di linee diagonali immaginarie, con guizzi luminosi improvvisi e panneggi dalle linee inquiete (come nella setosa veste dell'angelo)."}
{"id": "3351143", "revid": "767487", "url": "https://it.wikipedia.org/wiki?curid=3351143", "title": "La mia amica Irma", "text": "La mia amica Irma (\"My Friend Irma\") \u00e8 un film del 1949 diretto da George Marshall.\nTratto dal programma radiofonico CBS, \u00e8 anche il primo film dove appare la coppia Dean Martin e Jerry Lewis."}
{"id": "3351146", "revid": "1305772", "url": "https://it.wikipedia.org/wiki?curid=3351146", "title": "Le Roi de Lahore", "text": "Le Roi de Lahore (\"Il re di Lahore\") \u00e8 un'opera in cinque atti di Jules Massenet su libretto di Louis Gallet. La prima rappresentazione ebbe luogo all'Op\u00e9ra di Parigi il 27 aprile 1877.\nPresentazione.\nSi tratta della terza opera rimastaci di Massenet, e fu il suo primo grande successo a Parigi.\nRappresentata in tutta Europa, diede all'autore un posto tra i maggiori compositori contemporanei.\nNel giro di un anno l'opera venne rappresentata, per esempio, a Torino, Roma, Bologna e Venezia. Fu rappresentata al Covent Garden di Londra nel 1879, e nel 1906 giunse a Monte Carlo.\nNel 1924, per\u00f2, quando l'opera giunse anche al Teatro Metropolitan di New York, lo stile di opera romantica di Massenet, e in particolare \"Le roi di Lahore\", erano passati di moda, tanto che in quel teatro ebbe solo sei rappresentazioni e da allora non fu pi\u00f9 ripresa.\nIn anni pi\u00f9 recenti, si contano una rappresentazione a Vancouver nel 1977, con Joan Sutherland sotto la direzione di Richard Bonynge, ripresa a San Francisco e anche registrata, e al Teatro La Fenice di Venezia nel 2005, diretta da Marcello Viotti e anch'essa commercializzata in CD e DVD.\nNel terzo atto, ambientato in un paradiso indiano, si pu\u00f2 ascoltare un valzer suonato dal sassofono.\nTrama.\nL'azione si svolge in India, all'epoca dell'invasione musulmana, nell'undicesimo secolo.\nAtto I.\nIl popolo di Lahore \u00e8 raccolto al tempio per chiedere protezione divina contro gli invasori, e viene incoraggiato dal sommo sacerdote Timour. Scindia, ministro del re Alim \u00e8 innamorato di Sit\u00e2, sua nipote, sacerdotessa del tempio. Scindia chiede a Timour di liberare Sit\u00e2 dal voto, e gli fa notare che da tempo incontra un giovane. Nel santuario di Indra, Scindia induce Sit\u00e2 ad ammettere il suo interesse per questo giovane straniero, ma ella rifiuta di dire chi sia; Scindia l'accusa di sacrilegio, e i sacerdoti vogliono che essa canti la preghiera serale per attirare in trappola il giovane. Una porta segreta si apre e appare un giovane: \u00e8 il re Alim, che confessa il proprio amore e chiede la mano di Sit\u00e2. Timour chiede al re di espiare le sue colpe guidando l'esercito contro i musulmani. Scindia progetta di organizzare un'imboscata per uccidere il re.\nAtto II.\nL'accampamento del re \u00e8 sistemato nel deserto di Thol. Sit\u00e2 lo ha seguito e attende il suo ritorno dalla battaglia. I soldati, in rotta, rientrano sconfitti. Scindia cerca di convincerli a unirsi a lui per usurpare il trono. Ferito, Alim muore tra le braccia di Sit\u00e2.\nAtto III.\nNel paradiso di Indra, dove si odono canti e danze orientali, giunge l'anima di Alim, che ammette di sentire la mancanza di Sit\u00e2. Indra ne sente piet\u00e0 e decide di far tornare Alim in vita, come la pi\u00f9 umile delle creature, finch\u00e9 Sit\u00e2 vivr\u00e0.\nAtto IV.\nAlim si risveglia nuovamente in Lahore all'ingresso del palazzo reale, dove la folla si sta raccogliendo per l'incoronazione di Scindia. Scindia entra, cercando di persuadere Sit\u00e2 a sposarlo, ma una visione vendicativa lo blocca. Alim appare agli astanti come un povero pazzo, ma Timour sostiene che si tratta di un visionario ispirato dalla divinit\u00e0.\nAtto V.\nSit\u00e2, costretta a sposarsi a forza con Scindia, ha cercato rifugio nel santuario di Indra. Alim viene ammesso nel santuario da Timour e i due amanti si incontrano nuovamente. Giunge Scindia e li minaccia entrambi. Sit\u00e2 si infligge una pugnalata e all'improvviso Alim torna ad essere uno spirito. Scindia vede i suoi piani sventati, mentre Sit\u00e2 e Alim sono riuniti nella felicit\u00e0 celeste."}
{"id": "3351148", "revid": "36426", "url": "https://it.wikipedia.org/wiki?curid=3351148", "title": "Piet\u00e0 (Lotto Brera)", "text": ""}
{"id": "3351155", "revid": "108167864", "url": "https://it.wikipedia.org/wiki?curid=3351155", "title": "Musica spettrale", "text": "La musica spettrale (o spettralismo) \u00e8 una corrente musicale nata e sviluppatasi come parte della musica colta a cavallo tra gli anni settanta e ottanta (il termine fu usato per la prima volta in un articolo scritto da Hugues Dufourt nel 1979 e pubblicato due anni dopo).\nGli spettralisti basarono fin dall'inizio il loro linguaggio sull'analisi dei fenomeni fisici del suono; gli strumenti, le voci e i suoni ambientali servono da modello per arrivare alla composizione del brano. Venne anche rivalutata l'importanza del fattore temporale applicato alla scrittura musicale: le figure musicali si presentano, cos\u00ec, in forma dilatata (G\u00e9rard Grisey, che fino alla sua prematura morte fu capofila degli spettralisti, usava in questo caso la metafora del \"tempo delle balene\"), in forma corrente (\"tempo dell'uomo\") o in forma estremamente compressa (\"tempo degli insetti\"). Si fa largo uso anche del computer, diventato, cos\u00ec, un importante strumento di composizione, facilitando l'analisi spettrale, e la rappresentazione di un suono.\nTra i massimi esponenti: G\u00e9rard Grisey, Hugues Dufourt, Tristan Murail, Fausto Romitelli, Claude Vivier, Micha\u00ebl L\u00e9vinas, Iancu Dumitrescu, Hora\u021biu R\u0103dulescu, Kaija Saariaho, Georg Friedrich Haas e Magnus Lindberg."}
{"id": "3351157", "revid": "122125259", "url": "https://it.wikipedia.org/wiki?curid=3351157", "title": "Ralph Abernathy", "text": "Biografia.\nFu uno dei sostenitori pi\u00f9 attivi del boicottaggio dei bus a Montgomery. Quando venne accolta la richiesta di abolire la segregazione sugli autobus, il 21 dicembre 1956, la protesta ebbe termine e Abernathy sal\u00ec sul primo autobus disponibile insieme a Martin Luther King e al reverendo bianco Glenn Smiley, il quale sedette al fianco del reverendo nero, cosa impensabile sino a pochi giorni prima.\nIl suo attivismo fu duramente colpito dai segregazionisti: la sua casa fu ripetutamente colpita da attacchi dinamitardi che non procurarono danni alla famiglia. Insieme a King e altri attivisti per i diritti civili fond\u00f2 un'organizzazione dei diritti civili: il Southern Christian Leadership Conference (SCLC).\nVita privata.\nSpos\u00f2 Juanita Jones Abernathy da cui ebbe cinque figli: Ralph David Abernathy Jr., Juandalynn R. Abernathy, l'attrice Donzaleigh Abernathy, il reverendo Ralph David Abernathy III e Kwame Luthuli Abernathy."}
{"id": "3351158", "revid": "196390", "url": "https://it.wikipedia.org/wiki?curid=3351158", "title": "Gangster No. 1", "text": ""}
{"id": "3351162", "revid": "767487", "url": "https://it.wikipedia.org/wiki?curid=3351162", "title": "Vegar Gjermundstad", "text": "Carriera.\nClub.\nLyn Oslo.\nGjermundstad ha giocato, a livello giovanile, con Vadheim, H\u00f8yang e Lyn Oslo. Nell'estate 2008 ha firmato un contratto professionistico con quest'ultima squadra. Il 19 aprile 2009 ha debuttato nell'Eliteserien: \u00e8 subentrato a Tommy Berntsen nel pareggio per 1-1 in casa dello Str\u00f8msgodset. Nel campionato 2009, ha giocato 17 partite per il Lyn: la squadra \u00e8 retrocessa per\u00f2 in 1. divisjon. Gjermundstad \u00e8 rimasto in squadra e ha giocato altre 10 partite, segnando una rete: questo \"score\" \u00e8 stato per\u00f2 annullato dalla bancarotta del Lyn Oslo, che lo ha reso svincolato.\nSogndal.\nIl 7 luglio 2010 ha firmato allora un contratto con il Sogndal: la prima partita con il club l'ha disputata il 22 agosto, scendendo in campo in luogo di H\u00e5vard Flo nella sconfitta per 1-0 contro il Tromsdalen. A fine stagione, la squadra ha conquistato la promozione nella massima divisione norvegese. Ha contribuito al raggiungimento della salvezza da parte del Sogndal, ma si \u00e8 ritrovato svincolato al termine del campionato.\nH\u00f8nefoss e F\u00f8rde.\nA febbraio 2012, ha firmato un contratto con l'H\u00f8nefoss. Ha esordito in squadra il 16 settembre 2012, sostituendo Joachim Magnussen nel pareggio interno per 2-2 contro il Viking. Ha giocato 4 partite nel corso di quella stagione, con l'H\u00f8nefoss che ha raggiunto la salvezza.\nIl 30 gennaio 2013, ha firmato per il F\u00f8rde, compagine di 2. divisjon. Ha debuttato con questa casacca il 14 aprile successivo, impiegato da titolare nella sconfitta per 5-1 maturata sul campo del B\u00e6rum. Il 1\u00ba settembre 2013 ha segnato la prima rete, nella partita persa per 3-2 in casa del Dr\u00f8bak/Frogn. Rimasto al F\u00f8rde per un triennio, ha totalizzato 75 presenze e 2 reti tra tutte le competizioni.\nFlor\u00f8.\nIl 19 gennaio 2016 \u00e8 stato reso noto il suo trasferimento al Flor\u00f8, squadra sempre militante in 2. divisjon.\nStatistiche.\nPresenze e reti nei club.\n\"Statistiche aggiornate al 9 novembre 2017.\""}
{"id": "3351163", "revid": "83531", "url": "https://it.wikipedia.org/wiki?curid=3351163", "title": "Galina Ustwolskaja", "text": ""}
{"id": "3351165", "revid": "121566624", "url": "https://it.wikipedia.org/wiki?curid=3351165", "title": "Teddy Newton", "text": "\u00c8 conosciuto per il suo lavoro su serie televisive come \"Il laboratorio di Dexter\", \"2 cani stupidi\", su film (\"Gli Incredibili - Una \"normale\" famiglia di supereroi\") e su cortometraggi animati, come \"Parzialmente nuvoloso\", \"Presto\" e \"Quando il giorno incontra la notte\".\nBiografia.\nDopo aver frequentato la scuola per animatori CalArts, all'inizio degli anni novanta lavor\u00f2 alla Disney su opere come \"Pocahontas\", \"Fantasia 2000\", \"Topolino e il cervello in fuga\", \"Mulan\" e \"Hercules\", per poi trasferirsi alla Warner con l'intento di collaborare con il regista Brad Bird al lungometraggio \"Il gigante di ferro\".\nNel 2002, si uni nuovamente con Brad Bird per lavorare alla Pixar su \"Gli Incredibili - Una \"normale\" famiglia di supereroi\". Da quel momento, divent\u00f2 artista Pixar in pianta stabile, collaborando ai cortometraggi \"Jack-Jack Attack\", \"Il tuo amico topo\", \"Presto\" e \"Parzialmente nuvoloso\" e a film come \"Ratatouille\", sempre in coppia con Brad Bird, ideando i titoli di coda della pellicola, e \"Up\".\nNel 2010, usc\u00ec il primo lavoro da regista alla Pixar di Newton, il cortometraggio \"Quando il giorno incontra la notte\", che gli fece guadagnare diversi riconoscimenti, tra cui il Visual Effects Society Award per la miglior animazione in un cortometraggio animato, l'Annie Award per miglior cortometraggio e la candidatura all'Oscar al miglior cortometraggio d'animazione.\nSempre per la Pixar, doppi\u00f2 diversi personaggi secondari in varie pellicole, come \"Toy Story 3 - La grande fuga\", \"WALL\u2022E\", \"Cars - Motori ruggenti\" e \"Ratatouille\".\nTra le sue fonti di ispirazione compaiono Al Hirschfeld e i cortometraggi della Warner Bros. Animation."}
{"id": "3351166", "revid": "486946", "url": "https://it.wikipedia.org/wiki?curid=3351166", "title": "Rettificazione ebraica", "text": ""}
{"id": "3351167", "revid": "767487", "url": "https://it.wikipedia.org/wiki?curid=3351167", "title": "Along Came Auntie", "text": "Along Came Auntie \u00e8 un cortometraggio comico del 1926 diretto da Fred Guiol e Richard Wallace sotto la supervisione di F. Richard Jones.&lt;br&gt; \nSceneggiato a pi\u00f9 mani, il film venne prodotto da Hal Roach, con Glenn Tryon nella parte del protagonista, Vivien Oakland in quelli della moglie, Oliver Hardy nel ruolo dell'ex marito e, nella parte della cameriera, Martha Sleeper.\nTrama.\nUna donna (Oakland) ha due mariti: uno \u00e8 ancora in carica (Tryon) l'altro invece \u00e8 divorziato (Hardy), ma ancora follemente innamorato di lei.\nLa donna, dato che \u00e8 a corto di soldi, sta per ricevere 100.000 dollari, ma non deve sapere della duplice relazione di lei.\nIntanto affitta la villa a dei pensionati: uno che risponde all'annuncio \u00e8 un musicista dilettante, il suo ex marito!\nProduzione.\nIl film, prodotto dagli Hal Roach Studios, venne girato negli studi californiani della casa di produzione, al 8822 di Washington Blvd. a Culver City, dal 9 aprile al 24 aprile 1926.\nColmare il vuoto lasciato da Harold Lloyd negli studi Roach fu difficile, almeno fino al consolidamento di Stanlio &amp; Ollio. In questo periodo di transizione, ebbe molto successo l'attore Glenn Tryon, che lavor\u00f2 con bravissimi comprimari (primo fra tutti Oliver Hardy).\nDistribuzione.\nDistribuito dalla Path\u00e9 Exchange, il film - un cortometraggio in due bobine - usc\u00ec nelle sale statunitensi il 25 luglio 1926.\nLa pellicola, rimasterizzata, \u00e8 stata distribuita in varie edizioni in DVD. Nel 1999, il film usc\u00ec sul mercato in \"The Lost Films of Laurel and Hardy, The Complete Collection, Volume Three\", un'antologia che comprendeva sei pellicole, risalenti agli anni dal 1922 al 1929, della famosa coppia di comici americani."}
{"id": "3351169", "revid": "1573940", "url": "https://it.wikipedia.org/wiki?curid=3351169", "title": "Athyroglossa", "text": "Athyroglossa \u00e8 un genere di insetti della famiglia degli Ephydridae (Diptera: Schizophora).\nDescrizione.\nGli adulti sono insetti di piccole dimensioni, con livrea generalmente di colore nero e lucente. \nIl capo ha antenne provviste di arista pettinata. Presenti due setole fronto-orbitali, una proclinata e una reclinata, e setole pseudopostocellari ridotte, il resto della chetotassi della regione frontale e cervicale \u00e8 nella norma. Ai lati della faccia sono presenti due serie simmetriche verticali di brevi setole facciali, parallele alle parafacce. Gene cosparse di setole chiare.\nLa chetotassi del torace \u00e8 caratterizzata dalla presenza di due setole notopleurali, dall'assenza di setole dorsocentrali presuturali e dall'assenza di setole acrosticali prescutellari. Ali con regione anale ben distinta e alula stretta. Costa lunga, estesa fino alla terminazione della media. Zampe posteriori con femori non ingrossati e provvisti di una robusta setola sul lato posteriore-ventrale.\nL'addome presenta i tergiti 2-4 uniformemente larghi e rivestitida un microtomento. L'addome dei maschi ha l'epandrio conformato a U rovesciata e cerci ben sviluppati.\nSistematica.\nIn passato incluso nella sottofamiglia delle Psilopinae, \u00e8 stato inserito dopo la revisione della sistematica della famiglia (Zatwarnicki, 1992) nella sottofamiglia delle Gymnomyzinae. Insieme a \"Mosillus\" \u00e8 il genere di maggiore importanza storica nell'ambito della trib\u00f9 dei Gymnomyzini.\nLa maggior parte delle specie si ripartisce fra due sottogeneri, anche se vi sono alcune specie per le quali non si fa riferimento alla posizione:\nIl sottogenere tipo si distingue per la presenza di 3-7 peli spiniformi sulla faccia posteriore dei femori anteriori, per i peli dell'arista relativamente lunghi e per la distribuzione irregolare dei microtrichi acrosticali. Caratteri opposti sono presenti, invece, in \"Parathyroglossa\".\nSpecie e distribuzione.\nIl Biosystematic Database of World Diptera segnala come validi i nomi di 32 specie, ma una di queste, \"A. schineri\", \u00e8 stata ridotta da Mathis &amp; Zatwarnicki (1990) a sinonimo minore di \"A. flaviventris\".\nIl genere \u00e8 diffuso in tutto il mondo, con una maggiore frequenza in America, Europa e Africa:\nIn Europa sono segnalate tre specie di \"Athyroglossa\" (\"A. flaviventris\", \"A. glabra\" e \"A. nudiuscula\") e una di \"Parathyroglossa\" (\"A. ordinata\"). \"A. flaviventris\" e \"nudiuscula\" sono specie europee presenti anche nel Medio Oriente, mentre \"A. glabra\" ha ampia distribuzione, con areale esteso al Neartico, al Nordafrica e al Paleartico orientale. \"A. ordinata\", infine, \u00e8 specie esclusivamente paleartica diffusa oltre che in Europa, nel Nordafrica e in Asia.\nLe quattro specie sono presenti anche nell'Italia settentrionale e peninsulare. \"A. glabra\" e \"A. ordinata\" sono presenti anche in Sicilia. Il genere risulta invece del tutto assente in Sardegna"}
{"id": "3351173", "revid": "1305772", "url": "https://it.wikipedia.org/wiki?curid=3351173", "title": "Manolesso", "text": "I Manolesso furono una famiglia patrizia veneziana, annoverata fra le cosiddette \"Case Nuove\".\nStoria.\nLa tradizione vuole che i Manolesso fossero giunti a Torcello fuggendo dalle invasioni barbariche, passando poi a Venezia nel 790. Antica famiglia tribunizia, rimase nel Maggior Consiglio anche dopo la serrata del 1297.\nCon l'annessione del Regno di Candia, i Manolesso vi si trasferirono sicch\u00e9 per un periodo non parteciparono alla vita politica della capitale. Solo con la guerra di Candia e la conseguente conquista ottomana tornarono a Venezia dove ricoprirono importanti cariche istituzionali.\nCon l'annessione del Veneto all'Impero d'Austria la casata fu confermata nobile con Sovrana Risoluzione del 1\u00ba gennaio 1818.\nNella prima met\u00e0 del Ottocento la famiglia aggiunse, per ragioni ereditarie, anche il cognome Ferro (nel 1816 Antonio Lazzaro Ferro lasciava le sue propriet\u00e0 al nipote Giorgio Manolesso). Anche i Manolesso Ferro successivamente si estinsero."}
{"id": "3351175", "revid": "767487", "url": "https://it.wikipedia.org/wiki?curid=3351175", "title": "Bromo and Juliet", "text": "Bromo and Juliet \u00e8 una comica muta del 1926 diretta da Leo McCarey e prodotta da Hal Roach, che prende in giro la famosa tragedia \"Romeo e Giulietta\" di William Shakespeare.\nTra i protagonisti figurano Charley Chase e Oliver Hardy, che interpreta un burbero tassista che stava sempre dietro l'angolo della strada nell'epoca del proibizionismo.\nTrama.\nCharley vuole sposare Madge che esige che i'aspirante marito interpreti Romeo, assegnando anche a suo padre una parte nella tragedia.\nDapprima Charley rifiuta, ma poi accetta; intanto il suocero, che non ha imparato quasi niente della parte, si ubriaca pensando di diminuire la tensione.\nIn seguito ad una discussione con un tassista (Hardy) non pagato dal suocero, e a una forte sbornia assunta dallo stesso Charley, che aveva cercato di procurarsi del denaro vendendo le ultime bottiglie del padre, i due arrivano in teatro inseguiti dal tassista e perfino da un poliziotto a spettacolo gi\u00e0 iniziato.\nBench\u00e9 Charley sia ubriaco, la rappresentazione ottiene un successo immediato, perch\u00e9 da tragedia la trasforma in una farsa irresistibile."}
{"id": "3351176", "revid": "110157", "url": "https://it.wikipedia.org/wiki?curid=3351176", "title": "Madonna col Bambino e due donatori (Lotto)", "text": "La Madonna col Bambino e due donatori \u00e8 un dipinto a olio su tela (85,7x115,5\u00a0cm) di Lorenzo Lotto, databile al 1533-1535 e conservato nel Getty Center di Los Angeles.\nStoria.\nL'opera si trovava a palazzo Pallavicini Rospigliosi di Roma con altri lavori di Lotto e venne venduta per finire prima nella collezione Benson a Londra e poi in quella Hearst a New York, prima di arrivare nel museo californiano.\nDescrizione e stile.\nMaria sta seduta col bambino tra le braccia a destra, rivolta a sinistra dove stanno inginiocchiati, pi\u00f9 in basso e visibili solo dal busto, i due committenti, un uomo e una donna, marito e moglie. Il Bambino rivolge loro un gesto di benedizione.\nOltre una finestra, con una tenda olivastra scostata, si vede un lontano paesaggio, con due figurette allegoriche su una collina e una riva marina con una citt\u00e0 all'ombra di alte montagne con castelli sulla sommit\u00e0. Dalla finestra si scorge anche qualche tralcio di vite, preannuncio del vino eucaristico e quindi della Passione di Ges\u00f9.\nLo schema compositivo si rif\u00e0 a modelli quattrocenteschi, usato gi\u00e0 da Lotto ad esempio nelle \"Nozze mistiche Bonghi\", anche se in questo caso la modulazione spaziale appare pi\u00f9 intricata, con le figure sciolte e allungate di Maria e del figlio contrapposte alla staciticit\u00e0 contemplativa dei committenti. L'accostamento dei colori \u00e8, come di consueto, interpretato liberamente dall'artista, che ricorre a tonalit\u00e0 leggermente spente ma di armonica combinazione. La stesura \u00e8 piuttosto liquida, con l'eccezione dei due ritratti in cui si rende pi\u00f9 precisa e nitida, con contorni secchi che fanno apparire le due teste, sullo sfondo grigio, come un doppio ritratto in un cammeo intagliato, o altre rappresentazioni scultoree allora di moda, come i marmi di Tullio Lombardo."}
{"id": "3351182", "revid": "767487", "url": "https://it.wikipedia.org/wiki?curid=3351182", "title": "La volpe della risata", "text": "La volpe della risata (\"Crazy Like a Fox\") \u00e8 un cortometraggio muto diretto da Leo McCarey e con Charley Chase, Martha Sleeper e Oliver Hardy il quale interpreta il ruolo di un passante con cui Charley, che fa finta di essere matto, sperimenta le abilit\u00e0 che dovr\u00e0 mettere in gioco per evitare il matrimonio cui \u00e8 costretto dal padre.\nTrama.\nI genitori di una giovane donna hanno deciso di farla sposare con un uomo che lei nemmeno conosce; il suo nome \u00e8 Wilson, e il matrimonio vuole essere un pegno di riconoscenza di George, padre di lei, nei confronti del padre di lui, suo amico da sempre.\nLa fanciulla \u00e8 contraria e decide di fuggire a Philadelphia. Alla stazione incontra casualmente Wilson a causa di uno scambio di valigie, e i due si innamorano a prima vista, tanto che, distratta da un piacevole colloquio con lui, la ragazza non si avvede, se non quando \u00e8 troppo tardi, di aver perduto il treno. Si danno quindi appuntamento al giorno dopo nello stesso luogo.\nRimasto solo con il valletto personale, Wilson si sente ricordare le imminenti nozze, ma non ne vuole pi\u00f9 sapere, ora che ha incontrato la donna della sua vita; su suggerimento del valletto accetta allora di fingersi matto per mandare a monte la cerimonia.\nPrima di entrare in casa dei futuri suoceri simula un accesso di follia con un passante che corre spaventato a chiamare il manicomio. Il piano pu\u00f2 quindi essere attuato; quando entra in casa il valletto porge alla madre della promessa sposa la lettera di presentazione, cui \u00e8 stata aggiunta una postilla in cui si accenna alla follia del giovane. Questi mette in scena tutta una serie di comportamenti strampalati tanto che il padre della ragazza chiama il medico di famiglia per avvisarlo di quanto accade, sentendosi rispondere che l'unica soluzione per placare Wilson \u00e8 fingersi pazzo a sua volta.\nAlla fine sar\u00e0 proprio lui ad essere portato in manicomio dagli infermieri, mentre Wilson, aiutato dalle parole del dottore - secondo cui si tratta di una persona del tutto normale e di una sua vecchia conoscenza -, convince la fanciulla della sua normalit\u00e0, e i due possono cos\u00ec dare spazio al loro amore.\nCuriosit\u00e0.\nIl film \u00e8 caratterizzato da una gag improvvisata da Chase in uno dei suoi finti accessi di follia. Davanti al padre della ragazza che ama fa un trucco con la mano, ovvero quello dell'indice diviso in due. Egli piega l'indice di una mano e con l'altra chiude sempre l'indice sopra il pollice, avvicinandolo alla parte piegata del dito dell'altra mano; facendo credere che sia spezzato. Questo trucco verr\u00e0 ripreso dallo Stanlio di Stan Laurel nel film \"Noi siamo zingarelli\" nel 1936 per prendere in giro Oliver Hardy nella parte di Ollio."}
{"id": "3351183", "revid": "1669094", "url": "https://it.wikipedia.org/wiki?curid=3351183", "title": "Classe Vincenzo Florio", "text": "La classe Vincenzo Florio \u00e8 composta da due navi traghetto di tipo cruise ferry in servizio per Tirrenia CIN. La \"Vincenzo Florio\" e la \"Raffaele Rubattino\" vennero costruite alla fine degli anni '90 nel Cantiere Navale Ferrari di La Spezia, ma dopo il fallimento del costruttore, i traghetti vennero terminati in luoghi differenti. La 'Vincenzo Florio' fu ultimata nel Cantiere Navale I.N.M.A. a La Spezia, mentre la Raffaele Rubattino presso i Nuovi Cantieri Apuania di Marina di Carrara. Le due unit\u00e0 entrarono in servizio nel 1999 e nel 2000 sulla rotta Napoli-Palermo.\nCaratteristiche.\nLe due unit\u00e0 furono progettate specificamente per la tratta Napoli - Palermo, caratterizzata da un elevato traffico merci. Lunghe 180 metri e larghe 27, hanno una stazza lorda di 30.700 tonnellate di stazza. I passeggeri trasportabili sono 1470, mentre la capacit\u00e0 di carico pu\u00f2 essere di 625 autovetture oppure di 2000 metri lineari di carico merci, che corrispondono a circa 140 semirimorchi. Le unit\u00e0 sono strutturate su dieci ponti:\nLe operazioni di imbarco e sbarco avvengono tutte attraverso i portelloni di poppa. Una rampa permette di collegare il garage principale alla stivetta, e da un'altra si accede al garage superiore dal portellone di sinistra. I passeggeri possono sostare all'aperto verso poppa e lungo tutto il ponte 8, al contrario delle classi Bithia e Nuraghes dove \u00e8 possibile sostare all'esterno solo per un breve tratto. In condizioni meteorologiche favorevoli \u00e8 consentito muoversi sul ponte 10, interamente all'aperto, dove \u00e8 presente una zona solarium.\nLe scialuppe di salvataggio sono collocate al Ponte 8 sostenute da appositi bracci meccanici. In caso di emergenza vengono calate a ridosso del ponte 6.\nPropulsione.\nI traghetti sono motorizzati con due motori diesel della W\u00e4rtsil\u00e4 Italia. Le unit\u00e0 12V46C, utilizzate in seguito anche per le altre navi della flotta, sono in grado di sviluppare una potenza totale di 25.200\u00a0kW, che permette di raggiungere la velocit\u00e0 di crociera di 23 nodi.\nServizio.\nLa Vincenzo Florio venne consegnata il 4 ottobre 1999 per poi entrare in servizio sulla rotta Napoli - Palermo il 7 ottobre 1999. Il 18 dicembre 2004 scoppi\u00f2 un incendio a bordo della nave e, dopo le riparazioni, questa continu\u00f2 ad operare sulla Napoli - Palermo. Tuttavia in seguito al secondo incendio del 29 maggio 2009, il traghetto rimase fermo sotto sequestro nel porto di Palermo con numerose sovrastrutture danneggiate. Per sopperire alla mancanza del traghetto sulla rotta, \"Tirrenia\" lo sostitu\u00ec con la \"Janas\", appartenente alla classe Bithia, e successivamente con un'unit\u00e0 tutto merci. Dopo essere stato dissequestrato e sottoposto ad estesi lavori di riparazione, che comportarono anche la demolizione di parte delle sovrastrutture, il \"Florio\" rientr\u00f2 in servizio il 2 maggio 2012.\nLa Raffaele Rubattino venne introdotta nell'ottobre 2000 e da quel giorno, salvo brevi periodi di manutenzione, ha continuato a prestare giornalmente servizio sulla Napoli - Palermo. Il 3 maggio 2012, per un breve periodo, fu spostata sulla rotta Civitavecchia - Olbia. Dal 17 aprile al 3 maggio 2020, in piena Pandemia di COVID-19 del 2019-2021 \u00e8 rimasta in rada davanti al porto di Palermo fungendo da traghetto-quarantena a seguito del trasbordo di circa 180 migranti dalle navi umanitarie Alan Kurdi e Aita Mari, appartenenti a Ong. In questo periodo il traghetto viene sostituito dalla Moby Tommy sulla tratta Napoli - Palermo. Il 4 maggio 2020, dopo ben due settimane, torna al porto di Palermo per procedere con lo sbarco di tutti i migranti. Dal 15 maggio 2020 dopo un periodo di sosta per la sanificazione degli interni, la nave riprende servizio sulla Napoli - Palermo. Il 14 febbraio 2022 il traghetto rientra nei cantieri navali a Malta il 25 febbraio 2022 il traghetto ritorna normalmente in servizio sulla Napoli - Palermo.\nIncidenti.\nLa \"Vincenzo Florio\" \u00e8 stata coinvolta in numerosi incidenti:\nIl 4 ottobre 1999, giorno della consegna da parte dei Cantieri Navali Ferrari, la nave in arrivo da La Spezia speron\u00f2 nel porto di Napoli la nave da crociera battente bandiera britannica \"The Topaz\". Quest'ultima, con a bordo 900 passeggeri, riport\u00f2 uno squarcio di 20 metri sulla fiancata, mentre il traghetto Tirrenia sub\u00ec alcuni danni alla prua. L'incidente fu dovuto anche al maltempo.\nIl 18 novembre 2001 la \"Vincenzo Florio\", in partenza da Napoli, urt\u00f2 violentemente il Molo Martello a causa del forte vento grecale, riportando uno squarcio di 14 metri sulla fiancata sinistra e iniziando a imbarcare acqua. Rientrata in porto, la nave fu riparata e riprese servizio venti giorni pi\u00f9 tardi.\nIl 18 dicembre 2004 la \"Vincenzo Florio\", partita alle ore 21:00 da Palermo e diretta a Napoli, sarebbe dovuta arrivare a destinazione il giorno seguente alle ore 7:00. Alle 23 un'avaria all'impianto elettrico provoc\u00f2 lo spegnimento dei motori. La nave rest\u00f2 cos\u00ec in balia del mare molto agitato. I bruschi movimenti del traghetto comportarono il ribaltamento di alcuni automezzi parcheggiati nel garage, da uno dei quali scatur\u00ec l'incendio.\nIl sistema di antincendio rivers\u00f2 all'interno della stiva centinaia di tonnellate d'acqua marina che spensero il fuoco, ma inclinarono l'imbarcazione di circa 10 gradi. La \"Vincenzo Florio\" venne raggiunta sul luogo dalla \"Victory\" prima e successivamente dalla \"Rubattino\", ma le condizioni meteomarine (\"stato 7\" della Scala Douglas) resero pericolosa ogni manovra di avvicinamento. Successivamente, l'equipaggio riusc\u00ec a far ripartire i motori in modo tale da poter rientrare a Palermo, dove il traghetto giunse alle 8:00 di mattina. Tutti i 471 passeggeri sbarcarono tramite le scalette dei vigili del fuoco, dato che non si poterono aprire i portelloni di poppa per via dell'inclinazione della nave.\nIl 29 maggio 2009 alle ore 3:16 del mattino, la \"Vincenzo Florio\" sub\u00ec un altro incidente a circa 15 miglia al largo di Ustica in direzione di Palermo. All'interno del garage superiore della nave si sprigion\u00f2 un incendio di cui sono ancora sconosciute le cause. Non ci furono vittime n\u00e9 tra i 513 passeggeri a bordo, che abbandonarono tempestivamente la nave tramite le scialuppe di salvataggio e gli autogonfiabili, n\u00e9 tra i 53 membri dell'equipaggio. Una cinquantina di persone furono ricoverate in ospedale, ma nessuno riport\u00f2 lesioni gravi. Anche in questo caso, i sistemi antincendio riversarono nella stiva una quantit\u00e0 d'acqua tale da inclinare la nave su un lato. Successivamente il traghetto venne rimorchiato nel porto di Palermo e ancorato al molo per estinguere l'incendio e per le perizie.\nIl 2 giugno 2009 l'incendio venne estinto e, stando ai controlli, gli organi vitali della nave non furono danneggiati.\nLa \"Vincenzo Florio\" rimase per un lungo periodo disarmata e sotto sequestro nel porto di Palermo.\nLa perizia consegnata nel 2011 dalla Procura di Palermo, riporta la constatazione dell'essere state ritrovate delle ventole antincendio della nave montate al contrario. Conseguentemente, parte del sistema non iniett\u00f2 la schiuma antincendio all'interno dei ponti della nave durante l'azionamento dell'impianto.\nLa gemella \"Raffaele Rubattino\", il 29 giugno 2001 urt\u00f2 violentemente contro la banchina del molo 21 del porto di Napoli causando ingenti danni. Secondo l'inchiesta della Capitaneria di Porto, la nave ebbe un'avaria a un'elica.\nL'8 novembre 2011 rimase in panne in prossimit\u00e0 dell'isola di Capri a causa di un guasto all'alimentazione dei motori. Venne in seguito rimorchiata nel porto di Napoli (da cui era partita).\nOrigine dei nomi.\nI nomi di questa classe di traghetti sono dedicati a due armatori italiani dell'800. In particolare nel 1862, \"Vincenzo Florio\" firm\u00f2 con il governo italiano un contratto per garantire con dei battelli a vapore il servizio postale e commerciale tra Napoli e Palermo. Raffaele Rubattino fond\u00f2 nel 1838 la propria compagnia di navigazione, che a met\u00e0 Ottocento si espanse al punto tale da collegare Genova con Marsiglia, Livorno, Napoli e Sardegna.\nInfine, Vincenzo Florio e Raffaele Rubattino furono fondatori della Navigazione Generale Italiana nel 1881."}
{"id": "3351185", "revid": "1604512", "url": "https://it.wikipedia.org/wiki?curid=3351185", "title": "Salvatronda", "text": "Salvatronda \u00e8 una frazione del comune italiano di Castelfranco Veneto, in provincia di Treviso.\nSorge presso i confini centro-orientali del comune, tra Salvarosa e Albaredo.\nStoria.\nNei documenti antichi viene ricordata come \"Sylvarotunda\", \"Sylvatorunda\" e \"Sylvatrunda\". Il toponimo potrebbe essere tradotto come \"selva rotonda\" ma gli storici avanzano diversi dubbi in proposito.\nLe prime notizie sul paese risalgono al 996 quando Ottone III donava, per mezzo del vescovo Rozone, le masserie e le pertinenze di Salvatronda al conte di Treviso Rambaldo (capostipite dei Collalto). Il toponimo compare anche in un documento del 1147 dal quale si apprende che a Salvatronda aveva possedimenti il monastero di Santa Croce di Campese.\nLe origini di Salvatronda furono certamente pi\u00f9 antiche visto che fu sede di un'importante pieve matrice di numerose chiese della zona. Nella bolla \"Justis fratrum\" del 1152, che elenca i possedimenti del vescovo di Treviso, accanto alla suddetta chiesa \u00e8 menzionato anche un fortilizio.\nMonumenti e luoghi d'interesse.\nChiesa parrocchiale.\nIntitolata all'Assunta, si tratta di un'antica pieve che, come gi\u00e0 detto, aveva giurisdizione su numerose cappelle dei dintorni (Fanzolo, San Floriano, Vedelago, Barcon, Salvarosa, Campigo, San Marco). I sacerdoti delle varie filiali avevano l'obbligo di recarsi nella matrice il Sabato Santo per prelevarne il crisma.\nLa chiesa attuale \u00e8 una riedificazione del 1751 su progetto di Francesco Maria Preti. Nelle due volute che collegano il corpo centrale alle due ali si notano richiami alla villa Negri di Istrana, realizzata da Giorgio Massari: il grande architetto veneziano stava lavorando alla realizzazione dell'ospedale di Castelfranco nello stesso periodo, forse in collaborazione con lo stesso Preti.\n\u00c8 probabile, come in altri casi dei dintorni, che la costruzione fosse stata finanziata da una famiglia veneziana con possedimenti nel luogo, i Moro.\nAlcune parti della chiesa non fanno parte del progetto originale, in particolare la cupola e l'altare maggiore, ideato da Giovanni Battista Zampezzi.\nL'opera pi\u00f9 pregevole degli interni \u00e8 la pala dell\"'Assunta\" (1728) uno dei pochi lavori pervenutici di Natale Melchiorri. Ispirata agli schemi di Palma il Giovane, essa si mostra innovativa per quanto riguarda l'arca da cui sale la Vergine, caratterizzata a un interessante gioco prospettico, ma nell'insieme rimane ancora legata alla tradizionale bidimensionalit\u00e0.\nVilla Moro.\n\u00c8 un piccolo e semplice palazzo settecentesco, situato in via Centro di fronte alla chiesa. Si sviluppa su due piani pi\u00f9 mezzanino sottotetto, il tutto concluso da una sopraelevazione centrale coronata da un frontoncino; al centro di quest'ultimo campeggia lo stemma dei Moro.\nLa facciata nord, quella rivolta alla strada, si caratterizza per una trifora al centro del primo piano, chiusa da un'elegante balaustra. Al piano terra del fronte meridionale si apre una loggia ad archi ribassati.\nI Moro furono presenti a Salvatronda sin dalla met\u00e0 del Cinquecento. Degno di nota il caso di un pre' Marcantonio Moro vissuto negli anni 1560 e avvicinatosi alla riforma protestante; si redargu\u00ec successivamente e fu anzi ospite del vescovo di Treviso.\nLa villa ospita oggi un ristorante.\nCippo gromatico.\nPresso l'incrocio tra le vie Centro e Cerchiara si colloca un blocco in marmo con scanalature ai lati; al centro del manufatto si apre un grosso foro di circa dodici centimetri di diametro. Si tratterebbe di un cosiddetto \"cippo gromatico\", utilizzato dagli agrimensori di epoca romana per definire la centuriazione del territorio: nel foro veniva inserita la groma, un palo con due aste da cui pendevano dei fili a piombo, utili per tracciare delle linee ortogonali.\nInfrastrutture e trasporti.\nIl centro di Salvatronda \u00e8 attraversato dalla SP 5 \"Castellana\" proveniente da Quinto di Treviso. Prima che fosse costruita la nuova SR 53 \"Postumia\", che si snoda poco pi\u00f9 a nord, rappresentava il collegamento pi\u00f9 diretto tra Treviso e Castelfranco.\nA ovest passa la ferrovia Calalzo-Padova mentre a sud transita la ferrovia Vicenza-Treviso.\nWebsite\nhttp://www.salvatronda.com"}
{"id": "3351186", "revid": "838137", "url": "https://it.wikipedia.org/wiki?curid=3351186", "title": "Macula densa", "text": "La macula densa \u00e8 una struttura microscopica localizzata nel tubulo renale distale, nel punto in cui quest'ultimo attraversa il polo vascolare del glomerulo da cui \u00e8 originato. Dal punto di vista morfologico essa rappresenta il punto di passaggio fra il segmento rettilineo e quello convoluto del tubulo distale. Funzionalmente, la macula densa \u00e8 parte dell'apparato iuxtaglomerulare.\nStruttura.\nAnatomicamente, la macula densa \u00e8 costituita da un breve tratto del tubulo renale nel quale le cellule assumono particolari caratteristiche, apparendo piccole, con scarso citoplasma e nuclei ravvicinati. Quest'ultima caratteristica conferisce alla macula densa, in microscopia ottica, il caratteristico aspetto \"affollato\" dei nuclei che ne giustifica il nome. La membrana basale delle cellule \u00e8 in continuit\u00e0 con quella delle cellule granulari e agranulari dell'apparato iuxtaglomerulare.\nFunzione.\nLa macula densa svolge la funzione di chemocettore, ossia di sensore chimico, specializzato nel rilevare la concentrazione di cloruro di sodio nel liquido tubulare. Una diminuzione di tale concentrazione viene percepita dalla macula densa come una riduzione della pressione arteriosa sistemica, poich\u00e9 in questo caso, normalmente, l'escrezione urinaria di sodio si riduce.\nLa macula densa invia quindi alle cellule iuxtaglomerulari dei segnali che portano a un aumento nella produzione di renina, innescando un meccanismo che porta infine all'aumento della pressione arteriosa."}
{"id": "3351187", "revid": "1522738", "url": "https://it.wikipedia.org/wiki?curid=3351187", "title": "Jur Grady", "text": ""}
{"id": "3351190", "revid": "767487", "url": "https://it.wikipedia.org/wiki?curid=3351190", "title": "Walt Disney Television (casa di produzione)", "text": "Walt Disney Television \u00e8 stata una casa di produzione televisiva statunitense di propriet\u00e0 della Walt Disney Company.\nLe produzioni di Walt Disney Television erano trasmesse principalmente su Disney Channel, Disney Junior, Disney XD e ABC.\nDopo la sua chiusura, la maggior parte delle produzioni di Walt Disney Television sono state divise tra le altre case di produzione Disney. Le sue produzioni animate sono state affidate alla sua ex-controllata Walt Disney Television Animation. \u00c8 stata succeduta da It's a Laugh Productions per la produzione di serie live action. L'ultima serie live action prodotta da Walt Disney Television fu \"Un genio in famiglia\" (1997-1999) per il canale WB Television Network.\nStoria.\n\u00c8 stata costituita nel 1983 come Walt Disney Pictures Television Division, poi abbreviato nel 1986 in Walt Disney Pictures Television e Walt Disney Television nel 1988. Fino al 1983 i programmi televisivi Disney erano distribuiti sotto il nome della casa madre, allora chiamata Walt Disney Productions.\nNell'agosto 1994 Jeffrey Katzenberg lasci\u00f2 la guida dei Walt Disney Studios e la casa di produzione venne divisa in due: Walt Disney Pictures per le produzioni cinematografiche e la neonata Walt Disney Television and Telecommunications per i prodotti televisivi. Quando la Disney si fuse con Capital Cities/ABC, Disney Television era parte di Walt Disney Television and Telecommunications. Nell'aprile 1996 Walt Disney Television (insieme alla sua divisione Animation) venne riportata sotto il controllo di The Walt Disney Studios.\nNel settembre 1997 il gruppo Walt Disney Television venne diviso in due: Walt Disney Television (WDT) e Walt Disney Network Television. Nel 1999 Walt Disney Television Studios (chiamata anche Buena Vista Television Group o Buena Vista Television Productions) venne posta sotto il controllo di ABC Television Network, fondendosi con la ABC Entertainment e formando il ABC Entertainment Television Group. Walt Disney Television Studios venne poi inglobata in Touchstone Television (poi ABC Studios e in seguito ABC Signature) nel 2003 e il suo nome spar\u00ec dai titoli di coda delle produzioni televisive Disney."}
{"id": "3351191", "revid": "297745", "url": "https://it.wikipedia.org/wiki?curid=3351191", "title": "Nani Mocenigo", "text": ""}
{"id": "3351194", "revid": "1573940", "url": "https://it.wikipedia.org/wiki?curid=3351194", "title": "Candy Cutie", "text": " \u00e8 il sesto singolo del duo di musica elettronica giapponese Capsule, pubblicato il 21 maggio 2003, sotto l'etichetta Yamaha Music Communications."}
{"id": "3351195", "revid": "643662", "url": "https://it.wikipedia.org/wiki?curid=3351195", "title": "Stadio Centrale di Kazan", "text": ""}
{"id": "3351197", "revid": "767487", "url": "https://it.wikipedia.org/wiki?curid=3351197", "title": "Wake (film 2009)", "text": "Wake \u00e8 un film indipendente del 2009 diretto da Ellie Kanner. Il film \u00e8 stato presentato al Cinequest Film Festival e al Newport Beach International Film Festival.\nTrama.\nQuando le cose iniziano a farsi complicate per Carys Reitman, la ragazza reagisce recandosi a funerali di sconosciuti per cercare di provare emozioni. Ad un fortunato funerale, incontra Tyler, un uomo in lutto per la morte della sua fidanzata. Nonostante gli avvertimenti del suo migliore amico Shane e della coinquilina Lila, instaura una relazione per la prima volta dopo tanto tempo. In cerca di risposte, Carys visita la madre per confrontarsi con il suo passato. Appena si sente pronta ad aprire di nuovo il suo cuore all'amore per Tyler, si rende conto che ci sono cose ben pi\u00f9 pericolose di un cuore spezzato."}
{"id": "3351198", "revid": "1573940", "url": "https://it.wikipedia.org/wiki?curid=3351198", "title": "Ingrid Daubechies", "text": ""}
{"id": "3351200", "revid": "124192921", "url": "https://it.wikipedia.org/wiki?curid=3351200", "title": "Porto di Olbia", "text": "Il porto di Olbia, situato nella citt\u00e0 di Olbia in provincia di Sassari, primo in Sardegna per traffico passeggeri e per quello merci ro-ro, \u00e8 diventato famoso nel mondo per essere la porta della Costa Smeralda, oltre a rappresentare uno dei pi\u00f9 importanti scali passeggeri del Mediterraneo, con quattro milioni di presenze ogni anno, \u00e8 anche un importante scalo commerciale con quasi sei milioni di tonnellate di merci.\nIl porto di Olbia \u00e8 classificato II\u00b0 categoria \u2013 I\u00b0 classe.\nL\u2019area \u00e8 suddivisa in quattro aree: il Porto interno, dove insiste anche l'antico porto romano, che \u00e8 destinato al diportismo; il Pontile Isola Bianca, con nove banchine per le navi ro-ro per il trasporto passeggeri con auto al seguito, mezzi commerciali e altre tre (una da 187 metri denominata molo 9, inaugurata a maggio 2008 e altre due - moli 1 e 2 - da 275 metri ciascuno, inaugurati nel 2010) per le navi da crociera; il Porto Cocciani, inserito nel tessuto industriale della citt\u00e0; il Pontile Ex Palmera. \nServizi di Linea.\nAl 12 Giugno 2021, i collegamenti effettuati su Olbia sono i seguenti:\nCollegamenti.\nIl porto di Olbia \u00e8 raggiungibile da:"}
{"id": "3351202", "revid": "767487", "url": "https://it.wikipedia.org/wiki?curid=3351202", "title": "Fondazione europea per la scienza", "text": "La Fondazione europea per la scienza (FES), meglio nota con la denominazione inglese di \"European Science Foundation\" (ESF), \u00e8 un'organizzazione europea che comprende oltre 70 istituzioni scientifiche di 30 paesi (come, tipicamente, i consigli nazionali delle ricerche), con l'obiettivo di promuovere la cooperazione e la collaborazione europea nel campo della ricerca fondamentale.\nLa FES \u00e8 stata costituita nel 1973, ed ha sede a Strasburgo. Dal 1991 al 1993 fu presieduta dall'italiano Umberto Colombo.\nMembri italiani sono il CNR e l'INFN."}
{"id": "3351203", "revid": "38508346", "url": "https://it.wikipedia.org/wiki?curid=3351203", "title": "Lago di Monticchio", "text": ""}
{"id": "3351208", "revid": "481666", "url": "https://it.wikipedia.org/wiki?curid=3351208", "title": "John G. Adolfi", "text": "Ha partecipato, a vario titolo, a oltre un centinaio di film muti.\nEra familiarmente soprannominato Jack, e occasionalmente aveva utilizzato gli pseudonimi Jack Adolfi e John Adolfi.\nBiografia.\nAdolfi inizi\u00f2 la sua carriera cinematografica nel 1907, come attore in \"\" di William V. Ranous. Dopo una trentina di film, per\u00f2, dal 1913 prefer\u00ec dedicarsi completamente alla regia: fece solo un'altra apparizione come attore nel 1917, una comparsata in uno dei suoi film, \"A Child of the Wild\". Diresse 75 pellicole, fino al 1933, anno della sua morte avvenuta per emorragia cerebrale, in Canada, nella Columbia Britannica, dove era andato a caccia di orsi."}
{"id": "3351211", "revid": "163117", "url": "https://it.wikipedia.org/wiki?curid=3351211", "title": "Mademoiselle Mars", "text": "Inizi\u00f2 a lavorare nella Com\u00e9die-Fran\u00e7aise nel 1795, si caratterizz\u00f2 molto bene nei ruoli di fanciulle ingenue e immature. Divenne ben presto molto acclamata dall'ancien r\u00e9gime per le sue doti artistiche, interpretative e seducenti.\nOmaggiata in continuazione dal pubblico, fu ammirata da molti poeti contemporanei e da Napoleone, raggiungendo una posizione preminente nella Com\u00e9die. \nIl clou lo raggiunse nel dramma romantico con l'interpretazione delle eroine di Dumas, Hugo, Alfred de Vigny."}
{"id": "3351216", "revid": "110157", "url": "https://it.wikipedia.org/wiki?curid=3351216", "title": "William Fulton", "text": ""}
{"id": "3351219", "revid": "767487", "url": "https://it.wikipedia.org/wiki?curid=3351219", "title": "J\u00f8rgen Hammer", "text": "Carriera.\nClub.\nHammer ha iniziato la carriera professionistica con la maglia dello Stab\u00e6k. Ha debuttato in prima squadra in data 19 maggio 2010, in un match valido per l'edizione stagionale del Norgesmesterskapet contro il B\u00e6rum: \u00e8 entrato in campo in sostituzione di Tom Stenvoll. Il 29 agosto dello stesso anno, ha giocato il primo incontro nell'Eliteserien: \u00e8 stato titolare nel successo per 2-1 sul Lillestr\u00f8m. Il 31 ottobre ha segnato la prima rete per la squadra: \u00e8 stato suo infatti il gol che ha permesso allo Stab\u00e6k di superare per 2-1 il Sandefjord.\nNel campionato 2011 si \u00e8 imposto come titolare, totalizzando 25 apparizioni nell'Eliteserien e realizzando 2 reti. L'anno seguente, lo Stab\u00e6k \u00e8 retrocesso, ma Hammer \u00e8 rimasto in squadra e ha contribuito all'immediata promozione nel campionato 2013.\nIl 18 agosto 2015, Hammer ha firmato un contratto valido fino al termine della stagione con lo Start. Ha esordito in squadra il 23 agosto successivo, schierato titolare nella sconfitta per 2-1 maturata sul campo dello Str\u00f8msgodset. In questa porzione di stagione, ha disputato 10 partite di campionato, senza alcuna rete all'attivo. Lo Start ha invece raggiunto la salvezza attraverso le qualificazioni all'Eliteserien, superando lo Jerv nel doppio confronto.\nIl 6 gennaio 2016, Hammer ha firmato ufficialmente un contratto con il KFUM Oslo, formazione neopromossa nella 1. divisjon.\nNazionale.\nHammer ha debuttato per la in data 10 agosto 2011, sostituendo Simen Wangberg nella sconfitta per 3-0 contro la Scozia.\nStatistiche.\nPresenze e reti nei club.\n\"Statistiche aggiornate al 21 dicembre 2020.\""}
{"id": "3351222", "revid": "31886", "url": "https://it.wikipedia.org/wiki?curid=3351222", "title": "Pala dell'Alabarda", "text": "La Pala dell'Alabarda, o Sacra conversazione con i santi Stefano, Giovanni evangelista, Simone e Lorenzo, \u00e8 un dipinto a olio su tela (294x216 cm) di Lorenzo Lotto, databile al 1539 circa e conservato nella Pinacoteca civica Francesco Podesti di Ancona. \u00c8 firmato \"Lorenzo Lotto\", sul primo gradino.\nStoria.\nL'opera venne vista da Giorgio Vasari nella chiesa di Sant'Agostino ad Ancona. Dipinta quando il Lotto si rifugi\u00f2 in citt\u00e0 dopo la fuga dall'ambiente veneziano a lui ostile, venne in seguito trasferita nella chiesa di Santa Maria della Piazza e, attraverso altri spostamenti, fino alla collocazione attuale.\nDescrizione e stile.\nL'impianto monumentale si rif\u00e0 alla lunga tradizione delle sacre conversazioni venete, inaugurata dalla \"Pala di San Cassiano\" di Antonello da Messina. Mostra la Madonna col Bambino su un alto trono, con sopra due angeli in volo che le reggono la corona (un motivo dell'arte fiamminga quattrocentesca pure ampiamente ripreso in Italia), mentre nella met\u00e0 inferiore si vedono quattro santi: Stefano, Giovanni evangelista, Simone Zelota e Lorenzo. I santi sono rappresentati insieme ai propri attributi iconografici tradizionali; alcuni colori delle vesti sono assai accesi e in alcuni casi, contrastanti. Due santi (Stefano e Simone) si rivolgono con lo sguardo all'osservatore, mentre gli altri due contemplano il volto di Maria.\nDietro al trono si scorgono quattro colonne e tendaggi in controluce, mossi da un vento energico; dietro ad essi si aprono due brani di cielo notturno, rischiarati da un chiarore lunare e percorsi da nuvolette. I giochi luminosi sono sapientemente valorizzati, dando risalto al gruppo sacro e agli angioletti dalle vesti candide; anche la scala che conduce al trono della Vergine \u00e8 messa in risalto da un ricco gioco di ombre e di luci.\nCome in altre opere di Lotto la simmetria \u00e8 rotta dalla variet\u00e0 degli atteggiamenti e nonostante il vortice della figura agitata del Bambino, verso il quale convergono le linee di forza generate dai santi e dagli scalini, il dipinto mostra concessioni al gusto arcaicizzante, compatibili con la fase tarda della sua opera.\nLa lunetta originaria dell'opera, eliminata nei secoli passati per adattare il quadro alle nuove collocazioni, \u00e8 stata nel 2005 ritrovata ed esposta sulla pala.\nInterpretazione.\nLa critica pensa che il dipinto rechi un messaggio politico, oltre che, com'\u00e8 naturale, uno religioso. Tutto parte dal fatto che l'opera \u00e8 stata dipinta solo sei anni dopo il colpo di Stato del 1532 con il quale la citt\u00e0 di Ancona pass\u00f2 sotto il dominio diretto della Chiesa; la resistenza era stata soffocata nel sangue ed era ancora vivo il ricordo dei giovani amanti della libert\u00e0 decapitati per ordine del legato pontificio, il cardinale Benedetto Accolti, al quale la citt\u00e0 era stata venduta dal papa Clemente VII, ansioso di reitegrare le vuote casse vaticane dopo il Sacco di Roma del 1527, per una somma tra i 5700 ducati d'oro ed i 20000 scudi d'oro l'anno, nominandolo Legato pontificio della Marca di Ancona. \nLa perdita della libert\u00e0 fu segnata dalla costruzione della Cittadella progettata dall'architetto Antonio da Sangallo il Giovane, offerta dal papa alla citt\u00e0 con il pretesto di fornirle difesa da un imminente attacco da parte dei turchi, ma in realt\u00e0 realizzata per mantenere Ancona strettamente sotto il dominio papale, con la maggior parte dei cannoni puntati sulla citt\u00e0 e sulle sue principali vie di accesso. Il 19 settembre 1532, infatti, papa Clemente VII vincol\u00f2 Ancona alla Santa Sede.\nLorenzo Lotto, arrivato in citt\u00e0 dopo numerose esperienze dolorose, si pensa abbia provato partecipazione per lo sgomento da cui era afflitta la popolazione.\nDagli anni novanta del Novecento l'alabarda, attributo di San Simone, d\u00e0 il nome alla pala, a causa del significato politico che vi si \u00e8 voluto vedere. Il fatto che l'arma del martirio sia capovolta, con la punta dell'arma rivolta verso terra, contrariamente all'iconografia tradizionale, \u00e8 stato interpretato infatti come un messaggio di speranza che il pittore rivolge alla citt\u00e0 di Ancona, che dopo essere stata presa nel 1532 dal papa Clemente VII, aveva vissuto momenti drammatici simboleggiati dalla presenza dei Lanzichenecchi e dalle loro alabarde.\nI santi posti a sinistra e a destra della scena, il protomartire Stefano, con l'attributo delle pietre della lapidazione e Lorenzo, con l'attributo della graticola del suo martirio, sono saldamente legati alla prima diffusione del Cristianesimo ad Ancona e dunque danno alla Conversazione un riferimento alla citt\u00e0 per la quale \u00e8 stata dipinta, avvalorando la tesi del messaggio rivolto dal pittore agli anconitani."}
{"id": "3351226", "revid": "110157", "url": "https://it.wikipedia.org/wiki?curid=3351226", "title": "Parole chiave (singolo)", "text": "Parole chiave \u00e8 un brano musicale hip hop del rapper Marracash, estratto come terzo singolo dall'album \"Fino a qui tutto bene\" del 2010. Il brano \u00e8 stato reso disponibile per il download digitale e l'airplay radiofonico il 23 novembre 2010.\nIl video.\nSul canale ufficiale YouTube di Marracash sono stati presentati due diversi videoclip prodotti per \"Parole chiave\". Il primo, postato il 22 novembre con la definizione \"pre-video\", \u00e8 stato diretto da Yo Clas! e gira completamente su un primo piano del rapper, mentre sullo schermo compaiono alcuni passaggi del testo del brano. La versione definitiva del video \u00e8 stata postata il 2 dicembre ed \u00e8 sempre diretta da Yo Clas! In questa seconda versione del video Marracash si muove in un ambiente post-apocalittico, in cui le citt\u00e0 sono completamente distrutte ed avvolte dalle fiamme."}
{"id": "3351229", "revid": "124193115", "url": "https://it.wikipedia.org/wiki?curid=3351229", "title": "Julian Knowle", "text": "Carriera.\nNato mancino \u00e8 uno dei pochi tennisti nel circuito Atp a tirare il dritto, il rovescio e a volte le vol\u00e9e a doppia mano.\n\u00c8 il tennista austriaco pi\u00f9 di successo nel doppio dopo aver raggiunto la sesta posizione in classifica nel 2008 ma, dal settembre 2010, condivide il record con J\u00fcrgen Melzer.\nHa raggiunto la sua prima finale in un torneo del Grande Slam al Torneo di Wimbledon 2004 insieme al serbo Nenad Zimonji\u0107 ma sono stati sconfitti da Jonas Bj\u00f6rkman e Todd Woodbridge in quattro set.\nL'unico austriaco a raggiungere una finale a Wimbledon prima di Knowle era stato Georg von Metaxa nel doppio nel 1938.\nNel 2005 ha smesso di giocare in coppia con Zimonjic passando prima al ceco Petr P\u00e1la e poi per buona parte del 2005 e del 2006 insieme a Melzer. Dopo un infortunio di Melzer nel 2007 ha cambiato nuovamente partner di doppio giocando con lo svedese Simon Aspelin.\nProprio insieme ad Aspelin ha ottenuto il suo miglior risultato con la vittoria agli US Open 2007. Durante il torneo hanno dovuto eliminare nei quarti di finale i gemelli Bryan, teste di serie numero 1, la coppia francese composta da Julien Benneteau e Nicolas Mahut in semifinale e infine hanno battuto in soli due set Luk\u00e1\u0161 Dlouh\u00fd e Pavel V\u00edzner.\nCon questa vittoria \u00e8 diventato il secondo austriaco a vincere un torneo dello slam dopo Thomas Muster che aveva trionfato all'Open di Francia 1995. Nel 2010 pure Melzer \u00e8 entrato a far parte di questo gruppo grazie alla vittoria in doppio del torneo di Wimbledon.\nGrazie all'ottima annata Aspelin e Knowle poterono partecipare alla Tennis Masters Cup 2007 dove per\u00f2 vennero sconfitti in finale da Mark Knowles e Daniel Nestor, teste di serie numero 1.\nIn coppia con Melzer ha partecipato ai Giochi Olimpici del 2008 sconfiggendo al primo turno il team tedesco composto da Nicolas Kiefer e Rainer Sch\u00fcttler ma venendo eliminati nel turno successivo dalla squadra statunitense composta dai gemelli Bryan.Nel 2017, all'et\u00e0 di 43 anni, vince il torneo di Bastad in coppia con Philipp Petzschner. Dopo due anni di inattivit\u00e0, torna alle competizioni nel 2020 perdendo al primo turno di Montpellier insieme a Dennis Novak contro Jamie Murray e Neal Skupski con il punteggio di 6\u20131, 6\u20130.\nNel 2021, a quasi 47 anni, disputa l'Australian Open insieme al sudafricano Lloyd Harris, perdendo subito da Thanasi Kokkinakis e Nick Kyrgios per 6\u20132, 6\u20134. Al Roland Garros gioca in coppia con David Pel e viene sconfitto 6\u20134, 6\u20131 da Yen Hsun Lu e Yoshihito Nishioka. A novembre 2021 partecipa all'omaggio ai giocatori ritirati alla ATP Finals, ufficializzando il suo ritiro"}
{"id": "3351235", "revid": "614400", "url": "https://it.wikipedia.org/wiki?curid=3351235", "title": "Luis Caffarelli", "text": ""}
{"id": "3351247", "revid": "1318658", "url": "https://it.wikipedia.org/wiki?curid=3351247", "title": "Montegemoli", "text": "Montegemoli (pronuncia \"Monteg\u00e8moli\", ) \u00e8 una frazione del comune italiano di Pomarance, nella provincia di Pisa, in Toscana.\nL'abitato \u00e8 costituito da un piccolo borgo di forma ovale e conserva parte dell'antica struttura difensiva dell'originario castello medievale.\n\u00c8 luogo d'origine del \"pane di Montegemoli\", prodotto agroalimentare della tradizione toscana.\nStoria.\nNoto in epoca medievale come \"Mons Gemmulis\", il toponimo probabilmente deriva dalle \"moie\", le sorgenti d'acqua salata che abbondavano nei dintorni e da cui si estraeva il sale.\nVerso il 1100 le moie di Montegemoli erano divise tra numerosi proprietari, ma a partire dal XIII secolo furono in gran parte acquisite dal Comune di Volterra.\nLe lotte per il controllo dei pozzi si protrassero ancora per diversi decenni, fino alla definitiva acquisizione da parte dei volterrani, i quali, all'inizio del Trecento decretarono la fortificazione dell'abitato.\nNel censimento dei beni immobili della Diocesi di Volterra del 1356, si evince che a Montegemoli esistevano un ospedale e due chiese, rispettivamente dedicate a san Bartolomeo (ricordata gi\u00e0 nel XII secolo) e san Niccol\u00f2 a Celli.\nNel 1472, con la caduta di Volterra, l'abitato pass\u00f2 sotto il controllo dei fiorentini ed entr\u00f2 a far parte del Vicariato di Pomarance.\nNei secoli successivi si registra il lento declino del castello.\nIl paese nel 1745 contava poco pi\u00f9 di 200 abitanti; nel 1845 erano circa 350.\nNel 1831 furono demolite parte delle fortificazioni.\nUn secolo pi\u00f9 tardi cominci\u00f2 il processo di emigrazione dal paese verso gli stabilimenti Enel di Larderello.\nIl 4 novembre 1976 a Montegemoli si \u00e8 svolto il primo campo scuola dell'Associazione italiana guide e scouts d'Europa cattolici.\nMonumenti e luoghi d'interesse.\nIl paese conserva resti dell'antico insediamento medievale, a partire dalla torre rotonda che si inserisce lungo i caseggiati sorti lungo le mura del castello.\nAltra testimonianza di rilievo \u00e8 la chiesa di San Bartolomeo, restaurata pi\u00f9 volte nel corso dei secoli.\nNella piazza della chiesa si riconoscono i resti di una torre d'avvistamento, che fu demolita nel 1831 su richiesta del parroco.\nIn localit\u00e0 Celli, appena fuori dal paese, si trovano i resti della chiesa di San Nicola."}
{"id": "3351253", "revid": "155613", "url": "https://it.wikipedia.org/wiki?curid=3351253", "title": "Castello di Montegemoli", "text": ""}
{"id": "3351257", "revid": "10431", "url": "https://it.wikipedia.org/wiki?curid=3351257", "title": "Cultura delle urne a forma di casa", "text": "La cultura delle urne a forma di casa (in tedesco:\"Hausurnenkultur\") fu un'antica cultura dell'et\u00e0 del ferro che fior\u00ec principalmente in Germania centrale durante il VII secolo a.C. nella regione dove il fiume Saale e l'Elba si congiungono fra loro. \nDescrizione.\nLe urne cinerarie a forma di casa sono la caratteristica principale di questa cultura. Le urne venivano depositate in cimiteri che erano utilizzati da secoli, tuttavia si scorge un elemento innovativo rappresentato dalle ciste in pietra; forse si tratta di un'innovazione dovuta a cambiamenti nella sfera religiosa. Gli archeologi vedono una ovvia connessione con la cultura pomeranica sviluppatasi in territorio polacco nello stesso periodo.\nUrne a forma di casa o capanna sono state rinvenute anche in Italia ad esempio nei territori occupati dalla civilt\u00e0 villanoviana e laziale. Ancora non \u00e8 accertata l'esistenza di un collegamento fra i pi\u00f9 antichi reperti italiani e quelli tedeschi."}
{"id": "3351258", "revid": "628767", "url": "https://it.wikipedia.org/wiki?curid=3351258", "title": "Confine tra la Bolivia e il Cile", "text": "Il confine tra la Bolivia e il Cile descrive la linea di demarcazione tra questi due stati. Ha una lunghezza di 861 km.\nCaratteristiche.\nLa linea di confine interessa la parte sud-occidentale della Bolivia e quella nord del Cile. Ha un andamento generale da nord verso sud.\nInizia alla triplice frontiera tra Bolivia, Cile e Per\u00f9 e termina alla triplice frontiera tra Argentina, Bolivia e Cile."}
{"id": "3351259", "revid": "287204", "url": "https://it.wikipedia.org/wiki?curid=3351259", "title": "Prem'er-Liga 2011-2012", "text": "La Prem'er-Liga 2011-2012 \u00e8 stata la ventesima edizione della massima serie del campionato russo di calcio, la decima sotto l'attuale denominazione. La stagione \u00e8 iniziata il 12 marzo 2011 e si \u00e8 conclusa il 13 maggio 2012: per adattare il campionato russo alla maggior parte dei campionati UEFA, \u00e8 stata la prima volta nella storia del calcio russo in cui la stagione \u00e8 terminata in primavera. Lo ha vinto il titolo per la terza volta, la seconda consecutiva. Capocannoniere del torneo \u00e8 stato Seydou Doumbia, calciatore del , con 28 reti.\nStagione.\nNovit\u00e0.\nDalla Prem'er-Liga 2010 erano stati retrocessi l' e il , mentre dalla Pervyj divizion 2010 erano stati promossi il e il .\nIl 31 dicembre 2010 il Saturn annunci\u00f2 che non avrebbe preso parte al campionato di Prem'er-Liga per la stagione 2011-2012 a causa di problemi finanziari. Il 25 gennaio 2011 il Saturn non venne ammesso al campionato e, al suo posto, venne ammesso il , quinto classificato nella Pervyj divizion 2010.\nFormula.\nEssendo una stagione di transizione della durata di 18 mesi, la formula della competizione \u00e8 stata variata e divisa in due fasi. Nella prima fase le sedici squadre partecipanti si sono affrontate in un girone all'italiana con partite di andata e ritorno per un totale di 30 giornate. Al termine della prima fase, le prime otto classificate sono state ammesse a una poule per il titolo, mentre le altre otto sono state ammesse a una poule per stabilire le retrocessioni. Nella poule per il titolo la prima classificata era designata campione di Russia e ammessa alla fase a gironi della UEFA Champions League 2012-2013. La seconda classificata veniva ammessa ai play-off della UEFA Champions League. Le squadre terza, quarta e quinta classificate venivano ammessa in UEFA Europa League 2012-2013, assieme alla vincitrice della Coppa di Russia. Nella poule per la salvezza le ultime due classificate erano retrocesse in Pervenstvo Futbol'noj Nacional'noj Ligi, mentre tredicesima e quattordicesima affrontavano terza e quarta di PFN Ligi in play-off promozione/retrocessione.\nAvvenimenti.\nLa partita tra e , conclusasi 1-1 sul campo, \u00e8 stata tramutata in una sconfitta per 3-0 a tavolino allo Zenit poich\u00e9 fra titolari e panchinari non aveva alcun giocatore nato dopo il 1\u00ba gennaio 1990, violando quindi una norma prevista dalla federazione russa.\nPrima fase.\nClassifica finale.\nLegenda:\nNote:\nPoule per il titolo.\nClassifica finale.\nLegenda:\nNote:\nPoule salvezza.\nClassifica finale.\nLegenda:\nNote:"}
{"id": "3351263", "revid": "767487", "url": "https://it.wikipedia.org/wiki?curid=3351263", "title": "Should Sailors Marry?", "text": "Should Sailors Marry? \u00e8 un film del 1925 diretto da Jess Robbins, prodotto da Hal Roach e distribuito dalla Path\u00e9.\nI protagonisti della pellicola sono Clyde Cook, nel ruolo dello sfortunato marinaio protagonista, Noah Young, l'ex marito della moglie di Clyde, e Oliver Hardy, un dottore che deve fare al protagonista un'improbabile diagnosi.\nTrama.\nUna donna (Holderness), stanca del suo marito (pugile), mette un annuncio sul giornale il quale dichiara che \u00e8 in cerca di marito.\nSubito un giovane marinaio (Cook) risponde all'annuncio, ma la donna si rivela gelosa, appiccicosa e lo ricatta con la complicit\u00e0 del suo ex-marito."}
{"id": "3351266", "revid": "1318658", "url": "https://it.wikipedia.org/wiki?curid=3351266", "title": "Reparti dell'Arma dei Carabinieri", "text": "Reparti per esigenze specifiche.\nAltre voci... di Vicenza (presso la base USA \"Ederle\") e Pisa (presso la base USA \"Camp Darby\")."}
{"id": "3351269", "revid": "111604798", "url": "https://it.wikipedia.org/wiki?curid=3351269", "title": "Confine tra la Bolivia e il Per\u00f9", "text": "Il confine tra la Bolivia e il Per\u00f9 descrive la linea di demarcazione tra questi due stati. Ha una lunghezza di 900 km.\nCaratteristiche.\nLa linea di confine interessa la parte occidentale della Bolivia e quella sud-orientale del Per\u00f9. Ha un andamento generale da nord verso sud.\nInizia alla triplice frontiera tra Bolivia, Brasile e Per\u00f9 e termina alla triplice frontiera tra Bolivia, Cile e Per\u00f9."}
{"id": "3351273", "revid": "149485", "url": "https://it.wikipedia.org/wiki?curid=3351273", "title": "Snowboard alla XXV Universiade invernale", "text": "Le gare di snowboard della XXV Universiade invernale si sono svolte dal 28 gennaio al 6 febbraio 2011 nel distretto di Dumlu a Erzurum, in Turchia. In programma otto eventi; due sono stati cancellati a causa del maltempo."}
{"id": "3351280", "revid": "1318658", "url": "https://it.wikipedia.org/wiki?curid=3351280", "title": "Santuario Kasuga", "text": "Il \u00e8 un santuario shintoista situato a Nara, nella prefettura di Nara, in Giappone. Fondato nel 768 e ricostruito diverse volte, \u00e8 il santuario della famiglia Fujiwara. L'interno \u00e8 famoso per le sue lanterne di bronzo e le molte lanterne di pietra (t\u014dr\u014d) che conducono al santuario.\nLo stile architettonico \"Kasuga-zukuri\" prende il nome dall'area pi\u00f9 sacra, detta \"honden\", del santuario, il quale assieme alla vicina foresta Primordiale Kasugayama \u00e8 registrato tra i patrimoni dell'umanit\u00e0 dell'UNESCO, come parte dei \"monumenti storici dell'Antica Nara\".\nIl sentiero per il santuario Kasuga attraversa il parco del Cervo (dove i cervi addomesticati vagano liberamente). Pi\u00f9 di mille lanterne di pietra sono disposte lungo la via. Il giardino botanico Manyo \u00e8 adiacente al santuario.\nStoria.\nIl santuario divenne oggetto del patronato imperiale durante il periodo Heian. Nel 965 l'imperatore Murakami ordin\u00f2 che i messaggeri imperiali fossero inviati a riferire eventi importanti ai \"kami\" protettori del Giappone. Questi \"heihaku\" furono inizialmente presentati a 16 santuari, incluso il santuario Kasuga.\nDal 1871 al 1946 fu ufficialmente designato nel primo rango imperiale del Kanpei-taisha (\u5b98\u5e63\u5927\u793e), il sistema di classificazione dei \"jinja\" giapponesi caduto in disuso dopo l'occupazione americana del dopoguerra.\nIl Santuario Kasuga nella cultura di massa.\nIl Santuario Kasuga \u00e8 citato in una delle pi\u00f9 celebri canzoni del cantautore e musicista italiano Eugenio Finardi, \"Le Ragazze di Osaka.\"\nFestival.\nDurante i festival del \"Setsubun Mantoro\" (2-4 febbraio) e dell\"'Obon Mantoro\" (14-15 agosto), le migliaia di lanterne del Santuario Kasuga sono illuminate contemporaneamente.\nIl 13 marzo \u00e8 il \"Kasuga Matsuri\" (il festival della scimmia), che presenta danze di \"gagaku\" e \"bugaku\"."}
{"id": "3351283", "revid": "11959", "url": "https://it.wikipedia.org/wiki?curid=3351283", "title": "Salama Musa", "text": "Nato a Zagazig, nel governatorato di Sharqiyya, da una famiglia copta, Sal\u0101ma M\u016bs\u0101 era noto per il suo interesse riguardante la scienze e la cultura, cos\u00ec come per la sua ferma convinzione nel socialismo e che l'intelletto umano fosse garanzia di progresso e prosperit\u00e0.\nNel 1908 viaggi\u00f2 in Europa dove studi\u00f2 letteratura, filosofia, scienze sociali e naturali.\nSal\u0101ma M\u016bs\u0101 apparteneva a un gruppo di intellettuali che riconoscevano con vigore la necessit\u00e0 della semplificazione della lingua araba classica e della sua grammatica, nonch\u00e9 del riconoscimento dell'arabo egiziano come moderna lingua egiziana: tesi tutte che infiammarono le critiche dei suoi oppositori. L'arabo letterario era rimasto inalterato per generazioni ma la maggioranza del popolo era analfabeta, spingendo cos\u00ec Sal\u0101ma M\u016bs\u0101 e altri scrittori a scrivere in volgare. La semplificazione e la modernizzazione del linguaggio in Egitto rimane tuttora in discussione. I lavori di Sal\u0101ma M\u016bs\u0101 continuano ancor oggi ad essere richiesti, anche pi\u00f9 di prima.\nIl connazionale e vincitore del Premio Nobel Na\u01e7\u012bb Ma\u1e25f\u016b\u1e93 fu profondamente influenzato dalla fede nella scienza e negli ideali socialisti di Sal\u0101ma M\u016bs\u0101, che una volta disse a proposito dei saggi di Ma\u1e25f\u016b\u1e93: \"Tu hai molto talento, ma i tuoi saggi non sono buoni\". Dopo questo giudizio, Ma\u1e25f\u016b\u1e93 racconta di aver trattato i suoi temi con pi\u00f9 attenzione.\nSal\u0101ma M\u016bs\u0101 si ammal\u00f2 gravemente e mor\u00ec il 4 agosto 1958."}
{"id": "3351284", "revid": "93556", "url": "https://it.wikipedia.org/wiki?curid=3351284", "title": "Alessandro Gonzaga", "text": "Biografia.\nFu educato nella \"Ca' Zoiosa\" di Vittorino da Feltre, costruita dal padre, e ne divenne il discepolo prediletto, facendone un letterato amante del greco e del latino. Fu nominato cavaliere in occasione della visita a Mantova dell'imperatore Sigismondo nel settembre del 1433 quando consegn\u00f2 le insegne marchionali a suo padre Gianfrancesco Gonzaga, che pot\u00e9 fregiarsi del titolo di I marchese di Mantova.\nEra molto religioso e caritatevole verso i suoi simili. Alla morte del padre Gianfrancesco nel 1444, per eredit\u00e0 al marchese Alessandro toccarono le terre di Castel Goffredo assieme a Medole, Castiglione, Ostiano, Canneto, Redondesco, Guidizzolo, Solferino, Volongo, Casalromano e Rocca di Mariana, delle quali terre ottenne l'investitura da Federico III il 21 marzo 1451. Sotto la sua dominazione Castel Goffredo divenne un feudo imperiale autonomo e distinto da quello di Mantova, ma qui non risiedette mai, lasciando il governo della citt\u00e0 al vicario. Sotto la sua dominazione, inizi\u00f2 al completo restauro del castello di Canneto, che si concluse nel 1474, otto anni dopo la sua morte e per opera del fratello Ludovico II, marchese di Mantova.\nNel 1446 spos\u00f2 Agnese da Montefeltro, figlia di Guidantonio conte di Urbino e di Caterina Colonna, sorella del cardinale Prospero Colonna, umanista, antiquario e mecenate, nipote di papa Martino V, dalla quale non ebbe figli. \nRimasto vedovo nel 1456, and\u00f2 pellegrino in Terrasanta e nel 1457, seguendo la vocazione religiosa entr\u00f2, nei frati dell'Ordine di Sant'Ambrogio ad Nemus a Milano, per passare poi nel convento di san Nicol\u00f2 di Mantova.\nDi salute cagionevole, mor\u00ec improvvisamente senza eredi nel gennaio 1466 nel convento di san Nicol\u00f2 e i suoi possedimenti, ad eccezione dei feudo imperiale di Castel Goffredo, passarono al fratello Ludovico, detto \"il Turco\", marchese di Mantova per il quale aveva sempre avuto una predilezione particolare.\nGli Statuti Alessandrini.\nCon decreto del 1\u00ba luglio 1457 istitu\u00ec a Castel Goffredo il mercato settimanale del gioved\u00ec e l'annuale fiera di San Luca e nel 1460 rafforz\u00f2 le mura del castello costruendo il rivellino.\nAmico e protettore di letterati, resse con prudenza le terre a lui assegnate per le quali eman\u00f2 uno \"Statuto\" contenente norme amministrative, che dal suo nome si chiam\u00f2 \"Alessandrino\" e che rimase in vigore sino al 1796.\nLa Camera Picta.\nIl suo presunto ritratto dal naso adunco \u00e8 stato dipinto da Andrea Mantegna tra il 1465 e il 1474 nel celebre affresco della \"Corte\" nella \"Camera degli Sposi\", presente nel Castello di San Giorgio di Mantova. Il fratello Alessandro appare sulla sinistra in piedi e conversa con il marchese Ludovico, in procinto di leggere una lettera. Il controverso personaggio raffigurato nel dipinto, secondo altri, potrebbe essere anche Raimondo Lupi di Soragna, oppure il suo segretarario, Marsilio Andreasi."}
{"id": "3351288", "revid": "767487", "url": "https://it.wikipedia.org/wiki?curid=3351288", "title": "La Belle Personne", "text": "La Belle Personne \u00e8 un film del 2008 diretto da Christophe Honor\u00e9.\n\u00c8 un adattamento cinematografico del romanzo \"La principessa di Cl\u00e8ves\" di Madame de La Fayette.\nTrama.\nLa sedicenne Junie cambia liceo dopo la morte della madre. La ragazza si iscrive nella stessa classe del cugino Matthias, che le presenta il suo gruppo di amici. Junie viene presto corteggiata dai ragazzi del gruppo e diventa la fidanzata del pi\u00f9 tranquillo e timido, Otto, ma presto incontra l'amore della sua vita, Nemours, il suo professore di italiano. La loro passione, per\u00f2, \u00e8 votata al fallimento. Junie non vuole abbandonarsi ai suoi sentimenti e continua a precludersi la felicit\u00e0 ritenendola illusoria."}
{"id": "3351289", "revid": "1573940", "url": "https://it.wikipedia.org/wiki?curid=3351289", "title": "Retro Memory", "text": " \u00e8 il settimo singolo del duo di musica elettronica giapponese Capsule, pubblicato il 4 febbraio 2004, sotto l'etichetta contemode."}
{"id": "3351292", "revid": "1865216", "url": "https://it.wikipedia.org/wiki?curid=3351292", "title": "Samuil Jakovlevi\u010d Mar\u0161ak", "text": "Biografia.\nAmico del critico Stasov e di Gorkij, studi\u00f2 a San Pietroburgo e a Londra. Dopo la rivoluzione russa si afferm\u00f2 come scrittore per ragazzi, con racconti per l'infanzia, fiabe e poemetti.\nScrisse anche testi di divulgazione scientifica, epigrammi e satire politiche. Nel campo delle traduzioni si occup\u00f2 dei testi di William Shakespeare, George Gordon Byron, William Blake, William Wordsworth, Percy Bysshe Shelley, Rudyard Kipling, Robert Louis Stevenson, William Butler Yeats, Lewis Carroll, Thomas Stearns Eliot e molti altri."}
{"id": "3351297", "revid": "287204", "url": "https://it.wikipedia.org/wiki?curid=3351297", "title": "Over the Love (Skunk Anansie)", "text": "Over the Love \u00e8 un brano musicale del gruppo musicale Skunk Anansie estratto come secondo singolo dell'album \"Wonderlustre\". Il brano \u00e8 stato reso disponibile per l'airplay radiofonico e il download digitale a partire dal 29 ottobre 2010.\nIl video musicale prodotto per \"Over the Love\" \u00e8 stato invece presentato l'11 ottobre 2010 sul canale YouTube ufficiale del gruppo. Il video mostra alcune sequenze riprese durante il tour, le interviste ed altri momenti della vita del gruppo."}
{"id": "3351301", "revid": "599013", "url": "https://it.wikipedia.org/wiki?curid=3351301", "title": "Harald Egger", "text": "Carriera.\nClub.\nHa giocato quasi sempre per la compagine altoatesina, dall'esordio nel 1986-87 al ritiro nel 2001-02. Unica eccezione, una stagione (1993-1994) al SHC Fassa.\nNazionale.\nA livello di nazionali giovanili ha disputato due mondiali Under-20 (1990 nel gruppo C, e 1991, nel gruppo B), vincendo in entrambi i casi il premio come miglior portiere.\nVanta anche otto presenze in nazionale maggiore.\nDopo il ritiro.\nDopo il ritiro \u00e8 rimasto nel mondo dell'hockey su ghiaccio come arbitro."}
{"id": "3351302", "revid": "599013", "url": "https://it.wikipedia.org/wiki?curid=3351302", "title": "Francesco Magnanelli", "text": "\u00c8 il primatista di presenze nella storia del Sassuolo.\nBiografia.\nImpegnato nel sociale, \u00e8 testimonial della lotta contro il cancro.\nCarriera.\nGubbio, Chievo e Sangiovannese.\nCresce nel settore giovanile del , con cui esordisce, nel 2000, a 16 anni, in Serie C2. Nella stagione 2001-2002 disputa invece 14 partite, dimostrandosi come uno dei giovani centrocampisti italiani pi\u00f9 promettenti e attirando l'interesse di squadre come e .\n\u00c8 proprio il club di Luca Campedelli ad acquistarlo a titolo definitivo nell'estate 2002 per 50.000 euro, ma, pur rimanendo in rosa per tutta la Serie A 2002-2003, non riesce a debuttare nella massima serie. Nel 2004 scende ancora di categoria, ingaggiato dalla in Serie C1. Trova anche qui poco spazio, disputando solo 7 partite.\nSassuolo.\nNel 2005 passa a titolo definitivo al per 120.000 euro, in Serie C2, dove gioca da titolare del centrocampo. Colleziona 26 partite di campionato, conquistando attraverso i play-off la promozione in Serie C1. La stagione seguente la societ\u00e0 emiliana va vicina al doppio salto di categoria grazie anche alle sue prestazioni, ma deve arrendersi ai playoff. Riesce comunque a segnare il suo primo gol in Serie C1, in 26 partite.\nLa stagione 2007-2008 lo vede assoluto protagonista del positivo campionato dei \"neroverdi\", che centrano la promozione diretta in Serie B. Magnanelli diventa ben presto inamovibile punto fermo del centrocampo anche nelle seguenti stagioni in serie cadetta, prima sotto la guida di Andrea Mandorlini, poi di Stefano Pioli e Daniele Arrigoni.\nIl 18 marzo 2011 segna il suo primo gol in Serie B nel derby contro il e l'8 luglio 2011, poco dopo l'arrivo del neo allenatore Fulvio Pea, prolunga il suo contratto con la societ\u00e0 fino al 2014. Il 18 maggio 2013 vince il campionato di Serie B e conquista la promozione in Serie A con la squadra emiliana guidata da Eusebio Di Francesco.\nNella stagione successiva, all'et\u00e0 di 28 anni, esordisce in Serie A alla prima giornata di campionato, quando il Sassuolo perde per 2-0 in trasferta contro il . Il 24 maggio 2015 segna il gol vittoria contro l', realizzando la sua prima marcatura in Serie A; si ripete il 13 settembre 2015, segnando il suo secondo gol nel pareggio interno avvenuto per 2-2 contro l'.\nA dicembre 2016 durante il match contro la Fiorentina subisce la rottura del legamento crociato anteriore del ginocchio sinistro terminando buona parte della sua stagione, rientra dopo circa cinque mesi il 21 maggio 2017, segnando un goal al suo rientro in campo. Il 22 giugno 2017 prolunga il proprio rapporto con il Sassuolo, rinnovando il contratto fino al 30 giugno 2019 e, successivamente, fino al 30 giugno 2021.\nStatistiche.\nPresenze e reti nei club.\n\"Statistiche aggiornate al 19 gennaio 2022.\""}
{"id": "3351306", "revid": "599013", "url": "https://it.wikipedia.org/wiki?curid=3351306", "title": "Aleksej Igonin", "text": "Carriera.\nClub.\nDurante la sua carriera ha giocato con varie squadre di club, tra cui anche lo Zenit.\nNazionale.\nConta 2 presenze con la Nazionale russa, ottenute nel 1998."}
{"id": "3351307", "revid": "767487", "url": "https://it.wikipedia.org/wiki?curid=3351307", "title": "Infinity (film)", "text": "Infinity \u00e8 un film diretto da Matthew Broderick del 1996 che tratta della vita di Richard Feynman."}
{"id": "3351314", "revid": "124930347", "url": "https://it.wikipedia.org/wiki?curid=3351314", "title": "Gianpiero Borgia", "text": "Biografia.\nGianpiero Alighiero Borgia, artista tra i pi\u00f9 eccentrici della scena italiana, \u00e8 regista e pedagogo teatrale. Il suo lavoro teatrale non pu\u00f2 essere identificato n\u00e9 con il teatro di tradizione, che propone letture pi\u00f9 o meno originali dei classici, n\u00e9 con un certo tipo di teatro d\u2019innovazione, esplicitamente e programmaticamente d\u2019avanguardia. Gli spettacoli di Borgia, anche quando si misurano con i Tragici greci, Shakespeare, Goldoni, Verga o Carmelo Bene, intendono attivare un \u201ccorrispettivo contemporaneo\u201d delle creazioni di quegli autori, sia a livello tematico che stilistico, proprio per vivificare la loro natura rivoluzionaria e innovativa. \nNell\u2019ultima serie di creazioni nate nel 2016 da Medea, Eracle e Filottete, Gianpiero Alighiero Borgia cerca di riattivare le figure mitiche identificando il loro analogo contemporaneo pi\u00f9 pertinente, ponendosi in un rapporto di continuit\u00e0 critica verso la tradizione. Le messe in scena di Borgia non si sovrappongono ma si mettono al servizio degli attori, degli autori e del pubblico, secondo una visione artigianale del regista teatrale, che ha il suo focus sull\u2019arte drammatica e quindi guida lo sviluppo del lavoro degli attori e delle loro performance sceniche, ma cerca anche luoghi diversi dai teatri per impiantarvi i suoi spettacoli, per indurre negli spettatori una percezione totalmente immersiva nell\u2019opera.\nNel 2001 fonda la Compagnia delle Formiche, un ensemble di artisti europei uniti da una formazione teatrale nel solco della tradizione russa che nel 2011 diventa Teatro dei Borgia. Nel 2013 inizia il sodalizio artistico con l\u2019attrice Elena Cotugno, codirettrice di Teatro dei Borgia (TB), e collabora in modo regolare con il drammaturgo Fabrizio Sinisi. Nel 2016, con Elena Cotugno e Fabrizio Sinisi, inizia a lavorare sui Miti e mette in scena Medea per strada (2016), Eracle, l\u2019invisibile e Filottete dimenticato (2020). Nel\u00a0 2020 i tre spettacoli vengono presentati in trilogia: La Citt\u00e0 dei Miti."}
{"id": "3351319", "revid": "105238425", "url": "https://it.wikipedia.org/wiki?curid=3351319", "title": "You Saved Me", "text": "You Saved Me \u00e8 un brano musicale del gruppo musicale Skunk Anansie estratto come terzo singolo dell'album \"Wonderlustre\". Il brano \u00e8 stato reso disponibile per l'airplay radiofonico e il download digitale a partire dal 28 gennaio 2011.\nIl video musicale prodotto per \"You Saved Me\" \u00e8 stato invece presentato il 27 gennaio 2011 sul canale YouTube ufficiale del gruppo. Il video \u00e8 stato diretto dal regista Ben Foley."}
{"id": "3351321", "revid": "1568601", "url": "https://it.wikipedia.org/wiki?curid=3351321", "title": "Cratere Mahuika", "text": "Il cratere Mahuika \u00e8 una struttura sottomarina che si ipotizza essere un cratere meteoritico. \nIl cratere ha circa 20 km di diametro ed \u00e8 profondo oltre 150 metri rispetto al circostante fondale marino, profondo in quel luogo circa 300 metri. Il cratere, a cui \u00e8 stato dato il nome dell'omonima dea del fuoco dei Maori, \u00e8 situato sul bordo occidentale della piattaforma marina circostante la Nuova Zelanda.\nLa struttura \u00e8 stata scoperta dalla ricercatrice Dallas Abbott e da suoi colleghi del Lamont-Doherty Earth Observatory dell'Universit\u00e0 della Columbia di New York. Abbott ed altri hanno ipotizzato nel 2003 che un grande impatto meteorico spiegherebbe meglio di un terremoto le evidenze geologiche ed antropologiche rinvenute: nel 2005 Abbott ha calcolato, basandosi su anomalie chimiche, fossili e minerali, trovate in una carota di ghiaccio estratta dal \"Siple Dome\" in Antartide, interpretate come dovute all'impatto, che esso sia accaduto attorno al 1443 d.C., dando origine anche allo tsunami che ha lasciato tracce fino a 130 metri sul livello del mare a Jervis Bay in Australia.\nIl cratere sarebbe stato creato dall'impatto di una cometa di circa 1 km di diametro con la Terra: sulla base del ritrovamento di tectiti si ritiene che la cometa prima dell'impatto abbia percorso una traiettoria intratmosferica da Nord-Ovest a Sud-Est.\n\u00c8 stato ipotizzato che l'impatto all'origine del cratere Mahuika sia stato all'origine anche dell'inizio della Piccola era glaciale."}
{"id": "3351323", "revid": "767487", "url": "https://it.wikipedia.org/wiki?curid=3351323", "title": "Confine tra il Cile e il Per\u00f9", "text": "Il confine tra il Cile e il Per\u00f9 descrive la linea di demarcazione tra questi due stati. Ha una lunghezza di 160 km.\nCaratteristiche.\nLa linea di confine interessa la parte nord del Cile e quella sud del Per\u00f9. Ha un andamento generale da ovest verso est.\nViene chiamato \"linea della concordia\" e fu definito dal Trattato di Lima del 1929.\nInizia sulla costa dell'oceano Pacifico e termina alla triplice frontiera tra Bolivia, Cile e Per\u00f9."}
{"id": "3351325", "revid": "110157", "url": "https://it.wikipedia.org/wiki?curid=3351325", "title": "Ubaldo Toffanetti", "text": "Biografia.\nEbbe un'intensa attivit\u00e0 in Italia nel periodo fra gli anni 1920 e 1940 cantando alla prima esecuzione dell'opera \"La pulce d'oro\" di Giorgio Federico Ghedini.\nEra zio del tenore Arrigo Pola."}
{"id": "3351327", "revid": "113516895", "url": "https://it.wikipedia.org/wiki?curid=3351327", "title": "Gradi della polizia locale del Piemonte", "text": "Tabella riassuntiva dei segni distintivi di grado della polizia locale del Piemonte. I gradi sono rappresentati apposti sulle controspalline della uniforme ordinaria invernale ed estiva, su supporti tubolari per i camiciotti estivi oppure su apposito supporto delle uniformi operative. Il colore delle uniformi per la polizia municipale del Piemonte \u00e8 il blu di Prussia. I distintivi di grado sono regolati dalla Legge Regionale n. 57 del 16 dicembre 1991, che \u00e8 andata ad integrare la Legge Regionale n. 58 del 30 novembre 1987, e dalla Deliberazione della Giunta Regionale 21 luglio 2008, n. 50-9268."}
{"id": "3351328", "revid": "1452073", "url": "https://it.wikipedia.org/wiki?curid=3351328", "title": "Mika Hagi", "text": " Hagi \u00e8 stata eletta all'et\u00e0 di ventitr\u00e9 anni nel gennaio 2007. Al momento dell'incoronazione, Mika Hagi era una studentessa della facolt\u00e0 di legge presso la Mie University."}
{"id": "3351330", "revid": "125332935", "url": "https://it.wikipedia.org/wiki?curid=3351330", "title": "Sylvain Grenier", "text": "In carriera ha detenuto quattro volte il WWE World Tag Team Championship (tre volte con Rob Conway e una volta con Ren\u00e9 Dupr\u00e9e).\nCarriera.\nWorld Wrestling Entertainment (2003\u20132007).\nLa R\u00e9sistance (2003\u20132005).\nNel 2003 forma con Ren\u00e9 Dupr\u00e9e, La R\u00e9sistance, un tag team francese. I due debuttano il 28 aprile 2003 a \"Raw\" attaccando Scott Steiner, poich\u00e9 quest'ultimo aveva paragonato la Francia all'inferno. Inizia cos\u00ec una faida fra i francesi e Steiner e Test, costretto ad essere il compagno di Big Poppa Pump dalla sua fidanzata Stacy Keibler. I due francesi vincono il loro match contro Steiner e Test al loro debutto in PPV a Judgment Day. Questo porter\u00e0 i due ad un match per il WWE World Tag Team Championship, detenuti allora da Kane e Rob Van Dam, a Bad Blood: La R\u00e9sistance trionfa e conquista i titoli di coppia.\nInizia quindi un feud con i Dudley Boyz (Bubba Ray e D-Von Dudley) che porter\u00e0 i due francesi a perdere i loro titoli. Intanto ai due si affianca anche Rob Conway e quando Grenier s'infortuna Dupr\u00e9e inizia a lottare in coppia con Conway, fino a quando Grenier non torner\u00e0 il 15 marzo 2004. I tre per\u00f2 non lotteranno mai pi\u00f9 insieme: la settimana dopo Dupr\u00e9e passer\u00e0, per effetto della WWE Draft Lottery, al roster di \"SmackDown!\".\nVarie faide (2005\u20132007).\nDebutta il 10 settembre 2005 a \"Velocity\", sconfiggendo il jobber Matt Johnson. Il 23 settembre combatte quindi a \"SmackDown!\", iniziando una faida con Hardcore Holly: perde il primo match, ma il 7 ottobre sconfigge Holly. La rivalit\u00e0 si conclude quindi il 21 ottobre a \"SmackDown!\" in un Hardcore Match, dove a vincere sar\u00e0 Holly. Dopo questo feud, combatte a \"Velocity\" il 29 ottobre, vincendo contro Funaki. La settimana successiva sconfigge Joey Ryan. Il 2 dicembre a \"SmackDown!\" perde contro Bobby Lashley. Mentre il 10 dicembre, a \"Velocity\", perde contro Matt Hardy. Nell'ultima puntata di \"SmackDown!\" del 2005 perde di nuovo contro Lashley per Count out. Il 13 gennaio 2006, a \"SmackDown!\", combatte in una Battle Royal per il World Heavyweight Championship, ma viene eliminato da Matt Hardy. Il 21 gennaio, a \"Velocity\", batte Scotty 2 Hotty. Il 17 febbraio, a \"SmackDown!\", perde contro Rey Mysterio, ma il 25 febbraio, a \"Velocity\", sconfigge il jobber Sean Patrick. Nella puntata del 24 marzo di \"SmackDown!\" combatte in una Battle royal per la qualificazione al Money in the Bank Ladder match, ma viene eliminato.\nRitorna dopo parecchi mesi di assenza, il 28 luglio a \"SmackDown!\", con un nuovo Feud contro Tatanka, vincendo primo match. La settimana successiva, per\u00f2, perde contro lo stesso Tatanka, mentre l'11 agosto perde contro Vito. La settimana dopo, sempre a \"SmackDown!\", perde contro Batista, e perde anche il 25 agosto contro Vito. Il 22 settembre conclude a suo favore il feud contro Tatanka, battendolo. E la settimana dopo sconfigge anche il debuttante Jimmy Wang Yang. Nella puntata del 13 ottobre perde, insieme a KC James e Idol Stevens, contro Paul London, Brian Kendrick e Jimmy Wang Yang, mentre il 10 novembre perde con Gregory Helms contro Jimmy Wang Yang e Matt Hardy. L'8 dicembre perde anche contro Chris Benoit, e la settimana dopo viene sconfitto da Vito. Nella puntata del 22 dicembre si traveste da Babbo Natale e perde contro Batista. Ritorna il 20 febbraio 2007, nel roster della \"ECW\" riformando La R\u00e9sistance con Ren\u00e9 Dupr\u00e9e, sconfiggendo i Los Locos, ma dopo questo match non combatteranno pi\u00f9 insieme e dopo tanti mesi di assenza ritorna a \"SmackDown!\" il 10 agosto, con una gimmick di un modello, e viene sconfitto da Kane. Sar\u00e0 il suo ultimo match in WWE, dalla quale viene svincolato sei giorni dopo."}
{"id": "3351337", "revid": "118910657", "url": "https://it.wikipedia.org/wiki?curid=3351337", "title": "Confine tra il Brasile e il Per\u00f9", "text": "Il confine tra il Brasile e il Per\u00f9 descrive la linea di demarcazione tra questi due stati. Ha una lunghezza di 2.995 km.\nCaratteristiche.\nLa linea di confine interessa la parte occidentale del Brasile e quella orientale del Per\u00f9. Ha un andamento generale da nord verso sud\nInizia alla triplice frontiera tra Brasile, Colombia e Per\u00f9 e termina alla triplice frontiera tra Bolivia, Brasile e Per\u00f9."}
{"id": "3351339", "revid": "124939858", "url": "https://it.wikipedia.org/wiki?curid=3351339", "title": "Urano Navarrini", "text": "Biografia.\nNacque da una relazione tra l'attore teatrale Nuto Navarrini e Milena Benigni; solo nel 1972 venne riconosciuto dal padre, quando questi divorzi\u00f2 dalla moglie, la \"soubrette\" Vera Rol, e pot\u00e9 sposare la propria compagna. Cos\u00ec, dopo aver portato fino al 1972 il cognome della mamma, da quel momento prese il cognome di suo padre.\n\u00c8 stato per un periodo sposato con Lory Marin, dalla quale ha avuto il suo unico figlio Luca Navarrini, manager e imprenditore poi trasferitosi alle Isole Mauritius. Nel nuovo millennio ha sposato Marzia Fioravanti.\nMalato da tempo e residente al Pio Albergo Trivulzio, \u00e8 scomparso all'Ospedale San Carlo Borromeo nell'aprile 2020 all'et\u00e0 di 74 anni a seguito della pandemia di COVID-19, ed \u00e8 stato sepolto al cimitero di Lambrate.\nCarriera.\nClub.\nPrelevato dalle giovanili della Gr\u00fcnland Milanese Libertas e dopo aver giocato nelle giovanili del Milan, venne dato in prestito alla prima di ritornare a Milano nel campionato 1965-1966. Il suo famoso padre, per onorare l'importanza del club rossonero, lo faceva giungere agli allenamenti in giacca e cravatta. Esord\u00ec in gare ufficiali nella Coppa delle Fiere 1965-1966 contro lo Strasburgo, nello stesso campionato gioc\u00f2 una sola partita il 9 marzo 1966 in Milan-Lazio 0-2. Dopo dei disaccordi con l'allenatore Nereo Rocco fu prestato per il campionato successivo al Savona Calcio e ceduto nell'estate 1968 al per poi passare nel 1969 al Verbania Calcio. Nell'estate del 1970 venne ingaggiato dal Novara Calcio che per otto anni fu la sua squadra, prima della conclusione della sua carriera a Busto Arsizio. Vantava in totale una presenza in Serie A e 137 in Serie B, dove segn\u00f2 7 reti.\nAllenatore.\nAllen\u00f2 la Pro Patria in Serie C e C2, l' in Serie D dal 1979 al novembre 1980, il in Serie C2 e nel campionato 1982-1983 il ancora in C2. Segu\u00ec l'Elpidiense in C2 per concludere la carriera d'allenatore con il Vigevano Calcio nel campionato Interregionale."}
{"id": "3351341", "revid": "287204", "url": "https://it.wikipedia.org/wiki?curid=3351341", "title": "Rie Kokubo", "text": " La Kokubo \u00e8 stata eletta all'et\u00e0 di ventidue anni ed al momento dell'incoronazione era una studentessa della facolt\u00e0 di sociologia presso la Waseda University. In seguito, Rie Kokubo ha lavorato come attrice nella serie televisiva \"Ry\u00f4ki teki na kanojo\", andata in onda nel 2008 sul canale TBS."}
{"id": "3351342", "revid": "767487", "url": "https://it.wikipedia.org/wiki?curid=3351342", "title": "Roman Vorob'\u00ebv", "text": "Carriera.\nClub.\nDopo aver giocato con varie squadre di club, nel 2011 si trasferisce al Krasnodar, squadra della Prem'er-Liga.\nNazionale.\nConta 2 presenze con la Nazionale russa."}
{"id": "3351343", "revid": "22356", "url": "https://it.wikipedia.org/wiki?curid=3351343", "title": "Tirannosaurini", "text": ""}
{"id": "3351350", "revid": "287204", "url": "https://it.wikipedia.org/wiki?curid=3351350", "title": "Postino (Dovera)", "text": "Postino (\"Pust\u00ecn\" in dialetto lodigiano, \"Pust\u00ec\" in dialetto cremasco) \u00e8 una frazione del comune lombardo di Dovera provincia di Cremona.\nStoria.\nIl primo documento su Postino \u00e8 del 1168: papa Alessandro III confermava la giurisdizione della diocesi di Pavia sulla pieve di Postino che aveva prerogative parrocchiali e giurisdizione anche su altre localit\u00e0 contigue con. Mantenne il titolo di pieve al XV secolo.\nNel 1568 fu consacrata la nuova chiesa parrocchiale; successivamente furono istituite varie confraternite: 1563 fu fondata la confraternita del Santissimo Sacramento, nel 1652 quella del Santissimo Rosario, nel 1684 quella della Dottrina Cristiana.\nNel 1757 Postino fu unito al comune di Dovera.\nNel 1819 la parrocchia di Postino fu tolta dalla diocesi di Pavia e unita a quella di Lodi.\nDi particolare interesse \u00e8 la Sagra patronale che si svolge ogni seconda domenica d'ottobre."}
{"id": "3351359", "revid": "124123", "url": "https://it.wikipedia.org/wiki?curid=3351359", "title": "Risa Kume", "text": " Nata in Thailandia, ma cresciuta a Kakegawa, La Kume \u00e8 stata eletta all'et\u00e0 di ventuno anni ed al momento dell'incoronazione era una studentessa di arte presso l'universit\u00e0 di Shizuoka."}
{"id": "3351361", "revid": "111604805", "url": "https://it.wikipedia.org/wiki?curid=3351361", "title": "Confine tra l'Ecuador e il Per\u00f9", "text": "Il confine tra l'Ecuador e il Per\u00f9 descrive la linea di demarcazione tra questi due stati. Ha una lunghezza di 1.420 km.\nCaratteristiche.\nFrontiera terrestre.\nLa linea di confine interessa la parte est e sud dell'Ecuador e quella nord del Per\u00f9. Ha un andamento generale da nord-est a sud-ovest.\nIl confine fu definito nel 1942 con il Protocollo di Rio de Janeiro.\nInizia alla triplice frontiera tra Colombia, Ecuador e Per\u00f9 e termina sulla costa dell'Oceano Pacifico."}
{"id": "3351365", "revid": "86599", "url": "https://it.wikipedia.org/wiki?curid=3351365", "title": "Marc W. Buie", "text": "Dopo aver ottenuto il baccellierato in Fisica all'Universit\u00e0 statale della Louisiana nel 1980, ha conseguito il dottorato in Scienze Planetarie all'Universit\u00e0 dell'Arizona nel 1984. Dopo le iniziali esperienze all'Universit\u00e0 delle Hawaii, fino al 1988, e successivamente allo \"Space Telescope Science Institute\" nel gruppo di lavoro del Telescopio spaziale Hubble, Buie dal 1991 lavora all'Osservatorio Lowell in Arizona.\nIl suo principale campo di studio \u00e8 il sistema di Plutone. Oltre ad aver contribuito a chiarire la composizione di Plutone e della sua luna principale, Caronte, \u00e8 stato membro del gruppo che ha individuato le due lune minori, Notte e Idra.\nIl Minor Planet Center gli accredita inoltre la scoperta di oltre novecento asteroidi, effettuate tra il 1997 e il 2014, di cui ventidue in cooperazione con altri astronomi: Eugene Chiang, James L. Elliot, Amy B. Jordan, Susan D. Kern, Karen Jean Meech, Robert L. Millis, il New Horizons Team e David E. Trilling. Tra gli asteroidi scoperti vi sono anche alcuni oggetti transnettuniani.\nGli \u00e8 stato dedicato l'asteroide 7553 Buie."}
{"id": "3351367", "revid": "287204", "url": "https://it.wikipedia.org/wiki?curid=3351367", "title": "Yuriko Saga", "text": " Diplomatasi presso l'istituto Hokuriku Gakuin, al momento dell'elezione Yuriko Saga era una studentessa universitaria negli Stati Uniti. In seguito la Saga ha lavorato come attrice, partecipando, fra gli altri, al film \"Inubaka\" del 2009."}
{"id": "3351368", "revid": "15756", "url": "https://it.wikipedia.org/wiki?curid=3351368", "title": "Specie di Ocimum", "text": "Elenco delle Specie di Ocimum "}
{"id": "3351376", "revid": "287204", "url": "https://it.wikipedia.org/wiki?curid=3351376", "title": "Vjazemskij rajon", "text": "Vjazemskij rajon () pu\u00f2 riferirsi a:"}
{"id": "3351378", "revid": "287204", "url": "https://it.wikipedia.org/wiki?curid=3351378", "title": "Da Riva", "text": "I Da Riva furono una famiglia patrizia veneziana, annoverata fra le cosiddette \"Case Nuove\".\nStoria.\nGli studiosi antichi ritengono questa famiglia originaria dell'antica Jesolo (ma in precedenza avrebbe abitato a Belluno), tuttavia non \u00e8 chiaro su quali prove si basassero. Secondo il Tassini, il primo Da Riva documentato \u00e8 un Giovanni che nel 1122 sottoscrisse un privilegio concesso dal doge Domenico Michiel alla citt\u00e0 di Bari.\nAvrebbe dato alcuni tribuni al ducato di Venezia e fu inclusa tra le casate patrizie anche dopo la serrata del Maggior Consiglio (1297).\nTra le varie personalit\u00e0 che diedero lustro alla famiglia, spicca fra tutti Giacomo di Valerio, comandante della flotta veneziana durante la Guerra di Candia contro i Turchi.\nDopo l'arrivo degli austriaci in Veneto, i vari rami della famiglia furono riconosciuti nobili con varie Sovrane Risoluzioni del governo imperiale austriaco (SS.RR. del 22 novembre, 30 novembre, 1\u00ba dicembre e 30 dicembre 1817, 8 ottobre e 28 dicembre 1818, 2 dicembre 1819 e 17 giugno 1821).\nStemma.\nD'oro, alla banda d'azzurro, caricata di tre gigli del campo, posti nel senso della banda. \u2014 Alias: D'oro, a tre fasce ondate d'azzurro."}
{"id": "3351386", "revid": "287204", "url": "https://it.wikipedia.org/wiki?curid=3351386", "title": "9217 Kitagawa", "text": "9217 Kitagawa \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 2,3252842\u00a0UA e da un'eccentricit\u00e0 di 0,1579522, inclinata di 4,65122\u00b0 rispetto all'eclittica.\nL'asteroide \u00e8 dedicato al giapponese Ryuji Kitagawa, professore di mineralogia all'Universit\u00e0 di Hiroshima."}
{"id": "3351387", "revid": "2075278", "url": "https://it.wikipedia.org/wiki?curid=3351387", "title": "Toei Company", "text": "La \u00e8 una casa di produzione e distribuzione cinematografica e televisiva con sede a Tokyo. Inoltre possiede circa 34 cinema a Tokyo e diversi studi di produzione fra Tokyo e Kyoto.\nFu fondata nel 1949 assorbendo gli studi di Tokyo della Shinko Eiga.\nProduce soprattutto film d'azione (con molti effetti speciali) e drammi storici. La sua divisione Toei Animation \u00e8 tra i pi\u00f9 importanti studi di animazione giapponese.\nIl nome \"Toei\" deriva dal nome della precedente societ\u00e0, la T\u014dky\u014d Eiga Haiky\u016b (o Tokyo Film Distribution Company, che non va confusa con la Tokyo Eiga)."}
{"id": "3351392", "revid": "332094", "url": "https://it.wikipedia.org/wiki?curid=3351392", "title": "Douglas A3D", "text": ""}
{"id": "3351395", "revid": "110157", "url": "https://it.wikipedia.org/wiki?curid=3351395", "title": "Vjazemskij rajon (Oblast' di Smolensk)", "text": "Il Vjazemskij rajon () \u00e8 un rajon dell'Oblast' di Smolensk, nella Russia europea, il cui capoluogo \u00e8 Vjaz'ma. Istituito nel 1929, ricopre una superficie di chilometri quadrati e nel 2010 ospitava una popolazione di circa abitanti."}
{"id": "3351406", "revid": "1305772", "url": "https://it.wikipedia.org/wiki?curid=3351406", "title": "San Rocco (Dovera)", "text": "San Rocco (\"San R\u00f3ch\" in dialetto cremasco) \u00e8 una frazione del comune lombardo di Dovera.\nStoria.\nSorta a lato dell'antica Via Regina a poca distanza dal fiume Tormo, la localit\u00e0 di San Rocco compare tuttavia solo nel medioevo con la denominazione di \"villa Sancti Cassiani\".\nPare che nel XII secolo esistesse un oratorio, dedicato appunto a san Cassiano e una scuola retta da Disciplini.\nNel 1524 fu eretto il Santuario di san Rocco e per tali motivi il borgo fu successivamente noto con il nuovo appellativo. La vecchia chiesa fu demolita probabilmente nel corso del XVII secolo e san Cassiano divenne cotitolare del santuario.\nIl territorio di san Rocco \u00e8 incluso oggi nell'iniziativa \"Il territorio come ecomuseo\": educazione ambientale promossa dall'amministrazione provinciale di Cremona per la conservazione, valorizzazione e promozione del proprio territorio."}
{"id": "3351408", "revid": "118649953", "url": "https://it.wikipedia.org/wiki?curid=3351408", "title": "Area archeologica di Poggio del Molino", "text": "L'area archeologica di Poggio del Molino si estende sui versanti settentrionale ed orientale di un promontorio che funge da spartiacque tra la spiaggia di Rimigliano a nord e il Golfo di Baratti a sud, al confine settentrionale del comune di Piombino, provincia di (Livorno). Gli edifici di et\u00e0 romana sorgono su un pianoro posto ad una quota di circa 20 m s.l.m. che domina, a occidente, il tratto di mare compreso tra San Vincenzo e l'Isola d'Elba e, a oriente, le colline metallifere del campigliese e la pianura lagunare. \nLa cima del colle \u00e8 occupata dalla suggestiva Villa del Barone, costruita nel 1923 dal Barone Luigi De Stefano e Assunta Vanni Desideri, figlia di Eugenio.\nDa una carta cinquecentesca, la \u201cBandita di Porto Baratti\u201d, e da documenti d'archivio si evince che il Poggio deve il suo nome alla \u201cTorre nuova del molino\u201d, l'edificio di avvistamento e difesa costiera fatto costruire alle pendici del promontorio da Cosimo I dei Medici nella prima met\u00e0 del XVI secolo.\nEt\u00e0 preistorica e protostorica.\nIl Poggio del Molino \u00e8 stato frequentato e abitato fin da epoca preistorica, come dimostrano alcuni manufatti litici del Paleolitico Medio e Superiore rinvenuti presso la Villa del Barone, sul versante orientale e meridionale del promontorio. \nSul medesimo versante fior\u00ec un villaggio di notevole estensione riferibile al Bronzo Finale (XI-X secolo a.C.) a cui era collegata una necropoli, nell'area compresa tra la moderna Villa del Barone e il Poggio S. Leonardo, da cui provengono una cinquantina di ossuari di forma globulare e biconica, riferibili alla facies protovillanoviana. La comunit\u00e0 di Poggio del Molino appare dedita oltre che all'allevamento, alla caccia e all'agricoltura, alla pesca d'altura e alla raccolta dei molluschi marini.\nA partire dall'inizio dell'et\u00e0 del Ferro la popolazione tende a concentrarsi attorno al Golfo di Baratti e il Poggio del Molino sembra essere disabitato almeno fino all'et\u00e0 repubblicana.\nEt\u00e0 romana (dall'et\u00e0 tardo-repubblicana al II secolo d.C.).\nNel corso del I secolo a.C., in concomitanza con il progressivo abbandono del centro urbano di Populonia, tornano ad infittirsi le testimonianze archeologiche nei territori a nord di Baratti. \nIl versante orientale del Poggio viene occupato da un poderoso muro di pietra e malta che delimita un'area pressoch\u00e9 quadrata adibita, almeno in parte, a officina per la riduzione del ferro. Gli scavi archeologici in corso, infatti, stanno portando alla luce consistenti depositi chiaramente connessi ad attivit\u00e0 metallurgiche: serrate sequenze di strati ricchi di ematite, carbone, scorie di riduzione del minerale e piani di argilla concotta.\nUn'ipotesi interpretativa di questa fase storica sostiene che il sito avesse la funzione di fortezza difensiva contro la minaccia dei pirati (per affrontare la quale fu promulgata, nel 67 a.C., la Lex Gabinia.\nAlcuni frammenti di ceramica a vernice nera e una moneta d'argento di Calpurnio Pisone, provenienti da tali depositi, consentono di far risalire l'attivit\u00e0 artigianale al I secolo a.C.\nIn un periodo compreso tra la fine del I secolo a.C. e il II secolo d.C., ancora da definire con esattezza, nel settore settentrionale dell'insediamento viene allestito un quartiere artigianale per la lavorazione del pesce. Ancora in corso di scavo sono, infatti, alcune vasche rettangolari con pulvini angolari e rivestimento idraulico (cocciopesto) interpretate come \"cetariae\": stabilimenti adibiti alla salagione del pesce e alla produzione di \"garum\" e \"salsamenta\", noti in tutto il bacino del Mediterraneo.\nEt\u00e0 romana (III secolo d.C.).\nSul finire del II secolo d.C. l'insediamento di Poggio del Molino viene completamente ristrutturato: all'interno del poderoso muro viene costruita una villa con i caratteri di una residenza di lusso. Intorno ad una grande corte scoperta (un giardino forse con peristilio), nel settore sudoccidentale, si aprono ambienti residenziali riccamente decorati con pitture parietali e mosaici pavimentali; al momento sono stati scavati due \"cubicula\" separati da un \"triclinium\" interpretati come \"hospitalia\". \nA nord-ovest della corte si estende, invece, il complesso termale, al cui rifornimento provvedeva un possente deposito sopraelevato, alimentato da un pozzo a cui era probabilmente connesso un sistema di approvvigionamento azionato da una noria. Delle terme sono stati scavati il \"tepidarium\" e il \"caldarium\", anch'essi decorati da pitture e mosaici. A nord, lungo la scarpata che si affaccia sul mare, si sviluppava, ad unire \"thermae\" ed \"hospitalia\", una sorta di corridoio belvedere, attrezzato con vasche e fontane. \nA sud si estendeva un'altra area scoperta, con ogni evidenza destinata ad attivit\u00e0 artigianali, occupata al centro da un piccolo vano coperto a pianta quadrangolare, pavimentato a cocciopesto.\nEt\u00e0 romana (IV secolo d.C.).\nAgli inizi del IV secolo gli ambienti del complesso, sebbene fatiscenti, appaiono rioccupati: ma la vita si svolge ora in piccoli vani poveramente edificati sui crolli del quartiere termale o addirittura tra le rovine degli ambienti di rappresentanza non pi\u00f9 ricostruiti, che certo non offrono pi\u00f9 i lussi di una residenza urbana. \u00c8 in questo momento che viene avviata una produzione di manufatti in ferro, probabilmente destinata unicamente all'autoconsumo. Ceramica da cucina, terra sigillata e lucerne di produzione africana testimoniano la continuit\u00e0 di occupazione fino alla fine del IV secolo, prima del parziale abbandono, forse in seguito dall'invasione visigotica.\nEt\u00e0 tardoantica (V secolo d.C.-VII secolo d.C.).\nAncora alla met\u00e0 del V secolo, una semplice sepoltura a fossa viene scavata nel cumulo di macerie di uno degli ambienti degli hospitalia, intaccandone il pavimento a mosaico. \nNel VII secolo, all'epoca della conquista longobarda, le rovine della villa offriranno rifugio occasionale a isolati gruppi sporadici di pastori o profughi. \nLe indagini archeologiche.\nLe prime ricognizioni sistematiche sul Poggio del Molino furono condotte agli inizi degli anni Settanta dai volontari dell'Associazione Archeologica Piombinese; il loro intervento permise di chiarire l'entit\u00e0 del sito archeologico e di segnalare le ripetute azioni distruttive dei clandestini. \nTra il 1984 e il 1988 un'\u00e9quipe dell'Universit\u00e0 di Firenze, diretta dal Professor Vincenzo Saladino, intraprese il primo scavo sistematico della villa. Sebbene le indagini, alle quali presero parte gli studenti dell'Istituto di Archeologia di Firenze, avessero portato alla luce soltanto una porzione limitata della villa, permisero di definire i caratteri fondamentali connessi con la sistemazione dell'impianto nel III secolo. \nDopo vent'anni di interruzione, dal 2008 \u00e8 stata avviata una nuova stagione di scavi archeologici nell'ambito di un progetto di ricerca diretto dalla Soprintendenza per i Beni Archeologici della Toscana in collaborazione con l'Universit\u00e0 di Firenze, e coordinato sul campo da un'\u00e9quipe di archeologi che afferiscono al Progetto Archeodig , supportato da Earthwatch Institute e dall'Associazione Culturale Past in Progress . \nL'obiettivo generale del progetto \u00e8 dare un contributo alle conoscenze sulla storia del territorio di Populonia dall'et\u00e0 tardo-repubblicana e imperiale fino ai primi secoli del Medioevo. Le fasi di vita connesse all'occupazione romana di questo tratto della costa tirrenica, infatti, sono ancora, nel dettaglio, largamente sconosciute. \nL'obiettivo primario, dunque, \u00e8 riportare alla luce il monumento nella sua interezza, ricostruirne l'aspetto nelle molteplici fasi di vita, dal periodo romano a quello tardoantico, e comprenderne le relazioni con il territorio circostante (il mare, il lago ormai prosciugato di Rimigliano, le miniere dell'Elba e del campigliese, il sistema viario, ecc.). \nIl Museo archeologico del territorio di Populonia a Piombino ospita una sezione dedicata alla Villa di Poggio del Molino, nella quale \u00e8 esposta una selezione dei materiali raccolti durante gli scavi degli anni \u201880. Alcuni dei pi\u00f9 significativi reperti emersi nel corso delle indagini in corso contribuiscono ad arricchire la collezione del Museo. In particolare, dal Maggio 2010, due poderosi blocchi di macigno con iscrizione di numerali sono esposti nella sezione di Epigrafia romana del Museo."}
{"id": "3351412", "revid": "767487", "url": "https://it.wikipedia.org/wiki?curid=3351412", "title": "Sara Scuderi", "text": "Cant\u00f2 in Italia e in Europa (particolarmente nei Paesi Bassi) e ottenne un contratto di sette anni con il Teatro alla Scala dove \"ricevette grandi elogi per le sue interpretazioni\".\nBiografia.\nNata in Sicilia, studi\u00f2 canto con il maestro Matteo Adern\u00f2. Fece poi il suo debutto al \"Teatro Coccia\" di Novara interpretando il ruolo di Leonora ne \"Il trovatore\" (novembre 1925).\nFirm\u00f2 quindi un contratto di sette anni con il Teatro alla Scala di Milano, dove ricevette molte lodi e cant\u00f2 con i pi\u00f9 famosi cantanti del tempo come Beniamino Gigli e Galliano Masini.\nLa sua interpretazione di \"Tosca\" fu particolarmente apprezzata nel 1937 quando la cant\u00f2 alle Terme di Caracalla con Beniamino Gigli e Luigi Montesanto. Cant\u00f2 anche alle prime esecuzioni delle opere \"Giulio Cesare\" di Malipiero e \"Volte della Vergine\" di Carmassi.\nSara Scuderi cant\u00f2 nella maggior parte dei teatri d'opera dell'epoca, sia in Italia che all'estero, particolarmente ad Amsterdam, dove ottenne un contratto settennale e cant\u00f2 in molte opere. Fu in tourn\u00e9e diverse volte, con il Teatro alla Scala, in Brasile e Argentina dove cant\u00f2 \"Tosca\" con Giuseppe Lugo.\nSi ritir\u00f2 dalle scene negli anni Cinquanta.\nPer il resto della sua vita visse nella \"Casa di riposo per musicisti \"G. Verdi\"\", la prima nel suo genere, fondata dal compositore Giuseppe Verdi nel 1896. Il regista Daniel Schmid si avvalse della Scuderi per tratteggiare la figura di una cantante d'opera a riposo, nel suo film \"Il bacio di Tosca\" del 1984. Sara Scuderi mor\u00ec tre anni dopo, nel 1987."}
{"id": "3351414", "revid": "628767", "url": "https://it.wikipedia.org/wiki?curid=3351414", "title": "Confine tra la Colombia e il Per\u00f9", "text": "Il confine tra la Colombia e il Per\u00f9 descrive la linea di demarcazione tra questi due stati. Ha una lunghezza di 1.496\u00a0km.\nStoria.\nFu istituito definitivamente col protocollo di Rio de Janeiro (24 maggio 1934), che pose fine alla guerra colombo-peruviana del 1932-33; questo protocollo conferm\u00f2 il trattato Salom\u00f3n\u2013Lozano (22 marzo 1922).\nCaratteristiche.\nLa linea di confine interessa la parte sud della Colombia e quella nord-est del Per\u00f9. Ha un andamento generale da nord-ovest verso sud-est. Si svolge quasi integralmente lungo il corso del fiume Putumayo.\nInizia alla triplice frontiera tra Colombia, Ecuador e Per\u00f9 e termina alla triplice frontiera tra Brasile, Colombia e Per\u00f9. \nIl confine si avvicina molto all'Equatore senza per\u00f2 mai oltrepassarlo: ci\u00f2 non permette al Per\u00f9 di essere uno stato equatoriale per appena 4 km circa."}
{"id": "3351415", "revid": "767487", "url": "https://it.wikipedia.org/wiki?curid=3351415", "title": "Matrimonio tardivo", "text": "Matrimonio tardivo \u00e8 un film del 2001, scritto e diretto da Dover Kosashvili. Presentato al Festival di Cannes 2001 nella sezione Un Certain Regard, il film ha vinto molti premi in patria ed \u00e8 stato il candidato ufficiale per Israele nella corsa per l'Oscar al miglior film straniero, senza per\u00f2 entrare nella cinquina finale.\nTrama.\nIl trentenne Zaza, studente di dottorato, \u00e8 ormai in et\u00e0 da matrimonio e la sua famiglia preme affinch\u00e9 si decida finalmente a sposarsi. Gi\u00e0 da diverso tempo, i suoi familiari, di origine georgiana e fedeli alle tradizioni del loro paese, gli organizzano appuntamenti con giovani ragazze, vergini e di buona famiglia, ma Zaza non \u00e8 interessato a nessuna di loro, in quanto si frequenta da diversi anni e nella segretezza pi\u00f9 assoluta con Yehudit, una donna di origine marocchina divorziata, per giunta pi\u00f9 vecchia di lui e con una figlia di sei anni.\nFinora Zaza \u00e8 riuscito a nascondere la relazione, ma i suoi continui rifiuti di sposarsi fanno insospettire i suoi parenti, a tal punto da iniziare a pedinarlo. Giunti alla verit\u00e0, inaudita per loro, i suoi genitori e tutti i parenti pi\u00f9 stretti, assolutamente infuriati, costringono lui e Yehudit ad interrompere la relazione, minacciando di diseredare il figlio ed arrivando a minacciare la donna. Zaza non ha alternative che seguire la volont\u00e0 della sua famiglia e accetta di sposare la prima ragazza che gli viene presentata dopo l'accaduto."}
{"id": "3351419", "revid": "395393", "url": "https://it.wikipedia.org/wiki?curid=3351419", "title": "Oratorio della Santissima Trinit\u00e0 (Lavagna)", "text": "L'oratorio della Santissima Trinit\u00e0 \u00e8 un luogo di culto cattolico nel comune di Lavagna, in via Nuova Italia, nella citt\u00e0 metropolitana di Genova.\nStoria.\nSecondo le scarne notizie storiche, questo a causa della dispersione e distruzione del prezioso archivio storico per mano dei soldati francesi in epoca napoleonica (fine XVIII secolo), la fondazione dell'oratorio potrebbe essere avvenuta in un periodo che va dal XIII secolo al XIV secolo; la stessa confraternita si form\u00f2 presumibilmente intorno alla met\u00e0 del Duecento con la diffusione del movimento dei Disciplinanti o dei Battuti.\nLa prima citazione dell'oratorio \u00e8 in realt\u00e0 datata al 1406 in un atto notarile del notaro chiavarese Nicol\u00f2 Rivarola dove espressamente appare la dicitura \"Ecclesia Trinitatis Verberatorum de Lavania\". Al 1579 risale la separazione della locale confraternita dalla Compagnia dei Terziari di San Francesco che, da tale anno autonoma, approv\u00f2 i nuovi statuti solamente nel 1638, in un tempo posteriore alla visita del visitatore apostolico monsignor Francesco Bossi.\nNel 1738 l'oratorio fu dotato di un nuovo altare marmoreo maggiore alla quale si aggiunsero, nel 1768, gli scranni in legno per i confratelli.\nUna discordia tra gli adepti della confraternita port\u00f2 nel 1793 ad una situazione di contrasti interni che perdurarono fino al 31 marzo del 1796 quando si pose fine alle discordie tramite un apposito decreto del Senato della Repubblica di Genova. Con la nuova dominazione napoleonica in Liguria, dalla fine del XVIII secolo al primo decennio del XIX secolo, l'oratorio e la confraternita subirono le ristrettezze delle nuove normative francesi a danno degli ordini religiosi, tanto che dal 1810 al 5 settembre 1814 l'edificio fu chiuso al culto con il conseguente abbandono forzato dei religiosi.\nLa caduta di Napoleone e un decreto della Giunta degli Affari Ecclesiastici permise sul finire del 1814 il ritorno dei confratelli e l'apertura della chiesa; \u00e8 in questa occasione che l'oratorio sub\u00ec una nuova fase di abbellimento con decorazioni, conservazione di opere artistiche e oggetti sacri e l'aggiunta di altari laterali. Inoltre, nel 1836, furono approvati dal cardinale e arcivescovo di Genova Placido Maria Tadini i nuovi statuti della confraternita, tuttora in vigore.\nUn significativo intervento alla struttura si attu\u00f2 nel 1844, per l'apertura di una nuova via carrabile, l'odierna via Nuova Italia, che port\u00f2 ad un ribaltamento interno dell'edificio. La zona absidale del presbiterio trov\u00f2 quindi spazio nella parte opposta, nei pressi della piazzetta esistente fra l'oratorio e il santuario di Nostra Signora del Carmine.\nDescrizione.\nLa facciata dell'oratorio, di stile semplice, presenta un portale in ardesia del XV secolo dove sono raffigurati la Santissima Trinit\u00e0 e i santi Stefano protomartire, Antonio di Padova e Antonio abate. In bronzo sono invece i quattro bassorilievi della bussola, realizzati in epoca recente dallo scultore Francesco Dall'Orso (nonch\u00e9 membro della stessa confraternita), ritraenti episodi di vita e i gesti della congregazione religiosa.\nInternamente la struttura, ad unica navata e di forma quadrangolare, misura 28 metri di lunghezza e 8 metri di larghezza; il pavimento \u00e8 stato realizzato interamente in ardesia con decorazioni in marmo a quadrifoglio.\nNella zona absidale fa mostra il settecentesco altare in marmo dello scultore Alessandro Pelissa di Carrara dove \u00e8 esposto il crocifisso del genovese Anton Maria Maragliano; in una nicchia dietro all'altare \u00e8 invece custodita la statua in legno della \"Santissima Trinit\u00e0\" portata in processione fino al XVIII secolo. Nel presbiterio, sul lato destro, \u00e8 collocato un dipinto raffigurante l\"'Annunciazione\", di autore ignoto, ma risalente al Seicento. Diversi crocifissi processionali, tra i quali alcuni realizzati dal Maragliano e dal Dall'Orso, sono invece esposti in sacrestia.\nTra le opere pittoriche e scultoree conservate si trovano, sul lato destro, un olio su tela raffigurante \"San Giovanni Battista con l'agnello\", una tela ad olio con l\"'Apparizione della Madonna al santo Bernardo da Chiaravalle\" (esatta copia di un altro dipinto esposto all'interno della chiesa di San Giacomo di Rupinaro a Chiavari) e la settecentesca cassa processionale della Santissima Trinit\u00e0 commissionata al Maragliano che, prima del recente alleggerimento, pesava ben 7 quintali.\nSul lato opposto della navata sono invece esposte una tela con il \"Martirio di san Sebastiano\" del pittore Domenico Piola (il dipinto ha subito un danneggiamento nella parte bassa per un incendio), un dipinto con la \"Santissima Trinit\u00e0 tra san Sebastiano e altri santi\" (realizzato nel XVII secolo, con la particolarit\u00e0 di avere come sfondo una raffigurazione seicentesca del borgo di Lavagna) e una \"Deposizione di Cristo\" attribuita al pittore Luca Cambiaso. Nell'altare dedicato a Nostra Signora del Carmine \u00e8 invece conservato l'omonimo dipinto ad olio forse attribuibile, secondo lo storico Alfonso Casini, a Pietro Paolo Raggi, quest'ultimo pittore genovese che lavor\u00f2 nella chiesa di Nostra Signora del Carmine e Sant'Agnese di Genova; un'altra tela raffigura \"Ges\u00f9 nell'orto dei Getsemani\".\nNella controfacciata l'organo del XVIII secolo \u00e8 stato realizzato dalla ditta Roccatagliata."}
{"id": "3351421", "revid": "729019", "url": "https://it.wikipedia.org/wiki?curid=3351421", "title": "Tokyo Eiga", "text": "La Tokyo Eiga \u00e8 una societ\u00e0 di produzione e distribuzione cinematografica giapponese. Appena creata era controllata della Toho (fondata nel 1952). In seguito questa venne chiusa nel 1983, e rifondata successivamente con il nome completo di Tokyo Eiga Shinsha.\nA suo tempo produsse anche registi famosi come K\u014dz\u014d Saeki."}
{"id": "3351429", "revid": "287204", "url": "https://it.wikipedia.org/wiki?curid=3351429", "title": "Bailadores", "text": "Bailadores \u00e8 una citt\u00e0 del Venezuela nello Stato di M\u00e9rida.\nPosizionata geograficamente nella parte sud-occidentale dello Stato di M\u00e9rida, \u00e8 il capoluogo del comune di R\u00edvas D\u00e1vila. Ha un carattere agricolo e turistico e si trova in una valle nella Cordigliera di M\u00e9rida, nell'area dell'alto bacino del fiume Mocot\u00edes.\nStoria.\nFu fondata dal capitano Luis Mart\u00edn Mart\u00edn, il 14 settembre 1601, su nomina del giudice fondatore Pedro de Sandes, della regia corte di Santa F\u00e9 de Bogot\u00e1.\nBailadores \u00e8 stata centro di importanti e numerosi eventi durante il periodo dell'Indipendenza e posteriormente a questa, dovuto alla sua ubicazione e all'importanza che la rotta della cordigliera, collegamento tra il centro e l'occidente del Venezuela, ebbe nei secoli XVIII, XIX e XX. La strada trasandina colleg\u00f2 questa zona al centro del paese a partire dal 1925.\nMonumenti e luoghi d'interesse.\nAltri siti turistici:\nL'ampia valle e le montagne offrono panorami turistici, tra cui risaltano: le lagune del villaggio Mari\u00f1o (Las Palmas e Los Lirios) ubicate sui 3.000\u00a0m s.l.m.; la vista panoramica dal P\u00e1ramo de La Negra e le montagne adiacenti; la Laguna Negra; e la cascada \"India Car\u00fa\", che serve da sfondo a Bailadores (Parque Recreacional Tur\u00edstico La Cascada).\nFestivit\u00e0.\nAltre festivit\u00e0:"}
{"id": "3351430", "revid": "36426", "url": "https://it.wikipedia.org/wiki?curid=3351430", "title": "Ritratto di gentiluomo con guanti", "text": ""}
{"id": "3351432", "revid": "6923", "url": "https://it.wikipedia.org/wiki?curid=3351432", "title": "Takarazuka Eiga", "text": "La , meglio conosciuta come , \u00e8 una casa di produzione cinematografica giapponese. Il quartier generale si trova nella prefettura di Hy\u014dgo, in Giappone. Ha prodotto anche alcuni film del regista K\u014dz\u014d Saeki."}
{"id": "3351435", "revid": "36426", "url": "https://it.wikipedia.org/wiki?curid=3351435", "title": "Chiesa del Carmine (Venezia)", "text": ""}
{"id": "3351442", "revid": "149466", "url": "https://it.wikipedia.org/wiki?curid=3351442", "title": "San Prisco di Nocera", "text": ""}
{"id": "3351448", "revid": "3115", "url": "https://it.wikipedia.org/wiki?curid=3351448", "title": "Giovanni Cairoli", "text": "Biografia.\nFu l'ultimo figlio di Carlo Cairoli e Adelaide Bono, una famiglia di forti sentimenti liberali e patriottici. Inizi\u00f2 a studiare matematica all'Universit\u00e0 di Pavia nel 1858, poi un alterco avuto con un ufficiale austriaco consigli\u00f2 la famiglia di allontanarlo da Pavia, mandandolo a Torino a completare gli studi nell'Accademia militare di Torino, dalla quale usc\u00ec nel 1862 laureato e con il grado di capitano.\nPrese parte al progetto di un colpo di mano garibaldino a Roma. Con il fratello Enrico fu a Roma in agosto e nel settembre 1867 per organizzarvi un'insurrezione che doveva essere guidata da Francesco Cucchi. I due fratelli, espulsi da Roma il 9 ottobre, si unirono a Terni con un gruppo di settantasei garibaldini armati e pronti a entrare in Roma per appoggiare la prevista rivolta.\nIl gruppo, guidato da Enrico Cairoli, giunse a ponte Milvio la sera del 22 ottobre, e comprese ben presto che l'insurrezione era fallita. Ripar\u00f2 allora sulle alture di Villa Glori per tentare una disperata difesa. Attaccati dagli zuavi pontifici nel pomeriggio del 23 ottobre, Enrico rimase ucciso e Giovanni, ferito, si trascin\u00f2 in un casolare dove venne pi\u00f9 tardi scoperto e fatto prigioniero. Successive trattative condussero il 7 dicembre alla sua liberazione. Rientr\u00f2 a Pavia, dove fu eletto consigliere comunale. Non si riprese per\u00f2 dalle conseguenze delle ferite e mor\u00ec a Belgirate l'11 settembre 1869.\nGiovanni Cairoli tenne un diario dell'impresa romana e della prigionia, edito dal suo compagno Pio Vittorio Ferrari nel volume \"Villa Glori: ricordi ed aneddoti dell'autunno 1867\", e pubblic\u00f2 i suoi ricordi nel libro \"Spedizione dei monti Parioli (23 ottobre 1867)\".\nNel gennaio 1870 Giosu\u00e8 Carducci compose l'epodo \"In morte di Giovanni Cairoli\", pubblicato ne \"La Riforma\" il 14 febbraio."}
{"id": "3351449", "revid": "599013", "url": "https://it.wikipedia.org/wiki?curid=3351449", "title": "Andr\u00e9 Guy", "text": "Carriera.\nGioc\u00f2 in Division 1 con Sochaux, Saint-Etienne, Lille, Lione e Rennes. Vinse il campionato nel 1964 ed il titolo di capocannoniere nel 1969, oltre ad una Coppa di Francia nel 1971."}
{"id": "3351450", "revid": "628767", "url": "https://it.wikipedia.org/wiki?curid=3351450", "title": "Confine tra il Brasile e la Colombia", "text": "Il confine tra il Brasile e la Colombia descrive la linea di demarcazione tra questi due stati. Ha una lunghezza di 1.643\u00a0km.\nStoria.\nUna prima delineazione dei confini tra gli odierni territori colombiani e brasiliani fu stabilita dal Trattato di Madrid del 1750, in cui gli imperi spagnolo e portoghese definirono la portata amministrativa e territoriale delle rispettive colonie in Sud America. Per mezzo di questo trattato, i limiti tra il Vicereame del Brasile e il Vicereame della Nuova Granada furono stabiliti attraverso gli articoli VIII e IX.\nQuesti limiti furono leggermente modificati dal Trattato di San Ildefonso del 1777 e rimasero in vigore sostanzialmente fino all'indipendenza della Colombia. Sono state quindi nominate quattro commissioni miste per delimitare questi confini. Per definire i confini del territorio del vicereame della Nuova Granada, fu nominato l'ingegnere e governatore di Maynas Francisco Requena, che si rec\u00f2 nel bacino amazzonico intorno al 1780. Dopo vent'anni di viaggi nella regione, quattro viaggi al fiume Caquet\u00e1 e lunghe discussioni tra le commissioni sull'appartenenza di varie porzioni di terreno per l'una o l'altra corona, le commissioni furono sciolte nel 1801 e si torn\u00f2 allo status quo del 1750.\nDopo l'indipendenza della Colombia (1810-1820), i governi del Brasile (anch'esso indipendente) e della Colombia cercarono di definire in modo pi\u00f9 concreto e nel miglior modo i reciproci confini sulla base delle nuove scoperte cartografiche della regione amazzonica. Il primo serio tentativo fu fatto nel 1826 tra i governi della Gran Colombia e dell'Impero del Brasile, ma questo fu ostacolato dalla guerra Gran Colombia-Peruviana e dalla successiva dissoluzione della Gran Colombia.\nDopo tale rottura e la creazione della Repubblica della Nuova Granada (formata dall'unione delle attuali Colombia e Panama), per gran parte del XIX secolo, questo nuovo paese in ciascuna delle sue costituzioni defin\u00ec i suoi confini come gli stessi del 1810 che separavano il territorio del Vicereame della Nuova Granada da quello del Capitanato generale del Venezuela e del Guatemala e dai possedimenti portoghesi in Brasile. \nDopo diversi altri tentativi di determinare il confine tra Brasile e Colombia nel 1853, 1868/1870 e 1880/1882, nel 1907 fu finalmente stabilito un trattato di confine con l'adozione di clausole sulla base di ci\u00f2 che il cancelliere brasiliano Bar\u00f3n del R\u00edo Branco defin\u00ec come \"l'occupazione amministrativa basata su ci\u00f2 che il Brasile e la Colombia hanno realmente, per esercitare la loro sovranit\u00e0 in modo efficace, continuo e completo\", ovvero l'applicazione del principio del diritto romano \"Uti possidetis, ita possideatis\" (chi possiede di fatto possiede di diritto). Questo trattato, noto come Trattato di Bogot\u00e1 o Trattato V\u00e1squez Cobo-Martins, fu firmato il 21 aprile 1907 nella citt\u00e0 di Bogot\u00e1 tra Alfredo V\u00e1squez Cobo ed En\u00e9as Martins, rispettivamente ministri degli affari esteri della Colombia e del Brasile.\nLa linea Apaporis-Tabatinga.\nPoco dopo l'indipendenza del Per\u00f9, il governo peruviano e il Brasile decisero di stabilire le citt\u00e0 di Leticia (a quel tempo appartenente al Per\u00f9) e Tabatinga (Brasile), come i limiti tra i due paesi, seguendo il criterio dell'uti possidetis iure. Nel 1851 fu firmato un trattato tra Per\u00f9 e Brasile attraverso il quale i paesi adottarono come confini:\nA sud di Tabatinga, l'intero fiume Yavar\u00ed fino alla sua sorgente. A nord di Tabatinga, una linea geodetica che fu tracciata da quella citt\u00e0 alla confluenza dei fiumi Caquet\u00e1 e Apaporis. Poich\u00e9 il fiume Putumayo attraversava la linea geodetica tre volte attraverso i meandro (est, ovest e di nuovo est), fu accettato uno scambio di terre nella regione tra i due paesi, accettato anche dal Trattato di Bogot\u00e1.\nQuesto accordo peruviano-brasiliano, tuttavia, non fu riconosciuto dai governi di Ecuador e Colombia, che non solo rivendicavano la maggior parte degli attuali dipartimenti di Loreto (Per\u00f9) e Amazonas (Colombia), ma anche la propriet\u00e0 dei terreni tra i fiumi Amazzonia e Caquet\u00e1, adesso posti nel territorio brasiliano.\nNel 1853 il diplomatico brasiliano Miguel Mar\u00eda Lisboa si rec\u00f2 a Bogot\u00e1, in qualit\u00e0 di rappresentante del Brasile in materia di confine, e avvi\u00f2 i negoziati che si conclusero con la firma del Trattato di Lleras-Lisbona, firmato tra il suddetto rappresentante e quello della Colombia, Lorenzo Mar\u00eda Lleras. L'accordo comprendeva, in poche righe, la stessa demarcazione che era avvenuta tra Per\u00f9 e Brasile nel 1851. Questa fu respinta dal Senato della Repubblica nel 1855.\nNel 1904, con la firma del Trattato Tobar-Rio Branco con il Brasile, l'Ecuador rinunci\u00f2 al triangolo tra i suddetti fiumi e la linea geodetica, accettandolo a sua volta come confine il Brasile. Poich\u00e9 i tre paesi furono quindi coinvolti in una lunga disputa internazionale sulle terre a sud del fiume Caquet\u00e1, il governo brasiliano decise di concretizzare provvisoriamente la linea geodetica Apaporis-Tabatinga, creata diversi decenni prima come confine provvisorio tra il Brasile e le nazioni andine di questa parte dell'Amazzonia.\nUna volta che la Colombia fu riconosciuta (nel 1922) come l'unico paese confinante con il Brasile nella regione tra l'Amazzonia e l'Apaporis (il cosiddetto Trapezio dell'Amazzonia), questa grande linea fu ratificata come il tratto meridionale del confine tra Colombia e Brasile attraverso del Trattato complementare sui limiti e sulla navigazione fluviale o del Trattato di Garc\u00eda Ortiz-Mangabeira firmato il 15 novembre 1928.\nCaratteristiche.\nLa linea di confine interessa la parte nord-ovest del Brasile e quella sud-orientale della Colombia. Ha un andamento generale da nord-est verso sud-ovest.\nIl confine fu definito con il Trattato di Bogot\u00e0 del 1907.\nInizia alla triplice frontiera tra Brasile, Colombia e Venezuela e termina alla triplice frontiera tra Brasile, Colombia e Per\u00f9."}
{"id": "3351465", "revid": "547034", "url": "https://it.wikipedia.org/wiki?curid=3351465", "title": "Rosamund Clifford", "text": "Conosciuta anche come \"Fair Rosamund\" (\"Bionda, bella Rosamund\") e \"Rose of the World\" (\"Rosa del Mondo\"), \u00e8 una figura celebre del folclore inglese, ricordata per la sua bellezza ed il suo rapporto con re Enrico II Plantageneto.\nLa vita.\nRosamund nacque prima del 1150 dal cavaliere normanno Walter de Clifford (1113-1190) e da Margaret Isobel Tosny. Walter era originariamente conosciuto come Walter FitzRichard, ma il suo nome gradualmente cambi\u00f2 grazie al luogo di cui fu prima intendente e poi signore il Castello di Clifford situato lungo il Wye.\nRosamund aveva due sorelle, Amice e Lucy e tre fratelli, Walter II de Clifford (1160 circa-17 gennaio 1221), Richard e Gilbert.\nL'incontro di Rosamund con Enrico II d'Inghilterra, all'epoca sposato con Eleonora d'Aquitania, avvenne probabilmente attorno al 1166 quando egli pass\u00f2 presso la sua dimora paterna mentre tornava dal Galles dove aveva combattuto contro Rhys ap Gruffydd. Egli non temette di ospitarla nella residenza reale di Woodstock, mentre la regina da quell'anno torn\u00f2 nei suoi possedimenti aquitani. Nonostante la sua storia quasi decennale con il re non \u00e8 noto o certo se abbia avuto figli con lui. Rosamund mor\u00ec attorno al 1176.\nLa questione dei figli.\nDopo tanti secoli il panorama degli storici \u00e8 diviso sul fatto che Rosamund ed Enrico abbiano o meno avuto dei figli. La questione \u00e8 peraltro complicata dalle numerose leggende che sono fiorite intorno alla sua figura e che rendono fumosi i dettagli della sua vita. Se taluni sono dell'idea che ella ebbe almeno un figlio dal re, anche se non sono in grado di dare n\u00e9 un nome n\u00e9 una data di morte all'ipotetico bambino, altri credono che ella non abbia mai partorito figli o quantomeno che se qualcuno di essi \u00e8 sopravvissuto non ne \u00e8 mai stata debitamente annotata la maternit\u00e0.\nLe leggende attribuiscono a lei due dei figli illegittimi che Enrico am\u00f2 di pi\u00f9, Goffredo, arcivescovo di York e Guglielmo Longesp\u00e9e, queste due maternit\u00e0 le sono state attribuite secoli dopo e vi sono poche possibilit\u00e0 che siano vere.\nEnrico incontr\u00f2 Rosamund attorno al 1163-1166 e la loro relazione dur\u00f2 sino al 1176 e nel caso di Goffredo l'implausibilit\u00e0 \u00e8 data dal fatto che egli sia nato nel 1151, pi\u00f9 o meno quando nacque Rosamund, giacch\u00e9 si crede che egli fosse figlio di tale Ykenai.\nQuanto a Guglielmo Longesp\u00e9e, l'identit\u00e0 di sua madre rimase un mistero per moltissimo tempo fino a che non venne alla luce un documento indirizzato alla \"Comitissima Ida, mater mea\" (mia madre la contessa Ida), che venne identificata come Ida de Toeny, contessa di Norfolk.\nLe leggende e la verit\u00e0.\nDella vita in s\u00e9 per s\u00e9 di Rosamund si conosce molto poco, ma di lei si parla molto nei libri che trattano di Eleonora d'Aquitania, la moglie del suo amante. Le leggende fiorite intorno a lei sono innumerevoli, cos\u00ec si racconta che ella fu avvelenata da Eleonora spinta dalla gelosia, anche se questo \u00e8 certamente falso. Altra storia poco verosimile \u00e8 che Enrico costru\u00ec per lei un casino di caccia presso il palazzo di Woodstock e che l'abbia poi fatto circondare da un labirinto. Le voci che la vogliono uccisa da Eleonora ebbero particolare risonanza durante l'Et\u00e0 elisabettiana tuttavia la \"Ballata della bella Rosamund\" di Thomas Deloney e il \"Lamento di Rosamund\" di Samuel Daniel del 1592 sono pura finzione.\nSi crede che ella sia entrata nella vita di Enrico attorno al 1166 quando Eleonora diede alla luce il suo ultimo figlio Giovanni che nacque a Oxford il 24 dicembre presso il Beaumont Palace. Si sa con esattezza il luogo di nascita di Giovanni, ma \u00e8 solo oggetto di speculazione che la regina abbia scelto di farlo nascere l\u00ec e non a Woodstock per non imbattersi in Rosamund.\nAnche sul luogo di residenza di Rosamund gli storici dibattono incerti se ella aspettasse a Woodstock che il re tornasse dai suoi frequenti viaggi sul continente o se viaggiasse, discretamente, al suo seguito. Se cos\u00ec fosse i due avrebbero passato insieme davvero molto tempo, ma nel primo caso solo un quarto del decennio della loro relazione venne realmente condiviso insieme.\nRosamund viene spesso collegata al villaggio di Frampton-on-Severn, nel Gloucestershire, un altro dei possedimenti di suo padre, Walter don\u00f2 il mulino di Frampton al convento dell'abbazia di Godstow per la pace delle anime di sua figlia e di sua moglie. La zona intorno al villaggio divenne nota come \"Rosamund's green\" nel XVII secolo.\nLa morte e la sepoltura.\nLa sua relazione con il re divenne di pubblico dominio nel 1174 e circa due anni dopo termin\u00f2 quando Rosamund decise di ritirarsi al monastero di Godstow nell'Oxfordshire poco prima della morte avvenuta nel 1176. Presso la Cattedrale di Hereford la sua morte venne ricordata il 6 luglio lo stesso giorno in cui mor\u00ec Enrico nel 1189.\nEnrico e i Clifford pagarono per lei la costruzione di una tomba collocata nel coro della chiesa di Godstow e fecero una donazione al convento perch\u00e9 le suore si prendessero cura della sua tomba.\nIl suo luogo di sepoltura divenne noto fin dal 1191, lo stesso Ugo di Lincoln Vescovo di Lincoln nell'occasione di una sua visita a Godstow osserv\u00f2 che era posta proprio in fronte all'altar maggiore. Essa era carica di fiori e candele a dimostrazione del fatto che i locali pregavano ancora per lei. Il Vescovo, e non c'\u00e8 da sorprendersi, disse che Rosamund era stata una prostituta e ordin\u00f2 che i suoi resti venissero spostati dalla chiesa, venne cos\u00ec dissepolta e seppellita presso il cimitero della Sala capitolare delle suore. La sua nuova tomba fu visitabile fino alla dissoluzione dei monasteri voluta da Enrico VIII d'Inghilterra. Paul Hentzner (29 gennaio 1558-1\u00ba gennaio 1623), un avvocato tedesco che viaggi\u00f2 in Inghilterra, ne visit\u00f2 la tomba attorno al 1599 annot\u00f2 che era ancora possibile leggere qualcosa della sua iscrizione tombale:\n\"... Adorent, Utque tibi detur requies Rosamunda precamur.\" (lasciate che la veneriamo..e preghiamo che il riposo ti sia donato, Rosamund), seguita da un epitaffio in rima: \"Hic jacet in tumba Rosamundi non Rosamunda, Non redolet sed olet, quae redolere solet.\" (qui giace nella tomba la rosa del mondo, non una rosa pura, essa era usa avere un odore dolce e ancora odora, ma non dolcemente)."}
{"id": "3351466", "revid": "767487", "url": "https://it.wikipedia.org/wiki?curid=3351466", "title": "Il bacio di Tosca", "text": "Il bacio di Tosca \u00e8 un film del 1984 diretto da Daniel Schmid, documentario sulla vita nella Casa Verdi, casa di riposo per anziani musicisti a Milano, la prima di questo genere, fondata da Giuseppe Verdi nel 1896.\nTrama.\nIl film tratteggia la vita del soprano Sara Scuderi ed altri artisti suoi compagni nella Casa, con il racconto e la reinterpretazione dei ruoli che li resero famosi.\nPremi.\nIl film ricevette il \"Premio Georges Delerue\" come miglior documentario musicale al \"Ghent International Film Festival\" nel 1985 ed il premio della \"International Documentary Association\" nel 1986."}
{"id": "3351468", "revid": "15756", "url": "https://it.wikipedia.org/wiki?curid=3351468", "title": "Cucina tedesca", "text": "La cucina tedesca (in tedesco: \"deutsche K\u00fcche\") \u00e8 una cucina ricca in diversit\u00e0. Al di l\u00e0 degli stereotipi che concernono il consumo della birra, del maiale, del cavolo e delle patate, la Germania possiede una cucina innovativa, dagli ingredienti multipli, spesso sposando lo zucchero al sale. Possiede inoltre una vasta gastronomia e cuochi rinomati.\nDal pesce e dai crostacei del Mare del nord e del Mar Baltico alla salsiccia bianca della Baviera, passando per la zuppa di cozze della Renania e le varie specialit\u00e0 d'arrosto, la Germania offre anche diversi tipi di pasta e di ravioli.\nLa grande autonomia di ogni regione tedesca ha permesso lo sviluppo di pratiche culinarie locali, arricchendosi a volte degli apporti dai paesi vicini. Cos\u00ec in Germania esiste un gran numero di piatti regionali che sono diventati emblematici del paese intero.\nPresentazione ed evoluzione.\n\u00c8 difficile presentare un'immagine sintetica della cucina tedesca. In effetti la Germania \u00e8 rimasta per molto tempo un insieme di paesi e di principati relativamente indipendenti l'uno dagli altri, in cui si sono sviluppate abitudini alimentari specifiche. D'altra parte dal gioco delle conquiste e delle migrazioni, cos\u00ec come dagli scambi culturali con i paesi limitrofi, la cucina tedesca ha saputo assimilare altre tradizioni culinarie.\nD. Desjeux nel suo studio sui \"Comportamenti alimentari in Europa\" divide l'Europa in aree d'influenza e posiziona la Germania nei paesi del Nord. Segnala la dominazione delle patate e del cavolo in forma di verdure, l'importanza accordata alla carne (manzo, maiale) sotto forma sia di arrosto sia di stufato, la presenza dei grassi solidi in rapporto ai grassi liquidi e il gusto marcato dello zucchero e soprattutto del miele (pan di zenzero), la preferenza per la frutta secca o cotta piuttosto che per la frutta fresca.\nNel nord della Germania una costa marittima di oltre 2300\u00a0km tra il mare del nord ed il mar baltico ha storicamente favorito il consumo del pesce (aringa, anguilla, granchio, gamberi, conchiglie, salmone, spratti, platessa ed altri) e dell'aspro.\nLa lunghezza delle frontiere appare anche in alcuni piatti importati dai paesi vicini: certi formaggi dalla Francia e dal Belgio, funghi marinati e un tipo di ravioli farciti dalla Polonia. I \"Kn\u00f6del\", seppur presenti anche in Boemia, nell'odierna Repubblica Ceca, hanno invece seguito il percorso inverso: sono infatti tipicamente tedeschi e sono sopravvissuti nella cucina boema, territorio da sempre sotto forte influenza tedesca. L'influenza viennese \u00e8 all'origine dei piatti divenuti tradizionali, come la \"Sachertorte\", gli \"Schnitzel\" (scaloppine di carne impanata) e le variet\u00e0 di salsicce.\nDurante il Medioevo e fino al VII secolo la cucina familiare era un pasto a base di cereali, di verdure dell'orto (cavoli, rape, carote, fave) e di carni locali, cio\u00e8 una cucina di terra. L'arrivo delle spezie (\"curry\", zucchero, t\u00e8, caff\u00e8, cioccolato) apport\u00f2 l'esotismo e un gusto pi\u00f9 marcato. A quest'epoca data il gusto dei tedeschi, soprattutto quelli del Nord della Germania, per una cucina speziata con l'unione di zucchero-sale o agrodolce, come le caramelle alla liquirizia o il piatto \"Himmel und Erde\", che mescola mele e patate. Questi stessi gusti culinari si trovavano in Europa, ma questa pratica perduta in Francia alla fine del XVIII secolo, resta tuttora corrente in Germania.\nVicino a questa cucina familiare esiste una cucina di corte, pi\u00f9 sofisticata. I cuochi francesi sono frequentemente chiamati nelle corti dei principi. Nel XIX secolo si assiste in Europa ad un tentativo di normalizzazione della cucina, con la scrittura di un libro di ricette. La borghesia ha colto la cucina della corte. Lo stile \"Biedermeier\" si manifesta fin nella cucina, dove si cerca di privilegiare una cucina \"semplice e confortevole\". Si effettu\u00f2 una divisione tra la cucina detta \"nobile\" e la cucina di terra. Questa vinse le lettere di nobilt\u00e0 e apparve sulle tavoli borghesi. Thomas Mann in \"I Buddenbrook\" ci dona un'immagine della tavola borghese del suo secolo: rombi e arrosto di carne al sangue.\nAlla fine del XX secolo la Germania sub\u00ec, come gli altri paesi, un'uniformazione della cucina con l'introduzione di piatti surgelati e di cucina standardizzata. Alla cucina del cavolo, troppo lunga, si prefer\u00ec la cucina del cavolfiore e del pomodoro e il consumo delle patate cominci\u00f2 a diminuire. La ristorazione rapida favor\u00ec una cucina mondializzata.\nSi assiste anche alla nascita di un'alta gastronomia tedesca con \"chef\" prestigiosi come Heinz Winkler a Aschau im Chiemgau in Baviera, Johann Lafer, che presenta una trasmissione televisiva a Stromberg in Renania-Palatinato o Dieter Kaufmann a Grevenbroich in Renania del Nord-Westphalia, inoltre con i suoi 9 ristoranti tre stelle la Germania si piazza al secondo posto dopo la Francia nella guida Michelin.\nLa Germania ha anche saputo aprirsi alle altre culture e ristoranti propongono adesso cucine esotiche (turca, indiana...).\nUna reazione contro la normalizzazione del cibo sembra comparire con movimenti come lo \"Slow Food\" per la preservazione dei piatti regionali. Secondo Gilles Fumey, i tedeschi sono attaccatissimi al loro patrimonio culinario e si riuniscono per numerosi concorsi di cucina.\nI pasti e i loro ingredienti.\nPer capire la cucina tedesca \u00e8 importante conoscere le abitudini alimentari in Germania. Fino alla fine del XX secolo la giornata tedesca era scandita da tre pasti e qualche spuntino.\nIl primo pasto, la colazione (\"Fr\u00fchst\u00fcck\"), \u00e8 un pasto salato ricco, composto da salumi e da formaggi. Si consuma del pane di numerose variet\u00e0, molto spesso pane di segale. La bevanda tradizionale della colazione \u00e8 il caff\u00e8, ma si trova nel Nord una preferenza per il t\u00e8. I cereali sotto forma di \"muesli\" si stanno aggiungendo al primo pasto della giornata. Tuttavia si nota adesso un disamore per questa colazione che, specialmente per gli adolescenti, non \u00e8 spesso presa in considerazione.\nIl pasto del mezzogiorno era tradizionalmente il pi\u00f9 importante della giornata. Consumato in famiglia, era generalmente composto da una zuppa, da un piatto di carne e verdure e una crema come \"dessert\". Tuttavia l'allontanamento della famiglia per questo pasto tende a far sparire quest'abitudine. Gli studenti che restano a scuola fino alle 14 devono sostenersi con un panino preparato il mattino. Le persone che lavorano preferiscono mangiare nelle mense o nei servizi di ristorazione rapida che offrono un cibo ricco di grassi, povero di vitamine, consumato rapidamente come le salsicce grigliate, il \"Currywurst\" o il \"kebab\", arrivato in Germania con i primi immigrati turchi. Solo il pasto della domenica o il pasto delle feste conserva la sua dimensione conviviale.\nIl pasto serale si consuma molto presto la sera, verso le 18, e si limita spesso a un piatto di salumi e di formaggi. Tuttavia le abitudini alimentari tedesche tendono ad europeizzarsi. La sparizione del pasto conviviale di mezzogiorno porta le famiglie a ritrovarsi la sera davanti ad una tavola pi\u00f9 ricca.\nA questi tre pasti si aggiungono degli spuntini presi durante la giornata. Il pi\u00f9 importante \u00e8 la merenda, dove si pu\u00f2 degustare una grande variet\u00e0 di pasticcini venduti nelle panetterie-pasticcerie o degustati nelle sale da t\u00e8. La tavola della merenda della domenica era, a questo titolo, tradizionale. I tedeschi si ritrovano spesso attorno ad una birra e caramelle salate da sgranocchiare.\nCarni e salumi.\nLa Germania \u00e8 principalmente conosciuta per la diversit\u00e0 delle sue preparazioni a base di maiale. Questa rappresenta quasi la met\u00e0 della carne consumata in Germania. Le salsicce variano in diverse forme: salsiccia di Vienna (\"Wiener W\u00fcrstchen\"), piccole salsiccia di Norimberga (\"N\u00fcrnberger Rostbratw\u00fcrstchen\"), salsiccia di Turingia (\"Th\u00fcringer Rostbratwurst\"), \"Leberwurst\" (Salsiccia a base di fegato), \"Blutwurst\" (Salsiccia a base di sangue di maiale), \"Wei\u00dfwurst\" di Monaco, \"Currywurst\" di Berlino, \"Br\u00e4genwurst\" (Salsiccia a base di cervella, nella \"Germania\" di Jean-Claude Klotchkoff) della Germania del Nord, \"Gr\u00fctzwurst\" (Salsiccia a base di semola di grano e di sangue). Si trovano anche delle specialit\u00e0 di prosciutto o di stinco di maiale (\"Eisbein\"): prosciutti di Westfalia, della Foresta Nera o dell'Ammerland, stinchi di maiale ai \"kn\u00f6del\" o alla berlinese. La carne si serve generalmente in pezzi sostanziosi come il celebre \"Wiener Schnitzel\". Lo stinco di maiale (\"Schweinhaxe\") e l'arrosto di manzo (tradizionalmente anche cavallo) all'aspro (\"Sauerbraten\") sono la base di numerose specialit\u00e0 regionali. Degno di menzione \u00e8 anche il \"knackwurst\", una salsiccia di cui esistono diverse varianti in tutta la Germania.\nSecondo Gilles Fumey i tedeschi preferiscono una cucina di trasformazione come le salsicce, il \"Saumagen\" (pancia di maiale farcita con una miscela di carne di maiale, carne di salsiccia e patate passate all'accetta), le polpette di carne piuttosto che le grigliate. Tuttavia il semplice arrosto, di carne di maiale o di manzo, \u00e8 un piatto apprezzatissimo e sulla cui cottura esiste tutta una letteratura.\nAccanto ai salumi si trova anche della carne di manzo, soprattutto in Baviera, della selvaggina (cinghiale, cervo, capriolo, coniglio) e dei volatili (oca nel Nord, pollo, tacchino, anatra). L'agnello e il cavallo non sono molto consumati.\nPesci.\nIl mar Baltico e il mare del Nord forniscono alla Germania del Nord una gran quantit\u00e0 di pesci di mare come le aringhe affumicate (\"Sprotten\") o marinate (\"Matjes\"), l'anguilla o la passera. Si possono anche degustare dei gamberetti e delle zuppe di aragosta o di vongole e cozze.\nI numerosi laghi e i corsi d'acqua forniscono pesce d'acqua dolce. Nell'est della Germania si trova principalmente la carpa. La trota \u00e8 consumata in tutto il paese. I laghi di Costanza, di Starnberg, e di Ammersee forniscono dei coregoni consumati affumicati.\nL'aringa, consumata in diverse forme, rappresenta una delle specialit\u00e0 di mare tedesche pi\u00f9 consumate. Alcune ricette sono qui riportate:\n- Aringa marinata \"Rollmops\": Si tratta di rotoli di aringhe marinate arrotolate attorno ad un cetriolo e tenute insieme da due stecchini di legno\n- Aringa marinata \"Matjes\": Si tratta delle aringhe femmine, catturate prima del raggiungimento della maturit\u00e0 sessuale (pertanto pi\u00f9 ricche di grassi) e marinate in acqua, sale e spezie.\n- Aringa marinata \"Bismarkhering\": Questa aringa, marinata in aceto e spezie, era talmente amata da Otto von Bismarck che se la faceva portare a Berlino periodicamente da Stralsund sul mar Baltico.\n- Brathering : aringa fritta\n- Heringssalat: L'insalata di aringa consiste in aringa di tipo \"Matjes\" spezzettata ed unita ad altri ingredienti che variano a seconda della preparazione. Possono essere aggiunte verdure di vario genere, come ad esempio le rape rosse, ma anche la panna acida, cipolle o salsa alla senape.\n- Raeucherhering: L'aringa viene tradizionalmente affumicata, spesso anche gi\u00e0 a bordo di piccoli pescherecci ancorati nei porti marittimi. In questo caso il modo migliore di mangiarla \u00e8 quello di unirla al \"Meerrettich\", ovvero al Rafano.\n- Gruene Heringe: Queste sono le aringhe non marinate, non affumicate, ma semplicemente cotte, sia al forno che bollite.\nL'anguilla viene preparata sia affumicata che sotto forma i zuppa, oppure fritta. Inoltre si mangiano tutti i tipi di pesci presenti nell'atlantico e nel mar baltico, preparati in modo diverso a seconda delle regioni marittime della Germania\nPatate e pasta.\nLa patata \u00e8 un ingrediente quasi inevitabile della cucina tedesca. La si trova nelle insalate, nel pur\u00e8, al vapore, saltata in padella (\"Bratkartoffeln\") o in teglia (\"Kartoffelkn\u00f6del\"). La patata fritta non \u00e8 arrivata che pi\u00f9 tardi, verso il 1960, introdotta dai tedeschi dell'Ovest e conosciuta durante le loro vacanze sulle coste belghe e olandesi e della quale avevano apprezzato il gusto.\nLe ricette a base di patate sono pressoch\u00e9 infinite in Germania, spiccano tuttavia le seguenti:\nI tedeschi consumano anche la pasta (\"Nudeln\"), principalmente nel Sud-Ovest, come le tagliatelle con il prosciutto (\"Schinkennudeln\"), alcune sono a base di patate (\"Schupfnudeln\"). Si mangia anche del pane soffiato al vapore (\"Dampfnudel\").\nLe forme di pasta o comunque di gnocchi che vengono consumate sono le seguenti :\nVerdura.\nLa variet\u00e0 di vegetali consumati \u00e8 grande e non si limita alla patata. La verdura re \u00e8 il cavolo, che \u00e8 alla base di numerose ricette. Si conoscono bene evidentemente i crauti (\"Sauerkraut\") e si trova anche il cavolo rosso grattugiato (\"Rotkohl\") cucinato con strutto, zucchero o aceto, o ancora il cavolfiore (\"Blumenkohl\"), cavoletti di Bruxelles (\"Rosenkohl\"), cavolo rapa (\"Kohlrabi\") e (nel Nord della Germania) cavolo riccio (\"Gr\u00fcnkohl\"). Il sedano rapa (\"Knollensellerie\") \u00e8 anche una verdura apprezzatissima, come lo sono le carote (\"M\u00f6hren\") e il porro (\"Porree\" o \"Lauch\"). In primavera si trovano numerosi piatti a base di asparagi (\"Spargel\"), rape (\"R\u00fcbchen\") o erbe. Alla fine dell'estate si preparano numerosi piatti a base di funghi (\"Pilze\"). In autunno i tedeschi consumano la zucca (\"K\u00fcrbis\"). Quanto alla cipolla, \u00e8 presente in numerosi piatti fino a diventare l'ingrediente principale nello \"Zwiebelkuchen\".\nI tedeschi amano la frutta secca. La mela \u00e8 un ingrediente che compare sia nei \"dessert\" sia nei piatti principali. Le ciliegie sono presenti nella produzione delle torte.\nSecondo il \"Berliner Zeitung\" i tedeschi, con un consumo di 120 grammi di vegetali al giorno e altri 300 grammi, non consumano molte verdure.\nFormaggi.\nI tedeschi consumano principalmente formaggio di latte vaccino. Esistono tipi come l'emmentaler, il \"Bergk\u00e4se\", l'edam o il \"Romadur\" e si trovano anche formaggi fermentati come il blu di Baviera (\"Edelpilzk\u00e4se\"), dei formaggi a pasta molle, come il \"Wei\u00dflacker\" (formaggio spesso accompagnato con la birra) e dei formaggi fritti aromatizzati alle erbe o all'aglio, come lo \"Spundek\u00e4s\".\nPane.\nLa Germania produce parecchie migliaia di pani differenti che accompagnano il formaggio e i salumi. Tra i differenti tipi di pane il \"Wei\u00dfbrot\", pane bianco, lo \"Schwarzbrot\", pane nero, il \"Vollkornbrot\", un pane ai cereali e il pumpernickel, pane nero di segale di Westfalia. Il brezel \u00e8 a base di pasta di \"brioche\", croccante e salato. In origine questo pane a forma di nodo era consumato nei monasteri durante la Quaresima. In Germania si \u00e8 spesso soliti accompagnare il pane a burro e altri ingredienti fra cui formaggi e salumi. Le tartine cos\u00ec create vengono definite \"butterbrot\".\nPasticceria.\nLe pasticcerie tedesche sono molto varie: pan di Spagna foderato, torte (\"Torte\" o \"Kuchen\"), biscotti (\"Keks\"), bign\u00e8 (\"Windbeutel\") di tutte le forme, bavarese (\"Bayerische Creme\"), strudel e altre specialit\u00e0. Molti dolci si compongono di una torta di pasta o di una torta farcita da una ricca glassa, spesso composta di crema (frullata, pasticciera, al burro), di frutta o/e al cioccolato. Le pi\u00f9 conosciute sono \"K\u00e4sekuchen\" e \"K\u00e4setorte\" (torte al formaggio bianco) e \"Schwarzw\u00e4lder Kirschtorte\" (torta della Foresta Nera). I frutti freschi o sciroppati sono uno degli ingredienti base di questa cucina, la mela soprattutto, come per \"Apfelstrudel\". Altre preparazioni sono ancora pi\u00f9 spettacolari come la \"baumkuchen\" (una monumentale \"torta albero\" cotta su un mandrino). Natale \u00e8 soprattutto un periodo molto importante per il pan di zenzero (\"Lebkuchen\") che sia in forma di casa o appeso all'albero, in tutte le case. Per accompagnare questo cibo i tedeschi bevono caff\u00e8, t\u00e8 (nel Nord soprattutto) o della cioccolata. Altro alimento popolare della cucina tedesca \u00e8 la \"Donauwelle\", una torta a strati a base di amarene, crema al burro e cioccolato, cos\u00ec come la \"Frankfurter Kranz\", con croccante, pan di Spagna e ciliegie. In Germania risulta inventata anche la \"marmorkuchen\", ottenuta mescolando due impasti diversi.\nSpezie e condimenti.\nLa spezia regina in Germania, il rafano grattugiato, unito a panna montata o a senape, \u00e8 servito col pesce e anche coi piatti di carne o di salsicce. Si trova ugualmente il \"curry\" che serve a profumare i \"Currywurst\". I sottaceti accompagnano naturalmente i piatti di salumi del mattino. La cannella aromatizza alcuni \"dessert\", come la cioccolata calda. Questo \u00e8 un elemento essenziale nelle miscele di spezie per i dolci natalizi (\"Lebkuchengew\u00fcrz\"). Il cumino (\"K\u00fcmmel\", da non confondere con il cumin, che si dice \"Kumin\" o \"Kreuzk\u00fcmmel\") \u00e8 utilizzato per profumare panini e formaggi.\nBevande.\nLa birra \u00e8 la bevanda nazionale del paese. Il consumo annuale di birra per abitante \u00e8 superiore ai 110 litri, davanti al consumo del vino. Il Parlamento europeo ha classificato la birra tedesca \"prodotto tradizionale\". Tradizionalmente il \"Reinheitsgebot\" (regola della purezza) limita gli ingredienti autorizzati nella fabbricazione delle birre tedesche: luppolo, malto d'orzo, acqua e lievito. Queste regolamentazioni non hanno tuttavia arrestato lo sviluppo di numerosi tipi di birra, spesso chiamati secondo la loro localit\u00e0 d'origine. I consumatori hanno anche la scelta tra 5000 marche differenti, prodotte da 1270 birrerie. Si trovano ovunque birre a fermentazione bassa: la \"Pilsner\" soprattutto, ma anche l\"Export\" o la \"M\u00e4rzen.\" Inoltre differenti specialit\u00e0 regionali a fermentazione alta si sono mantenute, come la \"K\u00f6lsch\", birra bionda di Colonia, o le \"Altbier\", birre brune o ambrate della valle del Reno. Si trovano anche delle birre tradizionali nere (Turingia) e birre bianche le \"Weizenbier\", composte da malto di frumento invece del malto d'orzo. I \"Bierstuben\" sono dei bar specializzati in birre, ma i tedeschi affollano i \"Biergarten\", terrazze o giardini dove si gusta la birra all'aperto. A Monaco esiste un \"Biergarten\" che conta 8000 posti esterni, lo \"Hirschgarten, vicino al castello di Nymphenburg\".\ntuttavia le abitudini tedesche sembrano cambiare e si nota un minore consumo di birra, circa il 20% in meno dal 1974, mentre il consumo d'acqua minerale non smette d'aumentare.\nLa Germania \u00e8 anche un paese produttore di vino. Con ettari di vigne e pi\u00f9 di cento viti, la Germania si piazza all'ottavo posto mondiale di produzione di vino. Produce principalmente vino bianco (2/3 della produzione), le cui viti principali sono il Riesling e il M\u00fcller-Thurgau. Da qualche anno i vini rossi, come il \"Dornfelder\" o il \"Sp\u00e4tburgunder\", hanno visto la loro produzione aumentare fino a raggiungere un terzo della produzione totale. Esiste inoltre un'importante produzione di vini spumanti, principalmente con il metodo Charmat. L'uva \u00e8 coltivata nel Sud della Germania, sulle rive del Reno o della Mosella e anche in Assia renana, in Franconia e nel Baden e di W\u00fcrttemberg. Sembra che la tradizione vinicola della Germania dati dal tempo dei Romani che avrebbero introdotto dei ceppi di vitigno.\nSpecialit\u00e0 per regioni.\nGermania sudoccidentale.\nNel Sud Ovest della Germania (Baden, Palatinato, Saarland), la cucina subisce l'influenza della vicina Francia. Il \"Flammkuchen\" e il \"riesling\" sono tipici come il \"Dibbelabbes\" della Saarland, piatto di patate grattugiate, di lardo e di porri bolliti in casseruola. In questa regione si mangiano gli \"Schupfnudel\", una sorta di tagliatelle di pur\u00e8 di patate. Si preparano delle ciliegie al \"kirsch\" e si cucinano i crauti al vino bianco. \u00c8 anche il paese del \"Pf\u00e4lzer Saumagen\", la pancia di maiale farcita da una miscela di carne di maiale, di salsicce e di patate, passata al tritacarne, piatto caro al palato del cancelliere Helmut Kohl. Le lumache sono considerate come una specialit\u00e0 regionale che si consumano in zuppa (\"badische Schneckensuppe\"). Si pu\u00f2 gustare la torta della Foresta Nera, un dolce al cioccolato, ciliegie e panna montata.\nLa cucina sveva \u00e8 una sapiente miscela d'influenza francese, bavarese e austriaca. Gli \"Sp\u00e4tzle\" (tagliatelle all'uovo) accompagnati da numerosi piatti come lo \"Zwiebelrostbraten\" (bistecca alle cipolle) quando non \u00e8 l'ingrediente principale come nelle tagliatelle al formaggio (\"K\u00e4ssp\u00e4tzle\") o le tagliatelle alle lenticchie. Sono inoltre originari della Svevia i ravioli (\"Maultaschen\") e il \"Gaisburger Marsch\" (rag\u00f9 di manzo), l'insalata di salsicce, i ravioloni di manzo, accompagnati da patate saltate. Si consumano anche, ma meno frequentemente del passato, delle frattaglie come il fegato, i reni e la trippa. Sulle rive del lago di Costanza sono apprezzati i pesci d'acqua dolce, come il pesce persico o il coregone bianco.\nBaviera.\nLa cucina bavarese \u00e8 molto vicina a quella della Boemia o dell'Austria. Si pu\u00f2 degustare una vasta gamma di dolci e una grande variet\u00e0 di \"Kn\u00f6del\" (gnocchi): \"Germkn\u00f6del\" (gnocchi farciti di confettura) o \"Zwetschgenkn\u00f6del\" (gnocchi farciti di prugne), \"Leberkn\u00f6del\" (polpette al fegato), \"Dampfnudeln\" (piccoli panini cotti al vapore) e \"Semmelkn\u00f6del\" (canederli). Tra i piatti tradizionali ci sono l'arrosto di maiale bavarese, servito con delle polpette di patate e insalata di cavolo, il manzo di stagione e il \"Schlachtsch\u00fcssel\", piatto costituito da petto di maiale cotto, salsicce di fegato e di budella fritte servite con i crauti e polpette di patate.\nCaratteristica delle abitudini culinarie della Baviera, la seconda colazione si compone di \"Wei\u00dfw\u00fcrste\" (salsiccia bavarese a base di vitello), \"Leberk\u00e4se\" (pane di carne) e di \"Kronfleisch\" (gamba di vitello). Le salsicce e il pane di carne sono accompagnati da mostarda dolce e da \"brezel\". La carne \u00e8 condita da rafano e accompagnata da pane di segale. Si beve in queste occasioni volentieri una birra bionda.\nFranconia.\nLa cucina della Franconia \u00e8 conosciuta prima di tutto per le sue salsicce e il suo pan di zenzero di Norimberga. Le salsicce sono in generale accompagnate da un'abbondante insalata di patate. I franconi apprezzano anche la salsiccia grigliata e il \"blaue Zipfel\" (salsicce bianche cotte in brodo), l'insalata di salsiccia di Norimberga (\"N\u00fcrnberger Gwerch\"), le carpe in brodo o cotte al forno, la spalla di maiale accompagnata da polpette di patate e da una salsa alle cipolle (\"Bamberger Zwiebeln\"). Al momento del caff\u00e8 si degustano dei \"bign\u00e8\" (\"Kniek\u00fcchle\" o \"Krapfen)\" farciti con una confettura di rosa canina.\nAssia.\nLa cucina dell'Assia del Sud \u00e8 proposta nei tradizionali \"pub\" o birrerie. Il cliente pu\u00f2 scegliere tra \"Handk\u00e4se mit Musik\", formaggio di latte cagliato servito in una salsa d'aceto e alle cipolle, delle patate alla salsa verde, del maiale salato (\"Frankfurter Rippchen\" o \"Mainzer Rippchen\") con dei crauti e del pur\u00e8 di patate, o delle salsicce di manzo che si gustano con del pane di segale e rafano. Il \"Bethm\u00e4nnchen\" \u00e8 una tortina alle mandorle dell'Assia del sud tradizionale durante il periodo dell'Avvento.\nL'Assia del Nord possiede una cucina specifica che non \u00e8 seguita nel Sud. Gli \"Ahle Wurst\" sono una specialit\u00e0 di salsicce affumicate seccate e il \"Weckewerk\" \u00e8 un piatto a base di carne tritata, di brodo e di pane. Si mangia anche della \"quiche\" a farina di segala e della \"Duckefette\", una sorta di salsa alla cipolla. La salsa verde \u00e8 anche popolare in questa regione, ma \u00e8 composta da un'altra miscela d'erbe.\nRenania.\nLa cucina renana \u00e8 marcata dalla sua prossimit\u00e0 al Belgio, ai Paesi Bassi e alla costa. Gli abitanti di Colonia sono affezionati alla carne di cavallo nella loro versione locale della \"Sauerbraten\" (carne marinata servita con un accompagnamento agrodolce) e sono anche amanti della K\u00f6lsch, la loro birra locale, che si accompagna a panini al \"gouda\" (\"Halve Hahn\") e della flangia alle cipolle (\"K\u00f6lsche Kaviar\"). Si gusta una vasta variet\u00e0 di piatti a base di cozze. Celebre \u00e8 il \"buffet\" della \"Bergische Kaffeetafel\", presente a Berg attorno ad un caff\u00e8. La \"Schnippelbohnensuppe\" \u00e8 una zuppa ai fagioli verdi in macedonia profumata alla satureja. Si apprezza anche una variet\u00e0 di \"cr\u00eapes\" e di gallette di patate.\nGermania nordoccidentale.\nLa cucina del Nord Ovest della Germania (Bassa Sassonia, Brema, Amburgo, Schleswig-Holstein, Westfalia) \u00e8 segnata dalla sua prossimit\u00e0 al mare, le paludi di \"Marsch\" e del Geest, estese di terra leggermente pi\u00f9 elevate del resto dell'Olanda. Gli abitanti delle citt\u00e0 vicine al litorale consumano tradizionalmente una gran variet\u00e0 di pesci (passere, aringhe, merluzzi) e frutti di mare, come i granchi e, anche se non contiene alcun pesce, il \"labskaus\" (piatto a base di carne in scatola, patate in pur\u00e8 e di cipolle).\nGli ingredienti fondamentali di questa cucina sono le patate, il cavolo e le carote. Il pane di segale \u00e8 caratteristico e si trova anche tutta una variet\u00e0 di pane di grano saraceno.\nLa carne di manzo o di maiale, cos\u00ec come il pesce, sono spesso affumicati. Le salsicce come il \"Breggenwurst\" e il \"Kohlwurst\" sono piatti tipici. Il lardo profuma la cottura di pesci e del cavolo verde, che \u00e8 un accompagnamento tradizionale a numerosi piatti.\nI rag\u00f9 sono piatti abbondanti tipici della regione, cucinati secondo la moda agrodolce con frutti cotti o canditi. Questo \u00e8 il caso del piatto agrodolce chiamato \"Birnen, Bohnen und Speck\" (pere, fagiolini e pancetta) e della zuppa d'anguilla di Amburgo. Si trova poi una variet\u00e0 di rag\u00f9 di rape e di carote come il \"L\u00fcbecker National\" e lo \"Snuten un Poten\" (variante che contiene salsicce con sopra maiale affumicato). In estate, si possono degustare zuppe leggere di verdure come la \"Hochzeitssuppe\", zuppe al latte e \"cr\u00eapes\" ai frutti.\nIl dolce tradizionale \u00e8 il \"rote gr\u00fctze\", una specie di passato di frutti di bosco cotti nel vino con \"Kirschwasser\" (liquore di ciliegie), servito con una crema. Si servono anche biscotti profumati alla cannella, ai chiodi di garofano o al miele (le \"Braune Kuchen\"), torte al burro e alla cannella (\"Butterkuchen\") cos\u00ec come piccoli panini dolci al burro e alla cannella (\"Franzbr\u00f6tchen\"). Di questa regione \u00e8 originaria la \"Pharis\u00e4er\", una bevanda a base di caff\u00e8 e rum.\nSenza sbocchi sul mare, la regione di Westfalia-Lippa possiede una cucina senza pesce. Il suo prosciutto \u00e8 una specialit\u00e0 regionale. Si mangiano anche dei \"Pickert\", specie di gallette di patate, un rag\u00f9 di carne molto speziato (il \"Pfefferpotthast\"), coniglio al pepe (\"Hasenpfeffer\"), dei \"Panhas\" (specialit\u00e0 di salsiccia a base di salumi e sangue di maiale) e pane di segale (\"Pumpernickel\").\nIl \"Gr\u00fcnkohl mit Pinkel\", piatto costituito da cavolo fritto con salsiccia affumicata di semole (\"Pinkelwurst\"), \u00e8 una specialit\u00e0 del Nord della Germania.\nGermania nordorientale.\nLa cucina del Nord della Germania (Meclemburgo-Pomerania, Brandeburgo e Berlino) \u00e8 abbondante e influenzata dai paesi vicini (Slesia, Prussia Orientale). I piatti tipici della cucina berlinese sono lo stinco di maiale lessato (\"Eisbein\"), le salsicce al curry (\"Currywurst\"), prosciutto cotto, il \"Bockwurst\" (salsiccia servita con pane e mostarda) e le polpette di carne. Si trovano anche dei piatti d'origine dell'Europa dell'Est come la s\"olyanka\", zuppa speziata e aspra d'origine ucraina, e il \"lecs\u00f3\", una sorta di caponata d'origine ungherese. A questa si aggiungono anche tradizionali piatti di pesce, in particolare i pesce del mar Baltico (merluzzi), di lago (lucci, sarde e trote). Le patate, le barbabietole, i cetrioli cos\u00ec come i piatti di selvaggina giocano un ruolo importante. Durante il carnevale si possono gustare i \"Berliner Pfannkuchen\" (ciambelle di carnevale). Il Brandeburgo \u00e8 celebre per le sue torte, i suoi dolci, le sue \"cr\u00eapes\", gallette e il suo \"Beetenbartsch\" (bortsch alla barbabietola rossa).\nGermania centrale.\nLa cucina di Sassonia, Turingia, Sassonia Anhalt \u00e8 conosciuta per la sua cucina energica e la sua birra. I piatti esteri come la s\"olyanka\" e il \"Lecs\u00f3\" sono molto apprezzati. La ricchezza dei terreni della regione permette colture varie e quindi si trova nella cucina locale si trova una vasta gamma di frutta e verdura. \nLa Sassonia Anhalt \u00e8 la culla delle salsicce di Halberstadt e di diverse ghiottonerie come il celebre \"Baumkuchen\" (torta a forma di albero cotto alla brace) di Salzwedel. Il Nord del paese possiede una cucina regionale a base di cavolo e asparagi. Lo Harz \u00e8 conosciutissimo per la ricchezza della sua fauna e per il suo formaggio. Il Sud \u00e8 consacrato alla viticultura. A Freyburg .\nIn Turingia si trova una cucina comune a quella dell'Assia e della Franconia. Si possono apprezzare le specialit\u00e0 locali come le polpette, le salsicce grigliate, il \"Mutzbraten\" (spalla di maiale grigliata e marinata) servito frequentemente con i crauti. Le tagliatelle e le polpette sono molto apprezzate con le patate. Nella valle della Saale e dell'Ilm, il cui centro \u00e8 Bad Sulza, si pratica la viticultura.\nIn Sassonia la cucina \u00e8 influenzata da quella dell'Austria, della Cechia e della Slesia; si pu\u00f2 trovare il \"Allerlei\" di Lipsia (un piatto di verdure costituito da carote, pisellini, asparagi, fagiolini e cavolo) e il \"Christstollen,\" dolce natalizio di Dresda. La sua vicinanza culturale all'Austria permette di ritrovare il gusto condiviso per il caff\u00e8 e i pasticcini. La Sassonia \u00e8 conosciuta per i suoi \"Quarkk\u00e4ulchen\" (gallette zuccherate alle patate e al formaggio), i suoi \"Eierschecken\" (tortini alle uova e al formaggio), i \"Lerchen\" (tartellette alla pasta di mandorle) di Lipsia, il suo prosciutto cotto, la sua zuppa di patate ed il \"Sauerbraten\". Con l'influenza della popolazione sveva, il \"Quark\" (specie di formaggio) all'olio di lino \u00e8 molto popolare ed \u00e8 considerato come una specialit\u00e0 locale. I vini (\"Elbwein)\" di Sassonia sono anche molto popolari.\nI piatti tipici.\nTra i piatti maggiormente celebri della tradizione culinaria tedesca, troviamo:"}
{"id": "3351475", "revid": "1632387", "url": "https://it.wikipedia.org/wiki?curid=3351475", "title": "Hell-O", "text": "Hell-O \u00e8 l'album di debutto del gruppo musicale GWAR, pubblicato nel 1988."}
{"id": "3351476", "revid": "984922", "url": "https://it.wikipedia.org/wiki?curid=3351476", "title": "Kamoda K\u014dji", "text": "\u00c8 stato assistente regista in una trentina di film, regista, produttore, sceneggiatore ed attore. Riscosse un discreto successo negli anni cinquanta e sessanta per i film in bianco e nero. Recit\u00f2 per il regista K\u014dz\u014d Saeki."}
{"id": "3351478", "revid": "118365610", "url": "https://it.wikipedia.org/wiki?curid=3351478", "title": "Guido Gillarduzzi (bobbista)", "text": "Altro.\nGuido \u00e8 fratello dei bobbisti Sisto Gillarduzzi e Uberto Gillarduzzi."}
{"id": "3351480", "revid": "118096174", "url": "https://it.wikipedia.org/wiki?curid=3351480", "title": "St\u00e9phane Paille", "text": "Carriera.\nFu eletto calciatore francese dell'anno nel 1988."}
{"id": "3351494", "revid": "123252328", "url": "https://it.wikipedia.org/wiki?curid=3351494", "title": "Giorgio Molteni", "text": "Biografia.\nGiorgio Molteni nasce a Loano in provincia di Savona nel 1949. Laureatosi in Sociologia presso l'Universit\u00e0 degli Studi di Trento, sposato con la scrittrice e docente universitaria ligure Raffaella Verga.\nNel 1982 dirige il suo primo lungometraggio intitolato \"Un gusto molto particolare\", che per\u00f2 non trova distribuzione. Dopo aver lavorato a lungo in RAI come regista di documentari e servizi per il telegiornale, nel 1987 dirige \"Aurelia\" con Maddalena Crippa e Fabio Sartor, che ottiene vari riconoscimenti ai Festival di Locarno ed al Festival di Annecy.\nIn seguito ha lavorato sia in ambito cinematografico che in ambito televisivo, dirigendo film come \"Il ritorno del grande amico\" (1990), \"Terrarossa\" (2001), \"Il servo ungherese\" (2004), \"Oggetti smarriti\" (2010), \"Bologna 2 agosto... i giorni della collera\" (2014), e serie televisive come \"Cuori rubati\" (2002-2003), \"Sottocasa\" (2006) e \"Capri\" (2008)."}
{"id": "3351495", "revid": "729019", "url": "https://it.wikipedia.org/wiki?curid=3351495", "title": "Giuseppe Ghislanzoni", "text": "Sottotenente del Servizio Aeronautico del Regio Esercito, cadde in combattimento durante la prima guerra mondiale, e fu decorato con Medaglia d'argento al valor militare alla memoria.\nBiografia.\nNacque a Vescogna il 22 dicembre 1897, figlio di Carlo e Alessandra Serassi. Allo scoppio della prima guerra mondiale si arruol\u00f2 volontario nel Regio Esercito con il grado di sottotenente di complemento, venendo assegnato all'Arma di Cavalleria. Appassionatosi al mondo dell'aviazione chiese, ed ottenne, di frequentare la scuola di pilotaggio di Pisa e successivamente quella di Busto Arsizio. Conseguito il brevetto di pilota militare, il 5 ottobre 1915 \u00e8 nella 4\u00aa Squadriglia per l'artiglieria e nel gennaio del 1916 fu mandato al fronte, il 15 aprile \u00e8 nella 31\u00aa Squadriglia, il 1\u00ba gennaio 1917 nella 48\u00aa Squadriglia e dopo essersi rimesso da un incidente aereo, gli fu assegnato un biplano da caccia Nieuport-Macchi Ni.10.\nAssegnato alla 70\u00aa Squadriglia caccia del X Gruppo, nella quale prestarono servizio anche gli assi Francesco Baracca e Fulco Ruffo di Calabria, inizi\u00f2 a volare a bordo dei Nieuport 17, transitando successivamente sugli Hanriot HD.1. A bordo del suo HD.1 la mattina del 26 febbraio 1918 decoll\u00f2 dall'aeroporto di Istrana, dove era stanziata la squadriglia ma in seguito ad un'avaria del motore dovette rientrare alla base per il cambio del velivolo. Tent\u00f2 nuovamente di raggiungere i propri compagni di squadriglia ma fu intercettato da tre aerei austriaci con i quali ingaggi\u00f2 un duro combattimento. Gravemente ferito dai proiettili delle mitragliatrici del Ph\u00f6nix D.I dell'asso Kurt Gruber, precipit\u00f2 con il suo aereo in fiamme nei pressi del Monte Melago, vicino ad Asiago, dove trov\u00f2 la morte. Per questa azione gli fu conferita la Medaglia d'argento al valor militare alla memoria.\nNel dopoguerra a Giuseppe Ghislanzoni fu intitolato il 6 aprile 1930 l'Aero Club di Como."}
{"id": "3351508", "revid": "684696", "url": "https://it.wikipedia.org/wiki?curid=3351508", "title": "U-30", "text": "L'U-30 fu un sommergibile tedesco tipo VIIA al servizio della Marina militare tedesca durante la seconda guerra mondiale. Partecip\u00f2 alla battaglia dell'Atlantico affondando 17 navi danneggiandone altre due. Venne affondato dal suo stesso equipaggio a Kupferm\u00fchle il 4 maggio 1945.\nL'affondamento della prima nave nella seconda guerra mondiale, l'inglese \"Athenia\", fu causato proprio dall'\"U-30\" il 3 settembre 1939. L'\"U-30\" fu anche il primo sommergibile a entrare nella base sottomarina di Lorient il 7 luglio 1940.\nStoria.\nPrimi successi.\nCompletato il 4 agosto 1936 nei cantieri AG Weser di Brema, l'\"U-30\" entr\u00f2 in servizio l'8 ottobre dello stesso anno al comando del \"Kapit\u00e4nleutnant\" (tenente di vascello) Hans Cohausz, a cui successe dal 15 febbraio al 17 agosto 1938 Hans Pauckstadt, sostituito a sua volta a novembre dal \"Kapit\u00e4nleutnant\" Fritz-Julius Lemp, con il quale il sommergibile riscosse tutti i suoi successi.\nIl 22 agosto 1939 l'\"U-30\" part\u00ec da Wilhelmshaven per la sua prima crociera durante la quale affond\u00f2 i suoi primi tre mercantili, tutti britannici: l'\"Athenia\" da 13\u00a0581 t il 3 settembre (scambiata per un mercantile armato 402 km a ovest di Inishtrahull; prima nave della seconda guerra mondiale a inabissarsi in mare), la \"Blairlogie\" da 4\u00a0425 t l'11 settembre (322 km ad ovest dell'Irlanda) e la \"Fanad Head\" da 5\u00a0200 t il 14 settembre (451 km a nord-ovest di Capo Malin). Quest'ultima nave venne prima fermata con un colpo di cannone ma l'equipaggio riusc\u00ec a mandare una richiesta di aiuto via radio, perci\u00f2, quando gli uomini di Lemp abbordarono la nave per prendere prigionieri e prepararla per l'affondamento, giunse un Blackburn Skua decollato dalla portaerei \"Ark Royal\" che sganci\u00f2 le bombe troppo vicino alla superficie marina, cadendo in mare colpito dalle schegge che comunque ferirono anche tre marinai tedeschi. L'\"U-30\" si immerse velocemente lasciando in mare, oltre ai feriti, un altro uomo, e dieci minuti dopo giunse un altro Skua che scambi\u00f2 il relitto dell'aereo caduto poco prima per la torretta del sommergibile, e vi sganci\u00f2 sopra delle bombe. Quando il pericol\u00f2 sembr\u00f2 essere cessato, Lemp ordin\u00f2 di riemergere per recuperare i feriti ma in quel momento giunse un altro Skua che, come il primo, affond\u00f2 per aver lanciato le bombe troppo vicino al mare. Il sommergibile recuper\u00f2 quindi sei uomini (quattro tedeschi e due piloti inglesi superstiti) e poco dopo lanci\u00f2 un siluro che affond\u00f2 la \"Fanad Head\", proprio quando stavano per sopraggiungere sei Swordfish che danneggiarono gravemente l'ormai sommerso \"U-30\", raggiunto anche da bombe di profondit\u00e0 provenienti dal \"Bedouin\" e dal \"Punjabi\", mentre il \"Tartar\" recuper\u00f2 i sopravvissuti del mercantile. Dopo aver fatto scalo il 19 settembre a Reykjav\u00edk (in Islanda, ancora non occupata dai britannici) per lasciare un ferito grave, l'\"U-30\" torn\u00f2 a Wilhelmshaven il 27 settembre senza altri avvenimenti degni di nota.\nUna volta riparati i danni il 9 dicembre 1939 l'\"U-30\" ripart\u00ec per il mare aperto ma solo due giorni dopo dovette rientrare a Wilhelmshaven a causa di un guasto all'impianto motore verificatosi a circa 60\u00a0km ad ovest della cittadina norvegese di Egersund.\nIl danneggiamento della HMS \"Barham\".\nIl 23 dicembre 1939 il sommergibile della \"Kriegsmarine\" \"U-30\" salp\u00f2 da Wilhelmshaven per il suo terzo pattugliamento di guerra. Alle ore 4:00 del 28 dicembre fu affondato il peschereccio armato britannico HMS \"Barbara Robertson\" (56\u00a0km a nord-ovest di Butt of Lewis, nella punta nord dell'isola di Lewis) il cui equipaggio fu recuperato dal mercantile svedese \"Hispania\", avvertito proprio dall'\"U-30\". Nel primo pomeriggio per\u00f2, a circa 106\u00a0km ad ovest di Butt of Lewis, si present\u00f2 agli occhi del comandante Lemp una ben pi\u00f9 grossa preda, la nave da battaglia HMS \"Barham\": venne lanciato un siluro che uccise quattro uomini ma che non riusc\u00ec a far adagiare sul fondo del mare la grande nave da 31\u00a0100 tonnellate, la quale invece raggiunse Liverpool da dove si spost\u00f2 a Birkenhead per sei mesi di riparazioni eseguite dalla Cammell Laird.\nL'11 gennaio 1940 il mercantile britannico \"El Oso\" affond\u00f2 dopo aver urtato una mina lasciata dall'\"U-30\", il 16 gennaio il \"Gracia\" invece rimase solo danneggiato da un'altra mina mentre il giorno dopo il \"Cairnross\", una volta toccata una mina lasciata sempre dall'\"U-30\", non fu altrettanto fortunato e scomparve in mare. Lemp e i suoi uomini tornarono cos\u00ec a Wilhelmshaven lo stesso 17 gennaio dopo aver affondato tre navi ed averne danneggiate altre due.\nInfruttuosa la quarta e quinta sortita, tutte e due iniziate e terminate a Wilhelmshaven e svoltesi dall'11 al 30 marzo 1940 la prima (da segnalare il salvataggio dell'equipaggio di un Dornier Do 18 precipitato il 29 marzo nel Mare del Nord) e dal 3 aprile al 4 maggio 1940 la seconda.\nUltimi pattugliamenti.\nL'8 giugno 1940 l'\"U-30\" cominci\u00f2, ancora una volta da Wilhelmshaven, la sua sesta crociera durante la quale affond\u00f2 cinque mercantili. Il primo, il britannico \"Otterpool\", affond\u00f2 209\u00a0km ad ovest di Ouessant il 20 giugno, seguito il 22 giugno dal norvegese \"Randsfjord\" 113\u00a0km a sud-est di Cobh. L'\"U-30\" riemerse dopo aver affondato il battello, offr\u00ec una bottiglia di brandy ai sopravvissuti e si dilegu\u00f2 velocemente alla vista di due cacciatorpediniere in lontananza. La terza vittoria della crociera arriv\u00f2 il 28 giugno ai danni del britannico \"Llanarth\" affondato 354\u00a0km a sud di Ouessant e la quarta vittima giunse il 1\u00ba luglio con il mercantile britannico \"Beignon\", distrutto 483\u00a0km a ovest di Ouessant. Prima di rientrare a Lorient il 7 luglio (diventando cos\u00ec il primo sommergibile tedesco a sfruttare la base francese catturata) l'\"U-30\" affond\u00f2 il mercantile egiziano \"Angele Mabro\" a sud-ovest di Brest.\nPi\u00f9 deludente la settima uscita in mare, iniziata il 13 luglio 1940. Venne infatti affondata una sola nave il 21 luglio, il mercantile britannico \"Ellaroy\" 290\u00a0km a ovest di Cabo Fisterra. Tornato a Lorient il 24 luglio, l'\"U-30\" ripart\u00ec per la sua ultima crociera il 5 agosto, sempre con Fritz-Julius Lemp al comando. Quattro giorni dopo affond\u00f2 il mercantile svedese \"Canton\" (113\u00a0km ad ovest di Oile\u00e1n Thoraigh) e il 16 agosto fu la volta del britannico \"Clan Macphee\" 563\u00a0km a ovest di North Uist (Ebridi Esterne), ultima nave in assoluto affondata dall'\"U-30\". Il tonnellaggio totale affondato dal sommergibile sal\u00ec dunque a quota 123\u00a0232 tonnellate. Il viaggio si concluse a Kiel il 30 agosto, e a Lemp fu conferita la Croce di Cavaliere della Croce di Ferro in segno di riconoscimento per le sue azioni.\nNel settembre 1940 il comando dell'\"U-30\" pass\u00f2 a Robert Pr\u00fctzmann e poi ad altri fino alla fine della guerra, ma il sommergibile non ritorn\u00f2 mai pi\u00f9 in prima linea essendo stato assegnato alla sorveglianza costiera o a compiti di nave scuola. Il 4 maggio 1945 l'equipaggio lo affond\u00f2 per non farlo cadere in mano Alleata nella baia di Kupferm\u00fchle, nello Schleswig-Holstein."}
{"id": "3351513", "revid": "599013", "url": "https://it.wikipedia.org/wiki?curid=3351513", "title": "Guido Gillarduzzi (pattinatore di velocit\u00e0)", "text": "Ha partecipato ad una Olimpiade invernale (), tre edizioni dei campionati mondiali completi di pattinaggio di velocit\u00e0 (1967, 1968 e 1969) e due dei campionati europei completi di pattinaggio di velocit\u00e0 (1967 e 1969). A livello nazionale ha vinto un bronzo nel 1971.\nAnche il figlio Dino ha seguito le orme paterne.\n\u00c8 morto all'ospedale di San Candido il 30 aprile 2016."}
{"id": "3351514", "revid": "106376", "url": "https://it.wikipedia.org/wiki?curid=3351514", "title": "Santuario di San Rocco (Dovera)", "text": "Il santuario di san Rocco \u00e8 un luogo di culto situato nell'omonima frazione di Dovera.\nLe origini.\nIl santuario sorse, secondo la tradizione, nel 1524 a seguito di un evento miracoloso che ebbe come protagonista il mugnaio Ambrogio de Bretis (o Beretta) il quale, a seguito di visione in sogno di san Rocco, fu risanato dalla peste.\nIl santo avrebbe richiesto l'edificazione di una chiesa promettendo grazie e protezione.\nDi fronte allo scetticismo dei compaesani il santo diede un segno-prova infilando sotto la pelle della mano di Ambrogio una corniola.\nVicende storiche.\nNello stesso anno 1524 il vescovo di Pavia, che a quei tempi aveva giurisdizione anche su queste terre, concedette alla scuola dei Disciplini l'approvazione di uno statuto e all'edificazione della chiesa. Vi fu anche un intervento di papa Clemente VII che confer\u00ec al santuario speciali privilegi.\nL'edificio era gi\u00e0 costruito nel 1545 quando venne affidata a Callisto Piazza la decorazione interna.\nNell'anno 1567 si celebr\u00f2 a Pavia un processo sull'ambigua amministrazione delle offerte da parte della Confraternita.\nRisale all'anno 1752 la costruzione a cavallo della roggia Chignola Vecchia di una sagrestia.\nNel 1868 il govern\u00f2 italiano decret\u00f2 l'esproprio di tutti i benefici legati al santuario.\nCaratteristiche.\nEsterno.\nIl santuario ha una direzione est-ovest, la facciata \u00e8 rivolta a occidente.\nLa facciata a capanna \u00e8 anticipata da un pronao con colonne tuscaniche che protegge l'unico ingresso, sovrastato da un timpano triangolare e affiancato a destra da un affresco raffigurante san Rocco.\nSopra il portico si apre una finestra con modanatura. Ai lati della facciata sono collocate delle lesene che sorreggono il cornicione della copertura. L'estremit\u00e0 della capanna \u00e8 impreziosita da pinnacoli.\nIl campanile si trova sul retro, totalmente in mattone a vista. La canna presenta delle sottili lesene angolari ed \u00e8 divisa da cornici aggettanti; la cella campanaria presenta bifore su ogni lato e supporta la cuspide a base circolare circondata da pinnacoli.\nInterno.\nL'interno \u00e8 ad aula unica con volta a botte e abside poligonale con volta a ombrello. L'apparato decorativo \u00e8 composto, in particolar modo, dal ciclo di affreschi datato 1545 e realizzato da Callisto Piazza; il pittore lodigiano realizz\u00f2 sulle pareti dell'abisde \"le Storie dell'Apparizione di san Rocco ad Ambrogio de Bretis\".\nIl pittore realizz\u00f2 pure i santi Sebastiano e san Rocco (di quest'ultimo santo rimane solo la testa) sui pilastri d'ingresso del presbiterio.\nCallisto Piazza dipinse anche la pala d'altare raffigurante la \"Madonna con san Rocco e san Cassiano\".\nLa volta dell'abside \u00e8 da ritenersi opera della scuola del Piazza con decorazioni floreali, animali, grottesche e, nelle lunette, i cinque profeti Tobia, Davide, Mos\u00e8, No\u00e8 ed Elia.\nAlle pareti laterali sono poste due cappelle: quella di destra \u00e8 dedicata san Giovanni Battista e vi sono i due affreschi che raccontano \"la nascita\" e \"la decollazione\", presumibilmente realizzati da Francesco Soncino, un aiutante del Piazza. La pala raffigura \"i santi Rocco e san Giovanni Battista che appaiono ad Ambrogio de Bretis sdraiato sul letto\". La cappella di sinistra \u00e8 dedicata alla Beata Vergine e gli affreschi qui realizzati raccontano \"la Nascita di Maria\" e \"la Fuga in Egitto\", attribuiti a Fulvio e Muzio Piazza, i figli di Callisto. La pala raffigura \"la Madonna col Bambino in Trono tra i santi Giovanni Battista e Francesco\".\nDue tele settecentesche di pittori lombardi anonimi rappresentano san Giuseppe e sant'Antonio di Padova."}
{"id": "3351516", "revid": "767487", "url": "https://it.wikipedia.org/wiki?curid=3351516", "title": "Chariots of War", "text": "Chariots of War \u00e8 un videogioco di strategia a turni con una componente tattica in tempo reale (del tutto in 2D) ambientato in Mesopotamia e nell'Antico Egitto durante le guerre dell'et\u00e0 del bronzo, in cui ci si occupa di far diventare grande una civilt\u00e0 costruendo citt\u00e0 e controllando truppe; il gioco \u00e8 stato sviluppato da Slitherine Software Uk Ltd e distribuito nell'anno 2003.\n\u00c8 il sequel spirituale di Legion Gold, ed ha avuto un seguito spirituale in Spartan, basato sullo stesso motore di gioco e distribuito nell'anno 2004.\nModalit\u00e0 di gioco e novit\u00e0 rispetto a \"Legion\".\nIl gioco, per ogni campagna, consiste nel totalizzare un totale di 1000 punti, che si ottengono conquistando citt\u00e0. I turni sono virtualmente illimitati, e ogni turno dura un mese.\nRispetto a \"Legion\", sono presenti numerose novit\u00e0:\nUna volta che il giocatore incontrer\u00e0 un'armata nemica con una propria, si passa ovviamente alla battaglia, dove per\u00f2, come in \"Legion\", il controllo dell'esercito \u00e8 presente solo nella disposizione delle armate. Si pu\u00f2 decidere se farle attaccare in marcia, in corsa, dopo una lunga o breve attesa, oppure se farle trattenere il fuoco, e si pu\u00f2 disporre ogni singolo reggimento in blocco, in linea, a cuneo o a linea obliqua.\nIl commercio e la diplomazia non sono in ogni caso indispensabili, per quanto importanti, per la vittoria nel gioco; il principale obiettivo rimane comunque quello di eliminare pi\u00f9 fazioni possibili, e conquistare il maggior numero di citt\u00e0, fino a quando, come si \u00e8 detto prima, si raggiungono i 1000 punti. Per eliminare una fazione dal gioco \u00e8 necessario non solo conquistare tutte le sue citt\u00e0, ma anche eliminare tutte le sue armate.\nCampagne.\nIl gioco presenta varie campagne per il gioco in singolo, relative a differenti aree e popolazioni, una enorme e quattro meno impegnative e meglio adatte a neofiti; \u00e8 presente inoltre una modalit\u00e0 tutorial per imparare le nozioni di base del gioco.\nCulture.\nEsistono 10 gruppi culturali nel gioco, a cui appartengono le varie fazioni (60 nella Grande Campagna). I gruppi culturali si dividono in base al continente, e ognuno di essi possiede un'unit\u00e0 unica:\nAnche qui, come in \"Legion\", sar\u00e0 possibile cambiare l'etnia delle fazioni; sar\u00e0 possibile ad esempio scegliere la Babilonia come fazione del giocatore impostata per\u00f2 sulla cultura Egiziana, sfidando il resto del mondo tutto su cultura Nubiana o Siriana; oppure, il giocatore potr\u00e0 scegliere l'Alto Egitto e impostare tale fazione sulla cultura Beduina contro avversari di cultura Assira.\nAnche i barbari e le trib\u00f9 indipendenti apparterranno a delle culture (principalmente Nubiana, Beduina e Tribale).\nMod.\nAl momento vi \u00e8 solo una mod chiamata \"Legion\", che sostituisce i Traci con i Romani.\nAccoglienza.\nIl gioco ha ricevuto voti altalenanti da parte di recensioni come Metacritic."}
{"id": "3351518", "revid": "1323158", "url": "https://it.wikipedia.org/wiki?curid=3351518", "title": "San Nicola in gloria", "text": "San Nicola in gloria \u00e8 un dipinto a olio su tela (335x188 cm) di Lorenzo Lotto, databile al 1527-1529 e conservato nella chiesa di Santa Maria dei Carmini a Venezia. \nStoria.\nUn'iscrizione alla base dell'altare ricorda che la pala venne commissionata nel 1527 dal guardiano Giovanni Battista Donati e il suo aiutante Giorgio de' Mundis. I due avevano scelto Nicola poich\u00e9 funzionari in una confraternita dei mercanti, dedicata appunto al santo. Per essa avevano gi\u00e0 fatto preparare una cornice in pietra d'Istria. Carlo Ridolfi (1648) vi leggeva ancora la firma e la data \"1529\", oggi non pi\u00f9 rintracciabile. \nPer Lotto si trattava della prima pala d'altare commissionata dopo il suo ritorno a Venezia da Bergamo. Nonostante contenesse numerosi spunti innovativi, nell'ambiente dell'epoca la pala venne accolta malissimo. Ludovico Dolce, il biografo di Tiziano, addit\u00f2 l'opera come \"assai notabile sempio di cattivo colorire\", senza percepirne la novit\u00e0 dell'invenzione del paesaggio, un notturno modernissimo ripreso dall'alto, a volo d'uccello.\nDescrizione e stile.\nSeguendo uno schema derivato dalle stampe di D\u00fcrer, Lotto impost\u00f2 al centro il santo in gloria, con un'aureola luminosa che incornicia il volto rivolto verso l'alto, come durante un'ascensione. Attorno a lui si trovano tre angeli, che gli tengono il mantello aperto e reggono gli attributi (mitria, bastone vescovile e le tre palle dorate con cui salv\u00f2 tre fanciulle povere dalla prostituzione), mentre sotto di lui si vedono san Giovanni Battista, patrono di uno dei committenti, e santa Lucia, della quale si conservava un dente nella chiesa dei Carmini; di essa si vedono gli occhi in una coppa, in basso a destra. I santi hanno gli occhi rivolti al cielo con espressioni patetiche, tipiche dell'intensificazione espressiva di Lotto. Giovanni \u00e8 particolarmente sensuale, con il fianco nudo, mentre Lucia \u00e8 avvolta in un panneggio vaporoso e dai riflessi cangianti, derivanti dall'influenza della scuola bergamasca. Nicola \u00e8 al centro di direttrici orizzontali e verticali, con una statuaria monumentalit\u00e0 nella sua figura. \nIn basso si dispiega uno straordinario paesaggio, con una natura inquietante che incombe su un'insenatura sul mare, con un porto, sferzata dal maltempo. Il paesaggio, che sembra uscito dal pennello di Patinir (del quale si conservavano alcune opere a Venezia nella collezione del cardinale Grimani), mostra tutta l'influenza della scuola danubiana. Il piccolo san Giorgio che uccide il drago venne pure inserito per omaggiare uno dei due committenti.\nIl tono della pala \u00e8 magniloquente e ambizioso. Molto originale \u00e8 l'intonazione dei colori, basata sui toni freddi accostati in maniera dissonante, dal violetto all'arancio, dal verde turchese al blu intenso del cielo cupo di sfondo."}
{"id": "3351520", "revid": "339392", "url": "https://it.wikipedia.org/wiki?curid=3351520", "title": "Godenzo", "text": ""}
{"id": "3351528", "revid": "22475", "url": "https://it.wikipedia.org/wiki?curid=3351528", "title": "Howard Benson", "text": "Biografia.\nLaureatosi in scienza dei materiali presso la Drexel University, Benson ha studiato composizione presso l'Universit\u00e0 delle arti di Philadelphia. In seguito, \u00e8 stato assunto dalla Garrett AiResearch, dove ha lavorato per il C-5 r l'F-18. In quel periodo, Benson suonava regolarmente con il proprio gruppo in alcuni locali di Hollywood, fino al momento in cui non furono notati da un produttore discografico.\nTuttavia la popolarit\u00e0 per Benson arriv\u00f2 tramite la produzione di due album hardcore punk per il gruppo TSOL (\"Revenge\" (1986) e \"Hit and Run\" (1987)), bench\u00e9 il suo maggior successo fu la produzione dell'album \"Psycho Caf\u00e9\" dei Bang Tango nel 1989.\nNel 2000 Benson ha prodotto \"Satellite\" dei P.O.D., registrato presso i Bay 7 Studios, dove ha in seguito registrato numerosi altri dischi, bench\u00e9 normalmente dopo la registrazione Benson sia abituato a riarrangiare il materiale registrato presso gli Sparky Dark Studios, nella sua abitazione.\nHoward Benson \u00e8 stato nominato due volte ai Grammy Awards come \"Produttore dell'anno\": nel 2007 per aver prodotto Hoobastank (\"Every Man for Himself\"), Flyleaf (\"Flyleaf\"), Less Than Jake (\"In with the Out Crowd\"), Three Days Grace (\"One-X\"),Three Days Grace (Life start Now), Papa Roach (\"The Paramour Sessions\"), Head Automatica (\"Popaganda\") e Saosin (\"Saosin\") e nel 2008 per aver prodotto Daughtry (\"Daughtry\"), M\u00eal\u00e9e (\"Devils &amp; Angels\"), The Starting Line (\"Direction\"), Relient K (\"Five Score and Seven Years Ago\") e Sound the Alarm (\"Stay Inside\")."}
{"id": "3351533", "revid": "2130303", "url": "https://it.wikipedia.org/wiki?curid=3351533", "title": "Monastero della Visitazione di Santa Maria", "text": "Il monastero della Visitazione \u00e8 ubicato su una collina che domina la citt\u00e0 di Reggio Calabria, presso i campi di San Nicola di Ort\u00ec, ed \u00e8 stato edificato appositamente per accogliere le suore dell\u2019ordine della Visitazione.\nStoria del Monastero.\nIl monastero della Visitazione Santa Maria di Reggio Calabria nasce per volere delle tre sorelle Angela, Flavia e Virginia Musitano. Desiderose di consacrarsi al servizio di Dio nel silenzio e nella solitudine, guidate spiritualmente da Monsignore Stefano Morabito, Vescovo di Bova, e consigliate dal gesuita padre Fannocheri, scelsero di aderire all'Ordine fondato da San Francesco di Sales: la Visitazione della Santa Maria. La nascente comunit\u00e0 fu composta da dodici Sorelle che con l'approvazione dell'Arcivescovo di Reggio Calabria, Mons. Damiano Polou, l'undici novembre del 1754 si stabil\u00ec nella casa delle sorelle Musitano. Nel 1755 giunse dal monastero di Palermo la Madre Giovanna Teresa de la Perouse, professa del Monastero d'Annecy, per istituire la nuova fondazione. A causa della situazione politica del tempo, per\u00f2, non fu possibile alla Madre de la Perouse portare a compimento la sua missione. Solo il 13 ottobre del 1840, ad opera del Monastero di Napoli, la comunit\u00e0 di Reggio Calabria fu riconosciuta da tutto l'Ordine, grazie all'interesse dell'Arcivescovo Pietro De Benedetto.\nNella sua storia la comunit\u00e0 ha conosciuto diverse sedi: il primo monastero sito presso l'attuale Piazza Italia distrutto dal terremoto del 1908; quello della Collina del Salvatore, presso la via Reggio Campi e attiguo al santuario del Sacro Cuore e, a partire dall'8 dicembre 2005, l'attuale monastero situato presso i Campi di San Nicola di Ort\u00ec.\nIl nuovo Monastero.\nProgettato dall'architetto siciliano Guglielmo Acciaro, il convento ha una dimensione di 9500 m\u00b2 ed \u00e8 caratterizzato da una configurazione molto semplice costituita da tre corpi che comprendono il Monastero con il chiostro centrale, attorno al quale si dispiegano i suoi ambienti, la Chiesa, la foresteria e i servizi. L'intero complesso conventuale \u00e8 realizzato con una struttura in cemento armato occultata da un rivestimento in pietra che \u00e8 stato lasciato a vista.\nLa chiesa.\nLa chiesa, posta tra la foresteria e la clausura, si presenta semplice e austera. Formata da un'unica aula le cui pareti perimetrali sono caratterizzate dalla presenza di sei archi in pietra e da ampie finestre, ha un corpo architettonico privo di decorazioni. La navata \u00e8 separata dalla parte presbiterale da un arco e da un gradino che rialza il luogo ed \u00e8 caratterizzato dalla presenza di un altare in pietra, il cui fondale \u00e8 una parete curva absidale decorata con un mosaico, rappresentante il Sacro Cuore di Ges\u00f9, realizzato da P. Marko Ivan Rupnik s.j. e dal Centro Aletti, dono di una persona anonima. Alla sinistra \u00e8 posta la grata in ferro che divide il presbiterio dal Coro delle monache. Il soffitto \u00e8 formato da grandi capriate che ben si armonizza con le pietre dei muri. Il tetto spiovente \u00e8 rivestito con tegole della stessa tipologia di quelle del resto del manufatto.\nLa foresteria.\nRappresenta il cuore del monastero. Ha la funzione di accogliere chi vuole ritirarsi per qualche giorno nel clima di silenzio e di preghiera propri di un monastero della Visitazione: persone singole o piccoli gruppi. Dispone di 10 camere a due letti, una sala incontri e un refettorio con cucina."}
{"id": "3351538", "revid": "149466", "url": "https://it.wikipedia.org/wiki?curid=3351538", "title": "Hasting", "text": ""}
{"id": "3351539", "revid": "110157", "url": "https://it.wikipedia.org/wiki?curid=3351539", "title": "La rivoluzione del filo di paglia", "text": "La rivoluzione del filo di paglia \u00e8 un saggio di Masanobu Fukuoka. Nel libro l'autore espone le basi dell'agricoltura naturale."}
{"id": "3351540", "revid": "640277", "url": "https://it.wikipedia.org/wiki?curid=3351540", "title": "Edward Wadie Sa\u00efd", "text": ""}
{"id": "3351542", "revid": "110157", "url": "https://it.wikipedia.org/wiki?curid=3351542", "title": "Torhelm", "text": "Il Torhelm (2.494 ) \u00e8 una montagna delle Alpi di Kitzb\u00fchel nelle Alpi Scistose Tirolesi. Si trova nel Tirolo.\nLa montagna \u00e8 collocata poco pi\u00f9 a nord del pi\u00f9 alto Kreuzjoch."}
{"id": "3351545", "revid": "122871", "url": "https://it.wikipedia.org/wiki?curid=3351545", "title": "Yamaha YM2149", "text": ""}
{"id": "3351546", "revid": "260676", "url": "https://it.wikipedia.org/wiki?curid=3351546", "title": "Hyesan", "text": "Hyesan () \u00e8 una citt\u00e0 della Corea del Nord, capoluogo della provincia del Ryanggang."}
{"id": "3351552", "revid": "287204", "url": "https://it.wikipedia.org/wiki?curid=3351552", "title": "Analizzatore logico", "text": "Un analizzatore logico \u00e8 uno strumento di analisi elettronica che consente di visualizzare i segnali di un circuito digitale. Un analizzatore logico pu\u00f2 convertire i dati catturati in diagrammi temporali, decodifiche di protocolli, stati di una macchina a stati finiti o linguaggio assembly.\nL'analizzatore logico consiste in uno schermo dove visualizzare i dati, un convertitore analogico-digitale e di un microprocessore per elaborare i segnali digitali cos\u00ec acquisiti. Quello che lo differenzia da un comune oscilloscopio \u00e8 la capacit\u00e0 di analizzare e memorizzare segnali aperiodici.\nPer l'acquisizione di segnali multipli, l'analizzatore logico \u00e8 dotato di pi\u00f9 canali, collegabili a diversi punti del circuito in esame, in modo da visualizzare i valori logici nello stesso dominio temporale.\nSpesso gli analizzatori logici necessitano di una condizione di attivazione (\"trigger condition\") per iniziare l'acquisizione come la discesa o salita di uno dei segnali monitorati.\nUsi.\nL'analizzatore logico \u00e8 usato in tutta una serie di contesti in cui \u00e8 necessario analizzare un protocollo fisico in un circuito digitale. Un esempio pu\u00f2 essere l'analisi del protocollo I\u00b2C."}
{"id": "3351554", "revid": "188116", "url": "https://it.wikipedia.org/wiki?curid=3351554", "title": "Comando generale dell'Arma dei Carabinieri", "text": "Il Comando generale dell'Arma dei Carabinieri \u00e8 il reparto dell'Arma che si occupa di dirigere, coordinare e controllare tutte le attivit\u00e0 del corpo, con particolare attenzione a quelle operative svolte dai reparti e quelle di analisi dei fenomeni criminali.\nMantiene inoltre, per tutto ci\u00f2 che non attiene ai compiti militari, rapporti con gli organi centrali della pubblica amministrazione.\nDal Comando generale dipendono anche lo stato maggiore dell'Arma e i 5 Comandi interregionali carabinieri.\nI vertici.\nAl vertice del Comando generale vi \u00e8 il comandante generale dell'Arma dei Carabinieri, che possiede i gradi di generale di corpo d'armata con incarichi speciali, che dal 16 gennaio 2021 \u00e8 Teo Luzi.\nDel Comando generale fanno parte due importanti figure:\nEntrambi i militari sono normalmente generali di corpo d'armata\nComandante generale.\n\u00c8 il comandante in capo dell'Arma ed \u00e8 nominato con decreto del presidente della Repubblica previa deliberazione del Consiglio dei ministri, su proposta del ministro della Difesa.\nVice comandante generale.\nDi norma \u00e8 il generale di corpo d'armata dell'Arma in servizio permanente effettivo pi\u00f9 anziano in ruolo.\nCompiti:\nDal 21 marzo 2021 \u00e8 il Gen C.A. Enzo Bernardini.\nCapo di stato maggiore.\nIl capo di stato maggiore del Comando generale dell'Arma dei carabinieri \u00e8 il principale collaboratore del comandante generale e capo dello staff (Stato maggiore). Dal 25 gennaio 2021 \u00e8 il Generale di Divisione Mario Cinque.\nSottocapo di stato maggiore.\nIl Sottocapo di Stato Maggiore del Comando Generale dell'Arma dei Carabinieri coadiuva il Capo di SM nell'esercizio delle sue funzioni e lo sostituisce in caso di impedimento.\nStruttura del Comando generale.\nStato maggiore.\nAll'interno del Comando generale \u00e8 presente lo stato maggiore, che \u00e8 diviso in sei reparti, a sua volta divisi in uffici:"}
{"id": "3351561", "revid": "125367432", "url": "https://it.wikipedia.org/wiki?curid=3351561", "title": "Abbiamo sempre vissuto nel castello", "text": "Abbiamo sempre vissuto nel castello (\"We Have Always Lived in the Castle\") \u00e8 un romanzo del mistero di Shirley Jackson del 1962. Ultima opera dell'autrice, fu pubblicato con una dedica a Pascal Covici, l'editore, tre anni prima della morte della Jackson. Il romanzo \u00e8 scritto in prima persona, con la voce di una ragazza diciottenne, Mary Katherine \"Merricat\" Blackwood, che vive con la sorella e lo zio in una propriet\u00e0 nel Vermont. Sei anni prima degli eventi narrati, la famiglia Blackwood ha vissuta una tragedia che ha visto i tre superstiti finire isolati dalla vita degli abitanti del piccolo villaggio.\nTrama.\nMary Katherine (detta \"Merricat\") e Constance Blackwood vivono in una grandissima casa alle porte di un villaggio assieme all'anziano zio Julian. Merricat \u00e8 l'unica a scendere due volte a settimana nel villaggio, subendo un apparentemente immotivato astio da parte dei paesani; Julian e Constance invece non escono di casa da sei anni: il primo scrive ossessivamente le sue memorie, l'altra lo accudisce vivendo una vita solitaria e isolata.\nAttraverso i deliri dello zio Julian si rivivono i fatti di sei anni prima: durante una cena, tutta la famiglia Blackwood (i genitori e il fratellino di Merricat e Constance e la moglie di Julian) era stata avvelenata con dell'arsenico mescolato allo zucchero posto sui mirtilli che avevano mangiato come dessert; Julian era sopravvissuto all'avvelenamento riportando gravi danni al fisico e alla mente, mentre Merricat non aveva presenziato alla cena perch\u00e9 mandata a letto in castigo. Constance, l'unica ad aver evitato di zuccherare i mirtilli, era stata inizialmente riconosciuta come colpevole, ma poi era stata scagionata e il delitto era rimasto impunito. Gli abitanti del villaggio, ormai sicuri della colpevolezza di Constance, avevano per\u00f2 isolato i superstiti della famiglia Blackwood bollandoli come malati di mente.\nI tre si erano per\u00f2 abituati alla solitudine, creandosi una loro routine che pian piano avevano iniziato a difendere strenuamente, tenendo alla larga qualsiasi ingerenza esterna.\nMerricat, che \u00e8 anche l'io narrante del racconto, \u00e8 dunque l'unico ponte rimasto tra la famiglia Blackwood e il resto del villaggio; la ragazza ha un'indole fantasiosa e, nonostante sia soggetta ai crudeli insulti dei paesani, pratica una forma di magia empatica per proteggere la sua adorata sorella. Una serie di segni coincidono con l'arrivo di Charles, cugino delle due che si presenta improvvisamente in casa loro.\nIl ragazzo apparentemente \u00e8 venuto per aiutare le due cugine a superare il loro antico trauma, ma Merricat rimane molto ostile nei suoi confronti poich\u00e9 lo vede come una minaccia al piccolo mondo che i tre si sono costituiti.\nIl ragazzo cerca di avvicinare Constance, tentando di infonderle coraggio e metterla contro Julian e Merricat; in realt\u00e0 egli vorrebbe farsi amica Constance e allontanare gli altri due per impadronirsi della cospicua eredit\u00e0 dei Blackwood. Merricat gli gioca tiri sempre pi\u00f9 malvagi allo scopo di allontanarlo, mentre Julian comprende le intenzioni della ragazza e la ignora; Constance si sente tra i due fuochi della vita nuova promessagli da Charles e l'affetto che ella nutre per la sorella e lo zio.\nUna notte, quando ormai sembra che l'ascendente di Charles su Constance sia irreversibile, Merricat fa cadere la pipa del ragazzo ancora accesa in un cestino di carta straccia; si sprigiona un incendio che coinvolge l'intera casa e i cittadini del villaggio arrivano per spegnerlo, ma una volta fatto questo scatenano la rabbia repressa nei confronti dei Blackwood, iniziando a razziare e distruggere la magione. Merricat e Constance sono costrette a fuggire e vengono circondate da un gruppo di cittadini che le minaccia, ma prima che possano far loro del male vengono fermati dalla notizia della morte di zio Julian, colpito da un infarto. Mentre i paesani tornano alle loro case, le sorelle Blackwood si rifugiano in un angolo del bosco e, per la prima volta in sei anni, parlano dei fatti accaduti alla loro famiglia. Constance confessa di aver sempre saputo che la vera colpevole fosse Merricat, la quale a sua volta ammette di aver usato l'espediente dello zucchero poich\u00e9 sapeva che l'altra non lo avrebbe adoperato. Viene lasciato dunque intendere che Merricat abbia ucciso la sua famiglia poich\u00e9 si sentiva rifiutata, ma che abbia risparmiato Constance perch\u00e9 era l'unica che amasse; quest'ultima, pur sapendo la verit\u00e0, a sua volta l'aveva protetta.\nIl giorno dopo le sorelle tornano a casa Blackwood e scoprono che l'intero piano superiore \u00e8 crollato e ora, nella fantasia di Merricat, somiglia al torrione di un castello; dopo aver messo al sicuro le poche rimanenze, le due si chiudono nel ristrettissimo spazio rimasto loro. Gli abitanti del villaggio, pentiti del loro comportamento, iniziano a lasciare cibo per loro sull'uscio; lo stesso Charles compie una seconda visita nella speranza di poter blandire Constance e appropriarsi dell'eredit\u00e0, ma riceve in cambio una grassa, sdegnosa risata delle cugine che ora conoscono i suoi reali scopi. Le due sorelle continueranno dunque a vivere per sempre isolate e invisibili al resto del mondo."}
{"id": "3351563", "revid": "287204", "url": "https://it.wikipedia.org/wiki?curid=3351563", "title": "Hwanghae Settentrionale", "text": "La provincia del Hwanghae Settentrionale () \u00e8 una delle suddivisioni amministrative della Corea del Nord, con capoluogo Sariwon.\nGeografia antropica.\nSuddivisioni amministrative.\nIl Nord Hwanghae \u00e8 suddiviso in 3 citt\u00e0 (\"si\") e 19 contee (\"gun\")."}
{"id": "3351569", "revid": "1647404", "url": "https://it.wikipedia.org/wiki?curid=3351569", "title": "Infinity", "text": "Il termine Infinity, che in lingua inglese significa infinito, pu\u00f2 riferirsi a:"}
{"id": "3351570", "revid": "767487", "url": "https://it.wikipedia.org/wiki?curid=3351570", "title": "Eldar Qas\u0131mov", "text": "Insieme a Nigar Camal ha rappresentato l'Azerbaigian all'Eurovision Song Contest 2011 a D\u00fcsseldorf in Germania, vincendo l'edizione con il brano \"Running Scared\".\nBiografia.\n\u00c8 pronipote della coppia di attori azeri Abbas Mirz\u0259 \u018fbd\u00fclr\u0259sul o\u011flu \u015e\u0259rifzad\u0259 e M\u0259rziyy\u0259 Yusif q\u0131z\u0131 Davudova e nipote dell'attrice Fir\u0259ngiz Abbasmirz\u0259 q\u0131z\u0131 \u015e\u0259rifova.\nQas\u0131mov ha iniziato a cantare quando era molto giovane, partecipando a numerosi concerti in varie citt\u00e0 dell'Azerbaigian e della Russia. Ha studiato musica dal 2001 al 2005 imparando a suonare il pianoforte.\nEldar Qas\u0131mov si \u00e8 laureato in relazioni internazionali ed in geografia regionale presso l'Universita Slava di Baku.\nCarriera.\nEurovision Song Contest 2011.\nQas\u0131mov ha partecipato alla selezione Nazionale Azera, \"Milli Se\u00e7im Turu 2011\".\nL'11 febbraio 2011 Ictimai TV ha deciso che lui e Nigar Camal hanno vinto il diritto di rappresentare l'Azerbaigian all'Eurovision Song Contest 2011 a D\u00fcsseldorf, in Germania.\nHanno partecipato con lo pseudonimo di \"Ell &amp; Nikki\" presentando la canzone \"Running Scared\", scritta dagli svedesi Stefan \u00d6rn, Sandra Bjurman e Iain Farguhanson, piazzandosi al primo posto.\nEurovision Song Contest 2012.\nQas\u0131mov \u00e8 stato uno dei tre conduttori scelti per condurre l'edizione 2012 dell'Eurovision Song Contest presso la Baku Crystal Hall a Baku, in Azerbaigian."}
{"id": "3351571", "revid": "149466", "url": "https://it.wikipedia.org/wiki?curid=3351571", "title": "Teodora (IX secolo)", "text": ""}
{"id": "3351572", "revid": "1573940", "url": "https://it.wikipedia.org/wiki?curid=3351572", "title": "Hwanghae Meridionale", "text": "La provincia dello Hwanghae Meridionale () \u00e8 una delle suddivisioni amministrative della Corea del Nord, con capoluogo Haeju.\nGeografia antropica.\nSuddivisioni amministrative.\nIl Sud Hwanghae \u00e8 suddiviso in 1 citt\u00e0 (\"si\") e 19 contee (\"gun\")."}
{"id": "3351573", "revid": "217432", "url": "https://it.wikipedia.org/wiki?curid=3351573", "title": "Sally Hemmings", "text": ""}
{"id": "3351576", "revid": "1304381", "url": "https://it.wikipedia.org/wiki?curid=3351576", "title": "Simmetria (disambigua)", "text": ""}
{"id": "3351584", "revid": "984922", "url": "https://it.wikipedia.org/wiki?curid=3351584", "title": "Jules Arnous de Rivi\u00e8re", "text": "Nato da padre francese e madre inglese, fu uno dei pi\u00f9 forti giocatori francesi del trentennio 1850-1880. \u00c8 noto soprattutto per le partite che gioc\u00f2 a Parigi contro Paul Morphy nel 1858 e 1863. \nNel 1867 partecip\u00f2 al grande torneo organizzato in occasione dell'esposizione universale di Parigi, terminando sesto ma primo tra i francesi, davanti al pi\u00f9 affermato Samuel Rosenthal (vinse von Kolisch davanti a Winawer e Steinitz). \nDe Rivi\u00e8re fu nettamente battuto da Morphy nelle partite informali che gioc\u00f2 contro lui, ma fece meglio in diversi match con altri forti giocatori dell'epoca: nel 1860 vinse con Barnes a Londra (+5\u22122=0) e contro Paul Journoud a Parigi (+7\u22122=1); nel 1867 vinse con L\u00f6wenthal (+2\u22120=0) a Parigi. Perse invece con Dubois (+8-21=3) nel 1855, Neumann (+3-7=2) nel 1864 e Chigorin (+4\u22125=1) nel 1883. \nFu l'organizzatore del torneo di Monte Carlo del 1902.\nSi interess\u00f2 anche al bridge. Nel 1905 pubblic\u00f2 con lo pseudonimo Martin-Gall il manuale \"Le Jeu de bridge\" (Delarue, Parigi), che venne ristampato, con qualche modifica, fino alla fine degli anni Venti. \nEra anche un buon giocatore di biliardo, sul quale scrisse il libro \"Trait\u00e9 populaire du jeu de billard\" (Flammarion, 1891). "}
{"id": "3351585", "revid": "88740", "url": "https://it.wikipedia.org/wiki?curid=3351585", "title": "Alfonso Rubbiani", "text": "Biografia.\nNasce a Bologna il 3 ottobre 1848 da Vincenzo Rubbiani, magistrato, e Letizia Fanti. Cresce in una famiglia fortemente cattolica, tanto da essere nel 1867 tra i fondatori, con Giovanni Acquaderni e Mario Fani della Societ\u00e0 della Giovent\u00f9 Cattolica Italiana, che diventer\u00e0 l'Azione Cattolica.\nStudia dapprima a Reggio Emilia, presso il collegio dei Gesuiti, e poi a Bologna, per diventare notaio; ma nel 1870 abbandona i libri per recarsi a Roma, arruolandosi nell'esercito papalino per tentare, con altri volontari, di ostacolare l'avanzata delle truppe piemontesi.\nDopo l'avventura romana rientra a Bologna, dove non completer\u00e0 mai gli studi: si dedica infatti attivamente al giornalismo, scrivendo e dirigendo vari giornali vicini al movimento cattolico e dimostrando un nascente interesse verso il restauro dei monumenti suscitato dai lavori di Giuseppe Modonesi per il completamento, in stile neogotico, della facciata della chiesa di \"San Martino\".\nNel 1879 inizia l'esperienza di amministratore in qualit\u00e0 di assessore a Budrio, distinguendosi per il sostegno dato al progetto di linea ferroviaria tra Bologna, Budrio e Portomaggiore e per la consulenza storica nell'ambito dei restauri al palazzo municipale. Nel corso dello stesso anno diventer\u00e0 segretario della sezione Bolognese del Club Alpino Italiano.\nNel 1882 viene coinvolto dal conte Francesco Cavazza nei lavori di restauro del castello di San Martino in Soverzano, nei pressi di Minerbio, assieme a Corrado Ricci e all'architetto Tito Azzolini.\nGli interventi comportarono la rimozione delle aggiunte barocche al nucleo quattrocentesco dell'edificio e nuovi interventi decorativi, in gran parte di carattere araldico, compiuti sulla base di una descrizione cinquecentesca del Bombello.\nSempre con Tito Azzolini partecipa nel 1886 alla ricostruzione del Palazzo dei Capitani della Montagna di Vergato, mentre, a partire dallo stesso anno e questa volta in collaborazione con l'architetto Edoardo Collamarini, assume la direzione artistica del restauro della chiesa di San Francesco a cui si sarebbe sommata la ricomposizione delle adiacenti tombe monumentali dei glossatori.\nAttorno alla sua figura, oramai carismatica, si costituisce una vera e propria compagnia di moderni artieri, la Gilda di San Francesco, cui saranno affidati i lavori artistici sia nella basilica bolognese, sia in quella di Sant'Antonio a Padova.\nSulla base di questa esperienza fonder\u00e0 nel 1898 l'Aemilia Ars assieme al conte Francesco Cavazza, una manifattura artistica che, sull'esempio dell'Arts and Crafts Movement di William Morris, produsse molteplici oggetti d'uso quotidiano (pizzi, mobilia, gioielli, tipografia) di raffinata esecuzione.\nTra 1889 e 1899 affronta i restauri della facciata del palazzo della Mercanzia, dell'oratorio quattrocentesco dello Spirito Santo a Bologna, dove reintegra molte delle formelle in terracotta del prospetto, e quelli per il castello bentivolesco di Ponte Poledrano a Bentivoglio, una borgata a nord di Bologna, in cui rimaneggia le strutture esistenti proponendo numerose integrazioni e ricostruzioni.\nNel 1893 figura tra i soci fondatori dell'Associazione artistica bolognese Francesco Francia\nNel 1899 sempre assieme all'amico Conte Cavazza fonda il Comitato per Bologna Storica e Artistica, tuttora attivo, con lo scopo di promuovere il restauro e la conservazione dei beni architettonici della citt\u00e0. Tra gli altri, il Comitato condusse il restauro della casa Ricci-Curbastro (1903), della casa medievale di via Begatto (1903), delle case Beccadelli, Bovi e Tacconi in via Santo Stefano (1904) e del palazzo Sanuti-Bevilacqua (1907).\nRubbiani fu il regista dei restauri di molti degli edifici monumentali nella piazza Maggiore, tra cui il palazzo di Re Enzo (1905) e il palazzo dei Notai (1906). Il pi\u00f9 tardo progetto per restaurare il complesso del palazzo del Podest\u00e0-Re Enzo (1908-1912) fu oggetto di aspre critiche da parte di Giuseppe Bacchelli, che comportarono la sospensione dei lavori.\nAssieme all'ingegner Gualtiero Pontoni present\u00f2 progetti urbanistici per un viale di collegamento tra la Piazza Cavour e i Giardini Margherita (1904) e per l'area centrale gi\u00e0 del Mercato di Mezzo (1909), dove propose un misurato piano di salvaguardia del tessuto medievale contro gli sventramenti in atto.\n\u00c8 da ricordare la sua battaglia contro l'abbattimento delle mura cittadine e la mole di scritti e ricerche che a questo riguardo egli ha lasciato.\nMuore a Bologna il 23 settembre 1913. \u00c8 sepolto a Bologna, presso la Cappella della Pace della Basilica di San Francesco."}
{"id": "3351586", "revid": "767487", "url": "https://it.wikipedia.org/wiki?curid=3351586", "title": "Nigar Camal", "text": "Biografia.\nNata e cresciuta a Baku, nella RSS Azera, nel 1997 entr\u00f2 all'Universit\u00e0 Khazar, conseguendo in 4 anni una laurea in economia e management. Nel 2005 si \u00e8 trasferita nel quartiere di Enfield, Londra insieme al marito e alle due figlie.\nCarriera musicale.\nNel 2011 prese parte al Milli Se\u00e7im Turu, metodo di selezione nazionale dell'Azerbaigian per l'Eurovision Song Contest 2011 di D\u00fcsseldorf, Germania. Nella finale dell'evento una giuria di esperti decret\u00f2 lei ed Eldar Qas\u0131mov vincitori, sancendo che entrambi avrebbero dovuto rappresentare il paese all'evento. Successivamente fu selezionato tra altre 15 proposte il brano \"Running Scared\" che i due portarono alla manifestazione europea, vinta con 221 punti.\nLa vittoria fu ampiamente celebrata in patria tanto che le poste azere stamparono un francobollo che celebrava la vittoria del duo all'Eurovision Song Contest. Inoltre l'emittente azera \u0130ctimai TV accett\u00f2 l'invito ad ospitare l'Eurovision Song Contest 2012, costruendo ex novo la sede dell'evento, al quale il duo partecip\u00f2 come da tradizione.\nPoco dopo la vittoria inizi\u00f2 la sua carriera da solista pubblicando il singolo \"Crush on You\", seguito da \"Qal\" e da una collaborazione con il cantante russo Dima Bilan, anch'egli vincitore dell'Eurovision Song Contest nel 2008. Nel 2014 ha pubblicato il suo primo album."}
{"id": "3351589", "revid": "110157", "url": "https://it.wikipedia.org/wiki?curid=3351589", "title": "Sch\u00f6pfl", "text": "Lo Sch\u00f6pfl (893 ) \u00e8 una montagna delle Alpi della Bassa Austria. Costituisce la massima elevazione della Selva Viennese. Si trova nella Bassa Austria."}
{"id": "3351595", "revid": "287204", "url": "https://it.wikipedia.org/wiki?curid=3351595", "title": "Infinity (album)", "text": ""}
{"id": "3351605", "revid": "1149807", "url": "https://it.wikipedia.org/wiki?curid=3351605", "title": "Zack &amp; Cody - Il film", "text": "Zack &amp; Cody - Il film (\"The Suite Life Movie\") \u00e8 un film per la televisione diretto da Sean McNamara, e scritto da Michael Saltzman. \u00c8 stato trasmesso negli Stati Uniti in prima TV il 25 marzo 2011 su Disney Channel, mentre in Italia \u00e8 stato trasmesso il 12 novembre 2011 sempre su Disney Channel. \u00c8 basato sulla sitcom \"Zack e Cody sul ponte di comando\" e ne riconferma il cast principale.\nTrama.\nDopo aver progettato di trascorrere le vacanze di primavera con la sua ragazza Bailey Pickett, Cody Martin decide di cambiare i suoi piani, per fare tirocinio per il Dr. Donald Spaulding in una prestigiosa societ\u00e0 di ricerca. Lo fa nella speranza di ottenere una borsa di studio a Yale.\nQuando Zack, il fratello gemello di Cody, rivela i piani di Cody a Bailey prima che possa farlo lui stesso, lei si arrabbia con Cody per aver annullato i loro piani, e si rifiuta di parlargli, cancellando persino il numero di Cody stesso dalla rubrica del suo telefono. Nel frattempo, Zack chiede a Cody di prestargli l'auto che i loro genitori daranno a Cody quando andr\u00e0 al college, ma lui si rifiuta.\nPi\u00f9 tardi, Zack si mette alla guida di un costoso sommergibile, nel tentativo di impressionare un'assistente carina del Dr. Spaulding, e Cody fa lo stesso per cercare di fermarlo, ma i sommergibili vengono persi in mare e Cody viene cacciato dal programma. Furioso, Cody dice di odiare Zack e giura di non perdonarlo, sostenendo che possono anche essere gemelli, ma sicuramente non sono pi\u00f9 fratelli. Altrove, l'ereditiera London Tipton accidentalmente mangia un frutto che le permette di comprendere cosa dicono i delfini.\nI gemelli Martin, dopo aver appreso che Cody non potr\u00e0 lavorare per il Dr. Spaulding, vengono a sapere di essere perfetti per partecipare al \"Progetto Gemini\" del Dr. Ronald Olsen, un imponente progetto che studia la connessione fisica ed emotiva dei gemelli. Dopo aver riflettuto, i fratelli accettano e raggiungono un campo dove sono presenti centinaia di altri gemelli. Il Dr. Olsen spiega loro che lo scopo del progetto \u00e8 quello di creare un legame emotivo tra le persone, che possa perfezionare la comunicazione tra gli esseri umani e liberare il mondo da conflitti, rabbia e aggressione. Per fare questo, secondo il Dr. Olsen, egli deve prima formare un legame tra due gemelli.\nNel corso del progetto, che utilizza lo stesso frutto degli esperimenti del dottor Spaulding, Zack e Cody formano un legame: in primo luogo fisico, in cui possono percepire ci\u00f2 che l'altro sta provando; poi una connessione emotiva. Dopo aver sviluppato questi legami, origliano una conversazione del dottor Olsen in cui rivela di avere cattive intenzioni. Le fasi successive dell'esperimento infatti consistono nella fusione dei gemelli e nel loro controllo.\nNel frattempo, Bailey scopre una lettera che Cody le aveva scritto, e la legge. Si rende conto che Cody voleva ottenere una borsa di studio per l'universit\u00e0 di Yale, e si reca in giro per la citt\u00e0 in cui la nave \u00e8 attraccata insieme a London e Woody per trovarlo. Presso l'istituto, London apprende da un delfino che Zack e Cody stanno prendendo parte al \"Progetto Gemini\", e il Dr. Spaulding avvisa i suoi amici che i gemelli Martin potrebbero essere in pericolo. Bailey chiama il direttore della SS Tipton, il signor Moseby, sul luogo del progetto, mentre loro vanno a salvare Zack e Cody.\nI fratelli tentano di fuggire dall'isola e da un esercito di gemelli, controllato mentalmente dal Dr.Olsen. L'esercito riesce a catturare Zack e Cody e portarli al laboratorio, dove trovano Bailey, London, Woody, e il dottor Spaulding. Ronald rivela di essere il gemello malvagio del Dr. Spaulding.\nZack e Cody cominciano a fondersi, ma l'unione non va a buon fine perch\u00e9 i gemelli cominciano una discussione che si intensifica in un contrasto fisico, distruggendo il \"Progetto Gemini\". Il Dr. Olsen tenta di riavviare la macchina, ma viene fermato da Cody, che prepara rapidamente un piano: lui e Zack danno il frutto speciale ai gemelli Spaulding, che finalmente riescono a capirsi telepaticamente scoprendo che volevano essere l'uno come l'altro. Nel frattempo, il signor Moseby arriva con la polizia, che arresta Ronald.\nIn seguito, Cody e Bailey si riconciliano e visitano alcuni monumenti, con Zack alla guida dell'auto che Cody ha finalmente accettato di fargli avere. Sul molo, Zack parcheggia la macchina in una zona di scarico, per parlare con i suoi amici e il fratello sulla SS Tipton. Purtroppo, la vettura viene schiacciata da un container contenente i vestiti estivi di London, mentre Zack guarda la scena in stato di shock."}
{"id": "3351607", "revid": "220075", "url": "https://it.wikipedia.org/wiki?curid=3351607", "title": "Flying City Plan", "text": ""}
{"id": "3351609", "revid": "73843", "url": "https://it.wikipedia.org/wiki?curid=3351609", "title": "Vegar Eggen Hedenstad", "text": "Caratteristiche tecniche.\nPu\u00f2 essere impiegato come terzino sinistro oppure come centrocampista difensivo ed \u00e8 un calciatore dotato di buona tecnica.\nCarriera.\nClub.\nElverum e Stab\u00e6k.\nEggen Hedenstad ha iniziato a giocare a calcio con la maglia dell'Elverum, per cui ha debuttato in prima squadra nel corso del 2006. Nel 2008 \u00e8 passato allo Stab\u00e6k. Ha esordito con la nuova squadra il 4 giugno dello stesso anno, subentrando a Tom Stenvoll nel successo per 0-2 in casa del Fram Larvik, nel Norgesmesterskapet 2008. Il 7 giugno ha giocato il primo match nell'Eliteserien: \u00e8 entrato in campo in luogo di Johan Andersson nel pareggio a reti inviolate contro lo Str\u00f8msgodset. A fine stagione, la squadra si \u00e8 aggiudicata la vittoria finale in campionato. Il 21 maggio 2009 ha segnato la prima rete per il club, nel pareggio per 2-2 in casa del Viking. Il 15 luglio dello stesso anno ha giocato il primo incontro della sua carriera nelle competizioni europee per club, seppure nei turni preliminari: \u00e8 stato infatti titolare nel pareggio per 1-1 contro il KF Tirana.\nL'approdo in Germania.\nIl 17 luglio 2012 \u00e8 passato al Friburgo a titolo definitivo. Ha esordito in Bundesliga il 1\u00ba settembre, quando \u00e8 stato titolare nella sconfitta per 2-0 in casa del Bayer Leverkusen.\nIl 4 luglio 2014 \u00e8 trasferito all'Eintracht Braunschweig con la formula del prestito: ha scelto la maglia numero 2. Ha esordito con questa casacca il 1\u00ba agosto, schierato titolare nel pareggio sul campo del Fortuna D\u00fcsseldorf col punteggio di 2-2. Il 9 novembre ha segnato la prima rete, attraverso cui ha contribuito alla vittoria per 1-2 in casa dell'Erzgebirge Aue.\n\u00c8 poi tornato al Friburgo per fine prestito, squadra in cui ha militato per un'ulteriore stagione. Il 3 aprile 2016 \u00e8 stato reso noto che Eggen Hedenstad aveva firmato un contratto triennale con il St. Pauli, valido a partire dal 1\u00ba luglio. L'8 agosto ha disputato la prima partita in squadra, schierato titolare nella sconfitta maturata sul campo dello Stoccarda, col punteggio di 2-1.\nRosenborg.\nIl 9 febbraio 2017, il Rosenborg ha ufficializzato l'acquisizione di Eggen Hedenstad, che si \u00e8 legato al nuovo club con un contratto quadriennale: ha scelto la maglia numero 2. Al termine di questo accordo, \u00e8 rimasto svincolato.\nNazionale.\nEggen Hedenstad ha debuttato per la il 28 maggio 2010, quando \u00e8 stato schierato titolare nella vittoria per 2-1 sull'Ungheria. Il 7 maggio 2013 \u00e8 stato incluso nella lista provvisoria consegnata all'UEFA dal commissario tecnico Tor Ole Skullerud in vista del campionato europeo Under-21 2013. Il 22 maggio, il suo nome \u00e8 comparso tra i 23 calciatori scelti per la manifestazione. La selezione norvegese ha superato la fase a gironi, per poi venire eliminata dalla Spagna in semifinale. In base al regolamento, la Norvegia ha ricevuto la medaglia di bronzo in ex aequo con l'Olanda, altra semifinalista battuta.\nIl 15 gennaio 2012 ha esordito invece per la Nazionale maggiore, subentrando a Lars Christopher Vilsvik nel pareggio per 1-1 contro la .\nStatistiche.\nPresenze e reti nei club.\n\"Statistiche aggiornate al 9 gennaio 2021.\""}
{"id": "3351614", "revid": "293377", "url": "https://it.wikipedia.org/wiki?curid=3351614", "title": "AFC Champions League 2011", "text": "La AFC Champions League 2011 \u00e8 stata la trentesima edizione della massima competizione calcistica per club dell'Asia. Il torneo \u00e8 stato vinto per la seconda volta dall'Al-Sadd, che si \u00e8 anche qualificato per la Coppa del mondo per club FIFA 2011.\nSquadre per nazione.\nNel novembre 2010 la AFC ha stabilito i criteri per la partecipazione alle edizioni 2011 e 2012.\nLa distribuzione di squadre per nazione resta la stessa delle due edizioni precedenti, con l'unica eccezione del Vietnam, squalificato. Il suo posto nei play-off \u00e8 stato assegnato al Qatar.\nPreliminari.\nAsia Occidentale.\n!colspan=\"3\"|Semifinale\n!colspan=\"3\"|Finale\nAsia Orientale.\n!colspan=\"3\"|Semifinale\n!colspan=\"3\"|Finale"}
{"id": "3351615", "revid": "1305772", "url": "https://it.wikipedia.org/wiki?curid=3351615", "title": "Milfeulle Sakuraba", "text": " \u00e8 un personaggio immaginario della serie di manga, anime e videogiochi \"Galaxy Angel\". Come per tutti gli altri personaggi della serie, il nome Milfeulle Sakuraba \u00e8 un riferimento ad uno specifico cibo, in questo caso al dolce francese millefoglie. Il suo Emblem Frame \u00e8 il Lucky Star.\nIl personaggio.\nNell'anime.\nDiciassettenne altruista e dai capelli rosa, Milfeulle \u00e8 dotata di un'incredibile quantit\u00e0 di fortuna, che si alternano a periodici momenti di altrettanto incredibile sfortuna. Questi momenti di sfortuna possono arrivare a causare la distruzione di interi pianeti o galassie, ma ci\u00f2 nonostante questi avvenimenti vengono minimizzati, dato che stranamente nei giorni di sfortuna, Milfeulle \u00e8 particolarmente felice. Sa essere testarda se non ottiene ci\u00f2 che desidera, ma di solito \u00e8 abbastanza spensierata. Milfeulle \u00e8 anche il pi\u00f9 recente membro della Troupe Angel all'inizio della serie. Il suo hobby \u00e8 preparare il t\u00e8 e cucinare torte. I fiori sulla sua testa possono girare cos\u00ec vorticosamente da farla volare o librare nell'aria\nNei videogiochi.\nMembro originario delle Angel Troupe, Milfeulle \u00e8 sempre un personaggio allegro ed amichevole, sempre pronta ad aiutare il prossimo, anche quando si tratta di persone considerate nemiche. In possesso di una grande fortuna, al punto che eventi incredibilmente bizzarri continuano a succedere intorno a lei, a volte crea grandi problemi ai compagni, ma sempre in qualche modo utili per se stessa. Secondo la definizione data nel gioco, Milfeulle ha la capacit\u00e0 di far fallire tutte le teorie sulle probabilit\u00e0 ed ottenere un risultato al 100%, anche in operazioni banali come il lancio di una moneta.\nNel manga.\nMilfeulle \u00e8 la protagonista del manga. Inizialmente incontra Takuto Meyers quando cade accidentalmente e viene recuperata al volo dal giovane. Milfie \u00e8 colei che invita Takutoad unirsi nella missione della Troupe Angel ed \u00e8 la prima persona nel manga a fidarsi ciecamente di Takuto. Verso la fine del manga, quando Takuto chiede a Milfie come si \u00e8 sentita, quando ha scoperto che era lui il pilota del Sharp Shooter, il giovane si china a baciarla prima che possa rispondere. Nel manga di \"Galaxy Angel II\", Milfie \u00e8 diventata una gate keeper ed \u00e8 sposata con Takuto.\nDoppiatori.\nIn \"Galaxy Express\", Milfeulle Sakuraba \u00e8 doppiata in giapponese da Ryoko Shintani, in inglese da Jocelyne Loewen, in spagnolo da Rebeca Aponte, in tagalog da Rona Aguilar mentre in portoghese da Daniella Piquet."}
{"id": "3351618", "revid": "523249", "url": "https://it.wikipedia.org/wiki?curid=3351618", "title": "Juan Borgia il Maggiore", "text": ""}
{"id": "3351619", "revid": "336956", "url": "https://it.wikipedia.org/wiki?curid=3351619", "title": "M230", "text": ""}
{"id": "3351623", "revid": "767487", "url": "https://it.wikipedia.org/wiki?curid=3351623", "title": "Lo straniero dentro una donna", "text": "Lo straniero dentro una donna \u00e8 un film del 1966, diretto da Mikio Naruse e basato su un racconto di Edouard Atiyah, da cui nel 1971 \u00e8 stato tratto un altro film, \"Sul far della notte\" di Claude Chabrol.\nIl film \u00e8 noto anche con i titoli \"The Stranger Within a Woman\" e \"The Thin Line\".\nTrama.\nNel bar sotto casa sua, Ryukichi Sugimoto incontra per puro caso Isao Tashiro, un suo amico di lunga data, ma non si tratta di una semplice coincidenza; Tashiro in realt\u00e0 era appena stato a casa di Sugimoto, si era intrattenuto con sua moglie Sayuri (i due erano amanti da diverso tempo) e l'aveva uccisa in seguito ad una crisi di gelosia. L'omicidio della donna, che aveva rapporti extraconiugali con molti altri uomini, viene scoperto dopo poche ore, ma la polizia archivia il caso come omicidio casuale e Tashiro riesce a farla franca. Ma ben presto l'uomo comincia ad essere afflitto dai sensi di colpa per la mostruosit\u00e0 che ha compiuto e rivela tutto a sua moglie Masako che decide di perdonarlo per non disfare il loro matrimonio e gettare nello sconforto i loro due figlioletti. Non riuscendo pi\u00f9 a sopportare la gravit\u00e0 del suo gesto, nonostante il sostegno di Masako, che \u00e8 diventata complice del suo segreto, rivela l'accaduto a Sugimoto, che per\u00f2 decide incredibilmente di non denunciarlo, non lasciandogli cos\u00ec espiare i suoi peccati. Tashiro, ormai marcito dai sensi di colpa, il giorno di capodanno annuncia alla moglie di volersi costituire alla polizia; Masako, per evitare di mandare in rovina la loro famiglia, lo avvelena, facendola anche lei franca."}
{"id": "3351624", "revid": "690118", "url": "https://it.wikipedia.org/wiki?curid=3351624", "title": "Chain gun", "text": "Un chain gun (letteralmente \"mitragliatrice a catena\") \u00e8 un tipo di mitragliatrice o cannone automatico che usa una fonte esterna, invece che usare l'energia dalla cartuccia, per far operare l'arma, per fare ci\u00f2 usa una catena chiusa simile a quella di una bici.\n\"Chain gun\" \u00e8 un marchio registrato della ditta Alliant Techsystems Inc. per un'arma operata a catena.\nDescrizione.\nI vantaggi di questo tipo di arma rispetto ad armi da fuoco operate a rinculo, sono l'affidabilit\u00e0 e la controllabilit\u00e0.Invece che affidarsi allo sparo di una cartuccia per operare il meccanismo, la chain gun utilizza un motore elettrico per operare la catena che si muove lungo un percorso rettangolare grazie a quattro guide che la tengono in tensione. Un anello della catena \u00e8 attaccato all'otturatore, spostandolo avanti ed indietro per caricare, sparare, estrarre ed espellere il colpo.\nCome per tutte le armi (come le mitragliatrici Gatling) che usano una fonte di energia esterna, una cartuccia difettosa non blocca il funzionamento del meccanismo, ma viene semplicemente espulsa.\nDurante ogni ciclo completo di quattro fasi, due (i passaggi lungo i lati \"lunghi\" del rettangolo) controllano il tempo che ci vuole all'otturatore per caricare un colpo e successivamente ad estrarlo. Gli altri due periodi (i passaggi lungo i lati \"corti\" del rettangolo, perpendicolarmente all'asse della canna) controllano quanto tempo la culatta rimane chiusa durante lo sparo, ed aperta per l'estrazione e la ventilazione della camera di scoppio.\nSiccome la velocit\u00e0 con cui la catena compie un giro controlla la cadenza di tiro, il variare la velocit\u00e0 del motore permette a queste armi di sparare a vari ratei di fuoco, dal colpo singolo alla massima velocit\u00e0 consentita dai parametri di sicurezza dell'arma. Per esempio la EX-34 in 7,62 mm NATO fu pubblicizzata offrendo un rateo di 570 colpi al minuto, e sta venendo adattata per sparare a 1000 colpi/min. Solitamente per\u00f2 queste armi hanno due o tre ratei di fuoco fissi.\nIl ciclo di operazione del chain gun \u00e8 intrinsecamente affidabile. Un rapporto non classificato sull'EX-34 del Naval Surface Weapons Center in Dahlgren, Virginia, datato settembre 23, 1983 dice che:\nEsempi.\nUn chain gun di ampio utilizzo \u00e8 l'M242 Bushmaster. Versioni di quest' arma da 25\u00a0mm si trovano su navi (la versione Mk38) e su IFV (sull'M2/M3 Bradley e sul LAV-25) in tutto il mondo. Altro esempio \u00e8 l'M230 Chain Gun da 30\u00a0mm montato sull'elicottero Hughes AH-64 Apache.\nUn chain gun in 7,62 \u00d7 51 mm \u00e8 usato su alcuni veicoli corazzati come mitragliatrice coassiale, in quanto emette relativamente pochi fumi dalla combustione delle cartucce. \u00c8 in uso con il nome di L94A1 chain gun con l'esercito britannico\nDifferenze dalle mitragliatrici Gatling.\nUn chain gun ha una canna singola, mentre una mitragliatrice tipo Gatling ha varie canne rotanti. \u00c8 un errore comune descrivere mitragliatrici di tipo Gatling come chain gun, specialmente in connessione ad alcuni videogiochi (in particolare la serie Doom). L'errore pu\u00f2 nascere dal fatto che l'alimentazione di queste armi \u00e8 fornita da una \"catena\" (in realt\u00e0 un caricatore a nastro) di proiettili."}
{"id": "3351626", "revid": "336956", "url": "https://it.wikipedia.org/wiki?curid=3351626", "title": "Mitragliatrice a catena", "text": ""}
{"id": "3351628", "revid": "298229", "url": "https://it.wikipedia.org/wiki?curid=3351628", "title": "Andy Turner", "text": "Vanta anche una medaglia di bronzo mondiale a ."}
{"id": "3351633", "revid": "729019", "url": "https://it.wikipedia.org/wiki?curid=3351633", "title": "Groupe Lat\u00e9co\u00e8re", "text": "Il Gruppo Lat\u00e9co\u00e8re - costruttore francese molto conosciuto per i suoi idrovolanti, dei quali il fondatore Pierre-Georges Lat\u00e9co\u00e8re andava particolarmente fiero - \u00e8 stato creato nel 1917. \"Lat\u00e9co\u00e8re\" \u00e8 stato un pioniere del settore aeronautico francese.\nStoria.\nLa societ\u00e0 ha scritto le pagine pi\u00f9 belle della sua storia e del \"romanticismo aeronautico\" con Jean Mermoz e Antoine de Saint-Exup\u00e9ry, quando essa forniva ai piloti dell'\"epoca d'oro\" dell'A\u00e9ropostale gli idrovolanti che permettevano loro di consegnare la posta nell'Africa occidentale e poi in Sud America.\nLa scomparsa degli idrovolanti di linea, che erano la sua specialit\u00e0 principale, ha costretto Lat\u00e9co\u00e8re ad abbandonare definitivamente la produzione di aerei e a diventare subappaltatore di importanti produttori per concentrarsi sulle parti della fusoliera, le porte dell'aeromobile e il cablaggio di velivoli prestigiosi come l'Airbus A380 e il Boeing 787 Dreamliner.\nIl gruppo oggi.\nOggi, questo gruppo \u00e8 un importante partner di importanti costruttori di aeromobili per le sezioni di fusoliera e le porte degli aeromobili ed \u00e8 il secondo gruppo mondiale per il cablaggio con la sua filiale Latelec.\nIl gruppo concorre in tutti i segmenti del trasporto aereo: aerei commerciali con Airbus e Boeing, aerei regionali con Embraer e Bombardier, aerei d'affari con Dassault Aviation, aerei militari con Dassault Aviation e Airbus.\nNel 2002 il numero dei dipendenti era di 1.713 persone, con un fatturato di 168 milioni di euro.\nNel 2005 il numero dei dipendenti era di 3.053 persone, con un fatturato di 355 milioni di euro.\nNel 2006 il gruppo occupava 3.412 persone (tra cui 2.200 in Francia) e il suo fatturato \u00e8 stato di \u20ac 436.000.000.\nNel 2008, la societ\u00e0 Lat\u00e9co\u00e8re era stato scelta da Airbus per riprendere i siti industriali di M\u00e9aulte e Saint-Nazaire, ma i negoziati sono stati interrotti unilateralmente da Airbus a causa di problemi di recupero di altri siti simili, ma in Germania.\nIdrovolanti e aerei storici.\n\"i modelli segnati con un asterisco sono rimasti allo stadio progettuale\"\nSubappalti.\nLat\u00e9co\u00e8re partecipa in qualit\u00e0 di subappaltatore nella costruzione dei seguenti aeromobili:"}
{"id": "3351635", "revid": "1566286", "url": "https://it.wikipedia.org/wiki?curid=3351635", "title": "Victoria Tennant", "text": "Biografia.\nFiglia di Irina Baronova, ex ballerina del Balletto russo di Montecarlo, e di Cecil Tennant, ex produttore inglese e talent scout nel cui ufficio passarono attori come Laurence Olivier, che fu suo padrino, Vivien Leigh, Michael Redgrave. \u00c8 una lontana parente dell'attrice del cinema muto Barbara Tennant.\nHa studiato alla \"Central Speed of Speech and Drama\" di Londra. La sua prima apparizione nel cinema avviene nel 1972 nel film \"The Ragman's Daughter\". \u00c8 entrata a far parte del mondo di Hollywood grazie al ruolo di \"Pamela Tudsbury\" nella miniserie TV \"Venti di guerra\" del 1983. Indoss\u00f2 di nuovo i panni di Pamela per il seguito del 1988 \"Ricordi di guerra\".\nHa collaborato con la compagnia teatrale di \"Santa Barbara\", e con il PT Fabio Martella per la produzione di \"Doubt\" di John Patrick Stanley, per il quale ha vinto un \"Santa Barbara Indipendent Indie Award\".\nVita privata.\nLa Tennant \u00e8 stata sposata dal 1986 al 1994 con Steve Martin, con il quale ha interpretato i film \"Ho sposato un fantasma\" e \"Pazzi a Beverly Hills\".\nDal 1996 \u00e8 sposata con Kirk Justin Stambler, un avvocato della Warner Bros. da cui ha avuto un figlio e una figlia."}
{"id": "3351640", "revid": "729019", "url": "https://it.wikipedia.org/wiki?curid=3351640", "title": "Fritz Weber", "text": "Biografia.\nFriedrich Weber, chiamato \u201cFritz\u201d gi\u00e0 dalla sua infanzia, nasce a Vienna il 4 giugno 1895. Suo padre, Anton Weber, era un dirigente della birreria Schwechater. Dal 1910 al 1915 Fritz riceve una formazione militare presso la Scuola dei Cadetti di Artiglieria a Traiskirchen (Bassa Austria). Nel maggio 1915 \u00e8 arruolato in guerra come alfiere del sesto battaglione d'artiglieria nel Forte Verle (300 uomini, 10 cannoni, 15 mitragliatrici) sul fronte italiano. Dopo pesanti bombardamenti dell'artiglieria italiana il comandante abbandona il forte. Solo circa cinquanta uomini volontari tengono la postazione sotto il comando di Fritz Weber fino al ritorno della guarnigione completa. In questo periodo fa amicizia col suo commilitone Luis Trenker. Pi\u00f9 tardi il fronte si sposta verso Asiago e nell'estate del 1916 il forte \u00e8 quasi completamente evacuato. Fritz Weber partecipa a parecchie battaglie dell'Isonzo. Per le sue prestazioni militari e il suo impegno straordinario \u00e8 decorato con la medaglia d'argento al valor militare e altri ordini. Dopo la caduta dell'Impero austro-ungarico, Fritz Weber - frattanto promosso capitano - rientra a Vienna attraversando il passo di Semmering con le batterie di artiglieria rimaste.\nDopo la guerra fa parte di una commissione che si occupa della demarcazione del nuovo confine dello stato austriaco al passo del Brennero. In questo periodo il suo legame con l'Alto Adige si approfondisce, cos\u00ec come pi\u00f9 tardi esprimer\u00e0 in numerose opere. Nel 1921 ritorna a Vienna e studia giurisprudenza per qualche semestre. Seguendo la sua inclinazione inizia a scrivere. \u00c8 redattore presso vari giornali, fra cui la \"Neue Freie Presse\" a Vienna. Contemporaneamente scrive dei libri.\nLa sua prima opera \u00e8 il romanzo utopistico \"Die Toten der Svea\" (1930). Dal 1931 scrive parecchi libri trattanti gli eventi sul fronte meridionale austriaco nella Grande Guerra. Questi libri diventeranno delle opere classiche sulla guerra sulle Alpi e le dodici battaglie dell'Isonzo. Il racconto autobiografico \"Das Ende einer Armee\" (Tappe della disfatta), scritto nel 1933, sar\u00e0 il suo pi\u00f9 grande successo. Non \u00e8 un libro di guerra ma ammonimento e commemorazione insieme. Poco dopo pubblica \"Isonzo 1915\", \"Isonzo 1916\", \"Isonzo 1917\" (Dal Monte Nero a Caporetto) e \"Alpenkrieg\" (Guerra sulle Alpi 1915 -1917).\nNella seconda met\u00e0 degli anni trenta scrive principalmente romanzi. Si stabilisce una cooperazione con Luis Trenker, come risultato della quale sono pubblicati prima e durante la seconda guerra mondiale quattro romanzi (vedi sotto) e il copione per il film di Luis Trenker \"Der Rebell\".\nContemporaneamente riprende la sua attivit\u00e0 giornalistica scrivendo per vari giornali a Vienna e a Monaco di Baviera.\nNella seconda guerra mondiale \u00e8 richiamato in servizio militare e inviato sul fronte balcanico. Verso la fine della guerra \u00e8 fatto prigioniero dalle truppe alleate.\nIn seguito vive a Grieskirchen (Alta Austria) e a Mattsee nella provincia di Salisburgo. In occasione di una lettura del suo libro \"Das Ende einer Armee\" (Tappe della Disfatta) a Unterach am Attersee fa conoscenza di una figlia dell'inventore Viktor Kaplan e la sposa nel 1949. Da questo matrimonio nascono due figli e una figlia.\nAll'inizio degli anni cinquanta l'amicizia con Luis Trenker s'interrompe, perch\u00e9 Trenker contesta i diritti d\u2019autore di Fritz Weber sulle opere menzionate. Fritz Weber intenta un'azione di accertamento. La controversia si chiude con un accordo.\nDal 1962 vive a Salisburgo. Nel 1970 si ammala gravemente e muore nel 1972 a Vienna. \u00c8 sepolto nel mausoleo della famiglia Kaplan a Unterach am Attersee dov'\u00e8 posta una lapide commemorativa.\nOpere letterarie.\nMemorie di guerra.\nTradotto in italiano con il titolo \"Tappe della disfatta\", traduzione di Renzo Seg\u00e0la, Milano: Mursia 1965, ristampa 2004, ISBN 88-425-3324-6\nStoria militare.\nTradotti in italiano con il titolo \"Dal Monte Nero a Caporetto, Le dodici battaglie dell'Isonzo 1915-1917\", traduzione di Lydia Magliano, Milano: Mursia 1965, ristampa 2006, ISBN 88-425-3684-9\nTradotto in italiano con il titolo \"Guerra sulle Alpi 1915-1917\"\", traduzione di Aldo Sparagni, Milano: Mursia 1995, ISBN 88-425-1795-X"}
{"id": "3351645", "revid": "84157707", "url": "https://it.wikipedia.org/wiki?curid=3351645", "title": "Gradi della polizia locale dell'Emilia-Romagna", "text": "Tabella riassuntiva dei gradi della polizia locale dell'Emilia-Romagna. I gradi sono rappresentati apposti sulle controspalline della divisa ordinaria invernale. Il colore della divisa \u00e8 il blu di Prussia. I distintivi di grado sono regolati dalla Legge Regionale n. 1811 del 7 ottobre 2002 che \u00e8 andata ad integrare la Legge Regionale n. 36 del 13 novembre 2001."}
{"id": "3351646", "revid": "598631", "url": "https://it.wikipedia.org/wiki?curid=3351646", "title": "Gino Franceschini", "text": " Studioso di storia medievale italiana, ha dedicato approfondite ricerche alla storia delle famiglie dei Malatesta di Rimini e dei Montefeltro di Urbino, alla signoria malatestiana e alla storia della citt\u00e0 di Sansepolcro.\nBiografia.\nNato a Sansepolcro, rimane orfano di padre in tenera et\u00e0 e, sostenuto dallo zio materno don Antonio Buitoni, compie gli studi ginnasiali presso il Seminario Vescovile cittadino. Al termine del ginnasio si dedica a lavori di fortuna, in Italia e all'estero, senza tralasciare la formazione culturale, che compie attraverso le riviste \"La Voce\" e \"La Critica\" (avvicinandosi cos\u00ec alle posizioni di Benedetto Croce. Terminato il servizio di leva consegue la maturit\u00e0 magistrale come autodidatta nel 1914 e quella liceale nel 1914, avviando cos\u00ec la carriera dell'insegnamento. Dal 1914 al 1918 partecipa alla prima guerra mondiale e durante questo periodo si iscrive all'Accademia Scientifico-Letteraria di Milano, conseguendo la laurea in Lettere sotto la guida del prof. Gioacchino Volpe, di cui diventa prima allievo e poi collega.\nNel 1944 favorisce l'accoglienza nell'Ospedale di Sansepolcro dell'amico Attilio Momigliano, perseguitato a motivo delle leggi razziali.\nDopo esperienze di insegnamento nei licei (Milano, Urbino e Citt\u00e0 di Castello), nel 1951 consegue la libera docenza e ricopre la cattedra di Storia medioevale e moderna nell'Universit\u00e0 degli Studi di Urbino. Nell'ambito della carriera dirigenziale della pubblica istruzione \u00e8 anche preside prima del liceo classico Francesco Petrarca di Arezzo e poi del liceo scientifico Pier della Francesca di Sansepolcro.\nCollaboratore di numerosi istituti culturali e di ricerca, fu socio della Deputazione di Storia Patria per l'Umbria e dell'Accademia Petrarca di Lettere, Arti e Scienze di Arezzo.\nMuore nella sua citt\u00e0 natale il 12 dicembre 1974.\nStudi.\nDal 1923 il Franceschini si dedica con passione alla ricerca storica, rivolgendo la propria attenzione ad alcuni centri dell'Alta Valle del Tevere, quali Citerna, Sansepolcro e la pieve della Sovara. In seguito amplia i propri interessi alla storia delle famiglie signorili dei Malatesta di Rimini e dei Montefeltro di Urbino.\nParticolare attenzione riscosse la teoria presentata al primo Congresso Internazionale di Studi Longobardi, tenutosi a Spoleto nel settembre 1951, nella comunicazione intitolata \"Chiese a coppie in territori Arimannici dell'Alta valle del Tevere\". Il Franceschini sostenne che la presenza di due chiese intitolate a santi legati alle tradizioni religiose longobarde e bizantine e assai prossime tra di loro in Alta Valle del Tevere sia spia della compresenza di comunit\u00e0 cattoliche e ariane.\nScritti.\nDei circa 80 titoli della sua bibliografia si segnalano:\nTra 1949 e 1950 partecipa alla realizzazione del manuale scolastico \"Lineamenti di storia per i licei\", di Ruggero Rinaldi, per il quale commenta una serie di letture antologiche.\nNel 1982 l'Universit\u00e0 degli Studi di Urbino ha pubblicato una ponderosa opera postuma alla quale il Franceschini aveva lavorato negli ultimi anni della sua vita: G. Franceschini, \"Documenti e regesti per servire alla storia dello Stato d'Urbino e dei conti di Montefeltro\", 1-2, Urbino 1982.\nFonti.\nE. Agnoletti, \"Personaggi di Sansepolcro\", Sansepolcro 1986, pp. 92-93."}
{"id": "3351651", "revid": "38514497", "url": "https://it.wikipedia.org/wiki?curid=3351651", "title": "Forges et Ateliers de Construction Lat\u00e9co\u00e8re", "text": ""}
{"id": "3351654", "revid": "599013", "url": "https://it.wikipedia.org/wiki?curid=3351654", "title": "Bronislav Kaminskij", "text": "Si trattava di una formazione armata nata in funzione anti-partigiana, costituita da volontari russi provenienti dalla cosiddetta Repubblica di Lokot.\nDurante la rivolta di Varsavia, un reggimento della brigata mista venne chiamato ad intervenire per reprimere la sommossa macchiandosi di atrocit\u00e0 e saccheggi. I comandi tedeschi ravvisarono che la brigata era troppo indisciplinata e inaffidabile. Kaminskij chiamato a \u0141\u00f3d\u017a per partecipare ad un incontro per definire la leadership non raggiunger\u00e0 mai l'appuntamento. Ufficialmente, i partigiani polacchi furono accusati di un presunto agguato in cui trovarono la morte Kaminskij ed alcuni funzionari del RONA (tra cui il capo brigata-di-personale Waffen-Obersturmbannf\u00fchrer Il'ja \u0160avykin). Altre fonti dicono che fu posto di fronte a un tribunale militare e poi fucilato.\nBiografia.\nDi padre polacco e madre tedesca, dopo aver frequentato il Politecnico di San Pietroburgo, raggiunge la laurea in ingegneria trovando subito impiego in una grande societ\u00e0 chimica.\nL'avvento del nazionalsocialismo in Germania rinforz\u00f2 le sue idee anticomuniste ed antisemite, idee queste che lo condussero all'arresto da parte delle autorit\u00e0 sovietiche. Nel luglio del 1935 venne arrestato dal Nkvd come spia polacca e tedesca e condannato a dieci anni di gulag. Rilasciato dopo cinque anni, trova lavoro come operaio in una ditta di distillati nel piccolo villaggio di Lokot, a sud di Brjansk nella Russia centrale.\nNasce la conoscenza con Ivan Vosbokoinov un altro attivista anticomunista e fondatore di un partito nazionalsocialista sovietico (Narodnaja Socialisti\u010deskaja Partyj).\nL'adesione al nazismo.\nDopo l'avanzata delle truppe naziste nell'area ed in seguito all'intensificarsi dell'attivit\u00e0 partigiana, le autorit\u00e0 tedesche autorizzano all'inizio di ottobre del 1941 proprio il maggiore Vosbokoinov a formare una milizia di difesa locale con volontari russi.\nTra i primi collaboratori di Vosbokoinov proprio Bronislav Kaminskij, desideroso di vendicarsi degli anni trascorsi nel gulag del regime sovietico.\nKaminskij costituisce una milizia locale composta 10.000-15.000 uomini. I suoi soldati, vestiti con una divisa in stile russo, assumono il nome di Esercito russo di liberazione nazionale, o RONA (POHA in alfabeto cirillico). Inizialmente, (a met\u00e0 del 1942), la brigata era composta da 85% di abitanti locali, per lo pi\u00f9 volontari russi. La parte restante era composta da disertori dell'Armata Rossa e prigionieri di guerra russi. La brigata ha partecipato a varie operazioni anti-partigiana, ad esempio, nella regione di Orel nel maggio del 1943 e in Bielorussia in aprile-maggio 1944, nonch\u00e9 alle operazioni contro l'Armata Rossa nella regione Sievsk-Dmitrovsk.\nLa ritirata sulla linea del fronte sovietico-tedesco, costringe i reparti del RONA a lasciare la zona di origine portando con s\u00e9 ben 50.000 civili. Il trasferimento avviene prima a Lepel' in Bielorussia nel mese di agosto del 1943 e poi a met\u00e0 del 1944 nella regione Cz\u0119stochowa in Polonia.\nL\u00ec, nel luglio del 1944 il RONA viene riorganizzato, acquisendo il grado Waffen-SS Brigade RONA.\nAll'inizio di agosto 1944, 1.700 soldati del RONA sotto il comando del maggiore Jurij Frolov sono inviati ad unirsi al gruppo del generale delle SS Heinz Reinefarth, con l'ordine di sopprimere la rivolta di Varsavia. La brigata combatte nei distretti Ochota e Wola (3-27 agosto 1944), e nella Foresta Kampinos alla periferia di Varsavia tra il 27 agosto e 4 settembre 1944. Tra i civili di Varsavia la RONA guadagna la reputazione di essere formata da spietati rapinatori, stupratori e assassini che hanno commesso molte atrocit\u00e0. Dopo la guerra, il generale delle SS Erich von dem Bach-Zelewski, il comandante di tutte le forze tedesche chiamate a reprimere la rivolta, testimonier\u00e0 di:\nDurante la rivolta di Varsavia, il RONA perse 400 soldati (circa il 40% degli originali 1.700) soldati, incluso il maggiore Frolov.\nAlla fine dell'agosto 1944, Bronislav Kaminskij viene arrestato, processato e giustiziato, probabilmente su ordine di von dem Bach.\nCi sono molte ipotesi sul motivo dell'esecuzione Kaminskij: ritorsione per i saccheggi oppure la violenza e l'uccisione di due donne tedesche, membri dell'organizzazione germanica Kraft durch Freude. Altre versioni fanno invece riferimento ad Heinrich Himmler deciso a supportare il generale Andrej Vlasov e quindi liquidare il potenziale rivale.\nLa versione pi\u00f9 probabile, fornita dallo stesso Dallin, descrive la fine Kaminskij come fatto susseguente ad un incontro presso il comando tedesco, prospettato per risolvere la sorte dei suoi civili. Una volta presentatosi, era stato rimproverato di saccheggio selvaggio delle sue truppe.\nKaminskij era infuriato: in primo luogo, prima di entrare in azione, ai suoi uomini era stata promessa mano libera. In secondo luogo, non riusciva a comprendere il punto di vista tedesco: lui e i suoi uomini avevano, in anni di lotta per i tedeschi, perso tutto quello che avevano - e ora non sarebbe nemmeno stato permesso di compensare ci\u00f2 a spese dei polacchi traditori e ribelli?\nNe segu\u00ec un grave alterco, fino a quando uno scontento e timoroso Kaminskij fu frettolosamente richiamato a Varsavia. Pochi giorni dopo i suoi uomini furono informati che era stato ucciso.\nLa versione trasmessa sulle prime accusava dell'omicidio partigiani polacchi che avrebbero teso un'imboscata a Kaminskij, al capo del suo staff, al medico e all'autista mentre viaggiavano in macchina a circa trenta chilometri a sud di Varsavia."}
{"id": "3351656", "revid": "149466", "url": "https://it.wikipedia.org/wiki?curid=3351656", "title": "Santi Canzio, Canziano e Canzianilla", "text": ""}
{"id": "3351658", "revid": "592396", "url": "https://it.wikipedia.org/wiki?curid=3351658", "title": "Giugulare interna", "text": ""}
{"id": "3351659", "revid": "767487", "url": "https://it.wikipedia.org/wiki?curid=3351659", "title": "Haris Skenderovi\u0107", "text": "Carriera.\nClub.\nSkenderovi\u0107 inizi\u00f2 la carriera in patria, con la maglia del Jedinstvo Biha\u0107. Nel 2002, pass\u00f2 agli svedesi del Vasalund. In seguit\u00f2, si leg\u00f2 ai tunisini del Monastir. Torn\u00f2 poi in Svezia per giocare con le maglie di Sirius e Syrianska: con quest'ultimo club, raggiunse la promozione nella Allsvenskan nel 2010.\nIl 18 novembre 2010 fu reso noto il suo passaggio allo Stab\u00e6k. Esord\u00ec nella Tippeligaen il 20 marzo 2011, quando fu titolare nella sconfitta casalinga per 0-7 contro il Lillestr\u00f8m. Il 3 marzo 2012 rescisse il contratto che lo legava al club norvegese.\nFece cos\u00ec ritorno al Syrianska per due stagioni in Allsvenskan, poi scese in Division 1 per giocare con l'AFC United. Terminata l'attivit\u00e0 agonistica, divent\u00f2 procuratore.\nNazionale.\nSkenderovi\u0107 gioc\u00f2 3 partite per la ."}
{"id": "3351660", "revid": "729019", "url": "https://it.wikipedia.org/wiki?curid=3351660", "title": "Piper PA-42", "text": "Il Piper PA-42 Cheyenne \u00e8 un aereo da trasporto executive da 6-9 posti, costruito dalla statunitense Piper Aircraft, monoplano ad ala bassa dotato di due motori turboelica.\nStoria del progetto.\nSviluppato dal PA-31T Cheyenne, a sua volta sviluppato dal Piper PA-31 Navajo, \u00e8 stato commercialmente contrapposto alla serie bimotore Beechcraft King Air.\nLa serie Cheyenne.\nIl prototipo del Piper Cheyenne vol\u00f2 per la prima volta nel 1969. Designato come PA-31T-620, \u00e8 stato essenzialmente un'evoluzione turboelica del Piper PA-31 Navajo, dotato di due motori turboelica Pratt &amp; Whitney Canada PT6A-28 con 620 CV (460 kW) di potenza ciascuno.\nIl certificato di tipo venne rilasciato dalla Federal Aviation Administration (FAA) il 3 maggio 1972. L'originale Cheyenne, prodotto tra il 1974 e il 1977, non ha un numero romano di suffisso. A causa di alcune difficolt\u00e0 nel rispettare gli standard di certificazione per la stabilit\u00e0 longitudinale, i Cheyenne e in seguito i Cheyenne II sono stati dotati dello \"Stability Augmentation System\" (SAS).\nNel 1978 \u00e8 stato ri-designato come Cheyenne II (PA-31T-2-620), a causa della produzione del PA-31T-1-500 che, motorizzato da due turboelica Pratt &amp; Whitney Canada PT6A-11 con 500 shp (370 kW) di potenza ciascuno, \u00e8 stato commercializzato come la versione a basso costo del Piper turboelica. Grazie alla sua potenza ridotta, questo aereo non richiede il SAS.\nIl Cheyenne IIXL (PA-31T-2-620XL) che \u00e8 una versione allungata (circa 60 cm) del Cheyenne II, certificato nel febbraio 1981 e costruito fino al 1984, non utilizza il SAS.\nIl Cheyenne IA (PA-31T-1A-500), certificato nel maggio 1983 e prodotto fino al 1985, ha riunito i miglioramenti progettuali alla base del Cheyenne I.\nIl Piper PA-42.\nIl Piper PA-42-720 Cheyenne III \u00e8 stato annunciato nel settembre 1977. Il prototipo ha volato per la prima volta il 18 maggio 1979 e la certificazione della Federal Aviation Administration (FAA) \u00e8 stata rilasciata nei primi mesi del 1980. Le consegne del velivolo di produzione sono iniziate il 30 giugno 1980.\nRispetto al Cheyenne II il PA-42-720 era pi\u00f9 lungo di circa 1 m (3 ft), motorizzato con due turboelica Pratt &amp; Whitney Canada PT6A-41 da 720 shp (537 kW) di potenza ciascuno e dotato di impennaggio a T, che \u00e8 la differenza esterna pi\u00f9 notevole con il PA-31T ed il cambiamento pi\u00f9 significativo per la serie Cheyenne. Lo standard Cheyenne III ha una dotazione completa di attrezzature antighiaccio, eliche Q-Tip, generatore-starter pi\u00f9 potente di 250 Ah e un sistema di pressurizzazione da 6,3 psi con un sistema di emergenza gestito dallo sfiato dell'aria del motore destro.\nInoltre, molti degli importanti aggiornamenti che erano opzionalmente disponibili per il Cheyenne IA sono diventati dotazioni standard per il Cheyenne III. Tra questi, il SAS, lo scarico ridisegnato, che, secondo Piper, ha permesso una IAS maggiore di 11 km/h (6 kn) ed una aspirazione dell'aria ridisegnata che ha consentito l'entrata di un maggiore volume d'aria nei motori. Infine \u00e8 stata realizzata una presa d'aria esterna dedicata al raffreddamento dell'olio anzich\u00e9 utilizzare, per lo scopo, la presa d'aria del motore.\nIl Cheyenne IIIA ha sostituito il Cheyenne III dopo che ne erano stati consegnati 88 esemplari. Il IIIA \u00e8 simile in apparenza al III, ma ha motori P&amp;W PT6A-61 che erogano gli stessi 720 cavalli (540 kW) ma sono dotati di un compressore assiale supplementare, che permette di portare la potenza ad una maggiore altitudine e un generatore-starter pi\u00f9 potente da 300 Ah. Inoltre dispone di un miglior sistema di aria condizionata, maggiore spazio in altezza nella cabina passeggeri e una pi\u00f9 affidabile unit\u00e0 di controllo del carburante.\nIl Cheyenne IIIA \u00e8 stato utilizzato per la formazione dei piloti dalla Lufthansa che lo ha configurato per assomigliare agli aerei di linea Airbus A310. Anche l'Alitalia ha utilizzato la versione IIIA per scopi di formazione e addestramento.\nIl PA-42-1000 Cheyenne IV rispetto al PA-42-720 ha motori pi\u00f9 potenti turboelica Garrett TPE331 da 1 650 shp (depotenziati a 1 000 shp) con eliche in composito Dowty Rotol a quattro pale di 2,7 m (106 in) di diametro.\nIl Cheyenne 400LS inizialmente designato Cheyenne IV, \u00e8 l'\"hot rod\" della serie. In produzione dal 1984 al 1993, ha compiuto il primo volo il 23 febbraio 1983 ed \u00e8 stato in grado di competere con le prestazioni dei jet pi\u00f9 piccoli, con una velocit\u00e0 massima di crociera pari a 335 nodi e vicina ai 340 kn quando dotato dell'elica 5 pale della tedesca MT-Propeller.\nUtilizzatori.\nL'aereo \u00e8 utilizzato da privati, aziende, operatori di voli charter executive e per addestramento. Un certo numero di aziende lo utilizzano anche in programmi di propriet\u00e0 frazionata."}
{"id": "3351662", "revid": "248115", "url": "https://it.wikipedia.org/wiki?curid=3351662", "title": "Cellule iuxtaglomerulari", "text": ""}
{"id": "3351671", "revid": "599013", "url": "https://it.wikipedia.org/wiki?curid=3351671", "title": "Rumer", "text": "Il suo nome d'arte \u00e8 in onore della scrittrice Rumer Godden.\nLa sua voce \u00e8 comparata a quella di Karen Carpenter. In seguito alla pubblicazione dell'album di debutto, \"Seasons of My Soul\", che ha venduto oltre 500.000 copie nel Regno Unito, Rumer \u00e8 stata nominata ai BRIT Awards il 13 gennaio 2011.\nBiografia.\nNata a Islamabad, in Pakistan, Rumer ha cominciato la sua carriera nella band folk/indie londinese La Honda col nome di Sarah Prentice, tra il 2000 e il 2001. Il suo album di debutto, intitolato \"Seasons of My Soul\", \u00e8 stato pubblicato il 1\u00ba novembre 2010 ed \u00e8 stato prodotto da Steve Brown. \u00c8 preceduto dai singoli \"Slow\" e \"Aretha\", pubblicati, come l'album, dall'etichetta discografica Atlantic. \u00c8 stata in tour col cantante statunitense Joshua Radin e con Jools Holland nel 2010."}
{"id": "3351674", "revid": "287204", "url": "https://it.wikipedia.org/wiki?curid=3351674", "title": "Lat\u00e9co\u00e8re", "text": ""}
{"id": "3351675", "revid": "110157", "url": "https://it.wikipedia.org/wiki?curid=3351675", "title": "M\u00f6lltaler Polinik", "text": "Il M\u00f6lltaler Polinik (2.784 ) \u00e8 la montagna pi\u00f9 alta del Gruppo del Kreuzeck nelle Alpi dei Tauri occidentali. Si trova in Carinzia."}
{"id": "3351679", "revid": "1543377", "url": "https://it.wikipedia.org/wiki?curid=3351679", "title": "Santa Lucia davanti al giudice", "text": "Santa Lucia davanti al giudice \u00e8 un dipinto a tecnica mista su tavola (335x188 cm) di Lorenzo Lotto, datato 1532 e conservato nella Pinacoteca civica e galleria di arte contemporanea a Jesi. \u00c8 datato e firmato \"L. Lotus 1532\".\nStoria.\nIl contratto per la pala venne firmato da Lotto l'11 dicembre 1523, che per l'occasione si era recato appositamente a Jesi. Era commissionata dalla confraternita di Santa Lucia e destinata ad una cappella nella chiesa di San Floriano. L'esecuzione si prolung\u00f2 molto a lungo, rischiando la rescissione del contratto, vedendo la conclusione dei lavori solo nel 1532.\nQuando la chiesa venne soppressa, nel 1870, l'opera fu destinata al museo civico.\nDescrizione e stile.\nL'ideazione della pala risaliva quindi allo stesso periodo degli affreschi della cappella Suardi, dei quali ha la stessa attitudine narrativa straordinaria. La pala \u00e8 corredata da una predella con tre episodi che narra l'intera storia di santa Lucia, spesso accostando pi\u00f9 episodi nella medesima scena, con la santa sempre ben riconoscibile per la veste gialla e il manto rosso. Senza precedenti \u00e8 la dedica nel dipinto principale, una pala chiesastica quindi, a una storia della vita della santa, piuttosto che alla sua figura in gloria o a una sacra conversazione o altro episodio della vita di Ges\u00f9 o Maria. Nel primo scomparto della predella si vede, dentro una chiesa, la guarigione della madre di Lucia Eutichia da parte di sant'Agata e la dedizione ai poveri di Lucia. Secondo la \"Legenda Aurea\" la santa si era rifiutata di adorare gli idoli pagani, per questo viene portata davanti al giudice, il console romano Pascasio, nella prima parte della seconda tavoletta della predella, separata dal resto da un tendaggio verde. Si passa quindi alla pala centrale, con la donna condannata ad essere portata in un bordello.\nLa scena si svolge lungo il primo piano, con a sinistra l'alto trono del giudice, in ombra a simboleggiare la sua ispirazione anti-divina, a cui si rivolge Lucia al centro, con un gesto eloquente di sollevare il dito. Dietro di lei due uomini cercano con tutte le forze di trascinarla via, senza alcun risultato.\nLa scena principale \u00e8 ambientata in una loggia rinascimentale, con un dio pagano sopra il portale, mentre il primo piano \u00e8 affollato da numerosi personaggi, tra cui spicca il gruppo della santa e dei tre ruffiani, e quello a sinistra della fantesca di colore che cerca di trattenere un fanciullino sgambettante, una viva nota di quotidianit\u00e0. In alto si nota l'apparizione della colomba dello Spirito Santo. Una serie di linee oblique convogliano lo sguardo verso la santa, accentrandone l'importanza: la linea del braccio del giudice, quella della serva coll bambino, e quella del braccio dell'uomo che cerca di trascinare la santa via.\nLa cromia \u00e8 accesa con accostamenti anticonvenzionali e una precisa definizione di luci ed ombre, spesso con un ruolo espressivo. Il fulcro della composizione \u00e8 la figura della santa, investita dalla piena luce, che fa da asse all'intera scena con la sua posa verticale inflessibile, che simboleggia la sua fede incrollabile.\nLe storie proseguono di nuovo nella predella, dove l'artista ebbe la trovata di ambientare tutto in uno spazio senza soluzione di continuit\u00e0 tra la met\u00e0 della seconda tavoletta e la terza, proprio come nelle \"Storie di santa Barbara\" dell'Oratorio Suardi. Dietro la tenda verde, proprio come un sipario del teatro popolare, si vede infatti la stessa scena della santa davanti al giudice, questa volta tirata via, senza alcun successo, da ben otto coppie di buoi attizzate da bifolchi, che proseguono fino al confine della predella. Lucia \u00e8 ancora immobile nel suo gesto. \nNella predella \u00e8 straordinaria la sensibilit\u00e0 luminosa, e spaziale, con lame di luce che tagliano in diagonale, bagliori (come quelli degli ex voto appesi sul soffitto della chiesa del primo scomparto), e concatenazioni di scene e gesti, fino all'improvvisa apertura sulla veduta urbana, mediata dall'elegante loggiato del tribunale. "}
{"id": "3351680", "revid": "1573940", "url": "https://it.wikipedia.org/wiki?curid=3351680", "title": "Anasaitis", "text": "Anasaitis \u00e8 un genere di ragni appartenente alla famiglia Salticidae.\nEtimologia.\nIl nome del genere deriva dal prefisso greco \u03b1\u03bd\u03ac-, \"an\u00e0-\", che significa \"sopra, su, verso l'alto\" e dal genere affine Saitis.\nDistribuzione.\nLe 5 specie oggi note di questo genere sono diffuse nell'America settentrionale e centrale: in particolare, 3 sono endemiche di Giamaica, la A. canosa \u00e8 diffusa negli USA e a Cuba e la A. morgani oltre che in Giamaica \u00e8 stata rinvenuta anche su Hispaniola.\nTassonomia.\nA dicembre 2010, si compone di cinque specie:"}
{"id": "3351681", "revid": "36426", "url": "https://it.wikipedia.org/wiki?curid=3351681", "title": "Pala di Santa Lucia", "text": ""}
{"id": "3351682", "revid": "36426", "url": "https://it.wikipedia.org/wiki?curid=3351682", "title": "Pala di santa Lucia", "text": ""}
{"id": "3351683", "revid": "287204", "url": "https://it.wikipedia.org/wiki?curid=3351683", "title": "Campionato sudamericano di calcio Under-20 2011", "text": "Il Campionato sudamericano di calcio Under-20 2011, 25\u00aa edizione della competizione organizzata dalla CONMEBOL e riservata a giocatori Under-20, \u00e8 stato giocato in Per\u00f9 tra il 16 gennaio e il 12 febbraio 2011. Le prime due classificate si sono qualificate per il Campionato mondiale di calcio Under-20 2011 e a , mentre la terza e la quarta classificata si sono qualificate solo per il Campionato mondiale di calcio Under-20 2011.\nPartecipanti.\nPartecipano al torneo le rappresentative delle 10 associazioni nazionali affiliate alla Confederaci\u00f3n sudamericana de F\u00fatbol:\nCitt\u00e0.\nArequipa, Moquegua e Tacna."}
{"id": "3351684", "revid": "119606104", "url": "https://it.wikipedia.org/wiki?curid=3351684", "title": "Cairn terrier", "text": "Il Cairn Terrier \u00e8 una razza canina di origine scozzese riconosciuta dalla FCI (Standard N. 4, Gruppo 3, Sezione 2).\nOrigini.\nIl Cairn \u00e8 il pi\u00f9 antico dei terrier scozzesi, da cui derivano il West Highland White Terrier e lo Scottish Terrier. Il suo nome deriva dal termine celtico \"cairn\" che indicava le rocce tipiche scozzesi.\nAspetto.\nAgile, attento, con l'apparenza naturale di un lavoratore. Dovrebbe essere ben piazzato sull'anteriore. Posteriore forte. Torace profondo, movimento molto sciolto. Mantello resistente alle intemperie. Dovr\u00e0 colpire per la sua energia, il coraggio e la resistenza. D'indole impavida e allegra; determinato ma non aggressivo. Le parole chiave sono temperamento, naturalezza e moderazione. L'indole allegra e vivace \u00e8 una delle caratteristiche pi\u00f9 peculiari della razza: un Cairn deve sempre essere pieno di gioia di vivere, altrimenti non pu\u00f2 essere considerato un Cairn \u201cvero\u201d! \u00c8, quindi, molto importante durante il giudizio in esposizione dare il massimo peso ad un soggetto che si presenta da solo e con gioia senza alcun inutile handling. Il Cairn Terrier \u00e8 stato principalmente selezionato ed impiegato per la caccia della lontra e l'ambiente originario della razza consisteva in un terreno roccioso, spesso con ammassi di pietre enormi, e richiedeva di conseguenza un terrier di costruzione snella, molto agile e flessibile, in grado di muoversi con un'andatura molto sciolta, proiettandosi ben in avanti con dei passi lunghi ed efficienti ed imprimere una forte spinta con il posteriore. Per fare in modo che fosse possibile spostarsi con elasticit\u00e0 ed avanzare con facilit\u00e0 e naturalezza su e gi\u00f9 per le colline rocciose senza alcuno sforzo era molto importante che il Cairn avesse una lunghezza di gambe tale da consentirgli una grande agilit\u00e0. Non doveva essere troppo massiccio, troppo grande o troppo pesante. Purtroppo, oggigiorno, specialmente in Italia molti sostenitori sono attratti dal cairn \u201ctozzo\u201d, cio\u00e8 pesante, compatto e con gli arti brevi che insieme ad altre caratteristiche quali una schiena troppo corta, l'ossatura pesante ed il torace a forma di botte sono dei difetti che compromettono la capacit\u00e0 lavorativa e la tipicit\u00e0 della razza. Secondo gli specialisti britannici, un tale Cairn \u00e8 da considerarsi del tutto atipico e di conseguenza dovr\u00e0 essere pesantemente penalizzato. Veniamo alla parola \u201cmoderazione\u201d: un Cairn dovr\u00e0 essere privo d'eccessi. \u00c8 desiderato s\u00ec un torace profondo e piuttosto lungo, ma qui gli specialisti britannici ci fanno osservare che le dimensioni del torace di un Cairn Terrier non dovranno essere tali da farlo apparire pesante. Precisato ci\u00f2, si dovr\u00e0 capire che i Cairn non sono dei Westie colorati perch\u00e9 non sono cos\u00ec larghi davanti e dietro e nemmeno possiedono una struttura ossea e una muscolatura tanto potente quanto lo Scottish. Quello di essere, fra l'altro, \u201ctoo strong in body\u201d (di corporatura troppo pesante), come dicono gli inglesi, \u00e8 considerato un grave difetto e molto detestato dagli intenditori! Un Cairn Terrier invece, dovr\u00e0 avere un aspetto sostanzialmente pi\u00f9 elegante e pi\u00f9 leggero delle razze in precedenza menzionate, un tronco leggermente pi\u00f9 lungo e \u201cplenty of daylight\u201d (tanta luce sotto) e le gambe equilibrate al corpo tale da permetterli di compiere il proprio lavoro nel terreno roccioso sulle isole Scozzesi.\n\u00c8 un cane piccolo ma forte, vivace e molto affettuoso.\nCrema, grano, rosso, grigio o quasi nero. La brizzolatura in tutti questi colori \u00e8 ammessa. Non deve essere completamente nero o bianco o nero focato. Sfumature scure su orecchie e muso sono molto tipici.\nIl cairn terrier pu\u00f2 definirsi un cane da appartamento"}
{"id": "3351691", "revid": "174925", "url": "https://it.wikipedia.org/wiki?curid=3351691", "title": "Sant'Avendrace (vescovo)", "text": ""}
{"id": "3351692", "revid": "248115", "url": "https://it.wikipedia.org/wiki?curid=3351692", "title": "Mesangio extraglomerulare", "text": ""}
{"id": "3351695", "revid": "76963", "url": "https://it.wikipedia.org/wiki?curid=3351695", "title": "Fabrizio Romano", "text": "Biografia.\nDopo il diploma di maturit\u00e0 classica a Palermo, si trasferisce a Roma, dove si diploma presso l'Accademia nazionale d'arte drammatica. Esordisce nel 2000 con \"Cyrano de Bergerac\" con la regia di Giuseppe Patroni Griffi.\nDal 2002 al 2004 lavora presso il teatro Biondo di Palermo portando in scena diversi spettacoli tra cui \"Serata Campanile\" con la regia di Pippo Spicuzza, successivamente ripreso da Pietro Carriglio. Nel 2005 recita in\" Pierino e il lupo\" con Ficarra e Picone con la regia di Alfio Scuderi. Nel 2007 recita nello spettacolo \"Caligola Night Live\" di e con Claudio Gio\u00e8.\nDebutta sul grande schermo nel 2003 con \"Perdutoamor\" diretto da Franco Battiato, nel 2007 fa parte del cast di \"Colpo d'occhio\" per la regia di Sergio Rubini con Riccardo Scamarcio e Vittoria Puccini. Nel 2008 interpreta la parte di Onofrio Pace nel colossal \"Baar\u00eca\", del premio Oscar Giuseppe Tornatore."}
{"id": "3351700", "revid": "767487", "url": "https://it.wikipedia.org/wiki?curid=3351700", "title": "J\u00f8rgen Skjelvik", "text": "Biografia.\nSkjelvik proviene da Hosle, un distretto della citt\u00e0 di B\u00e6rum. Crebbe tifoso dello Stab\u00e6k e and\u00f2 ad assistere a molte partite allo stadio della squadra.\nCarriera.\nClub.\nStab\u00e6k.\nDebutt\u00f2 ufficialmente nella prima squadra dello Stab\u00e6k il 2 luglio 2008, quando sostitu\u00ec Jon Inge H\u00f8iland nel 5-0 inflitto al Manglerud Star, in un match valido per l'edizione stagionale della Coppa di Norvegia. Dovette invece attendere il 16 maggio 2009 per disputare il primo incontro nell'Eliteserien: entr\u00f2 infatti in campo in luogo di Fredrik Berglund nella vittoria per 4-1 sul Sandefjord. Il 21 luglio dello stesso anno, esord\u00ec nella Champions League 2009-2010, seppure nei turni preliminari: gioc\u00f2 infatti nella vittoria per 4-0 sul Tirana. Nell'Eliteserien 2010 ebbe maggiore spazio, totalizzando 22 apparizioni (tra campionato e coppe), con 2 reti.\nHelsingborg.\nIl 2 agosto 2011 pass\u00f2 in prestito agli svedesi dell'Helsingborg, fino al termine della stagione in corso. Esord\u00ec nella Allsvenskan il 14 agosto, sostituendo \u00c1lvaro Santos nel successo per 1-3 sul campo del Trelleborg, segnando una rete. A fine stagione, vinse campionato e coppa nazionale.\nKalmar.\nIl 22 novembre 2011 fu reso noto il suo passaggio, a titolo definitivo, dallo Stab\u00e6k al Kalmar, a partire dal 1\u00ba gennaio successivo.\nRosenborg.\nIl 17 luglio 2013 firm\u00f2 un contratto della durata di quattro anni e mezzo con il Rosenborg e scelse la maglia numero 16. Il 25 novembre 2017 \u00e8 stato reso noto che non avrebbe rinnovato il suo contratto, in scadenza alla fine dell'anno.\nLos Angeles Galaxy.\nIl 14 dicembre 2017, gli statunitensi dei Los Angeles Galaxy \u2013 franchigia della Major League Soccer \u2013 hanno reso noto l'ingaggio di Skjelvik, che si \u00e8 legato al nuovo club con un contratto valido a partire dal 1\u00ba gennaio 2018.\nOdense.\nIl 31 gennaio 2020 viene ceduto in prestito all'Odense.\nNazionale.\nSkjelvik debutt\u00f2 nella l'8 febbraio 2011, quando subentr\u00f2 a Flamur Kastrati nel pareggio per 1-1 sul campo del . Il 7 maggio 2013, fu incluso nella lista provvisoria consegnata all'UEFA dal commissario tecnico Tor Ole Skullerud in vista del campionato europeo Under-21 2013. Il 22 maggio, il suo nome fu per\u00f2 escluso dai 23 calciatori scelti per la manifestazione.\nStatistiche.\nPresenze e reti nei club.\n\"Statistiche aggiornate al 2 gennaio 2018.\""}
{"id": "3351704", "revid": "38515081", "url": "https://it.wikipedia.org/wiki?curid=3351704", "title": "Triticum turgidum dicoccum", "text": ""}
{"id": "3351705", "revid": "1543377", "url": "https://it.wikipedia.org/wiki?curid=3351705", "title": "Slow (Rumer)", "text": "Slow \u00e8 un brano musicale della cantante inglese Rumer, pubblicato il 23 agosto 2010 dall'etichetta discografica Atlantic ed estratto come primo singolo dal suo album di debutto \"Seasons of My Soul\".\nIl singolo \u00e8 entrato alla posizione numero 16 nella classifica del Regno Unito e vi ha trascorso nove settimane non consecutive in totale."}
{"id": "3351707", "revid": "767487", "url": "https://it.wikipedia.org/wiki?curid=3351707", "title": "Arashi no naka no hara", "text": "Arashi no naka no hara \u00e8 un film del 1952 diretto da Kiyoshi Saeki.\nGirata da Saeki sotto pseudonimo e in bianco e nero, la commedia venne sceneggiato da Toshio Yasumi e non \u00e8 mai stata distribuita in Italia."}
{"id": "3351715", "revid": "102746345", "url": "https://it.wikipedia.org/wiki?curid=3351715", "title": "Daws Butler", "text": "Il suo ultimo doppiaggio \u00e8 stato nel film \"Yoghi e l'invasione degli orsi spaziali\" del 1988 gli venne dedicato il film \"Hanna-Barbera's 50th: A Yabba Dabba Doo Celebration\" del 1989."}
{"id": "3351716", "revid": "110157", "url": "https://it.wikipedia.org/wiki?curid=3351716", "title": "Aretha (Rumer)", "text": "Aretha \u00e8 un brano musicale della cantante inglese Rumer, pubblicato il 25 ottobre 2010 dall'etichetta discografica Atlantic ed estratto come secondo singolo dal suo album di debutto \"Seasons of My Soul\".\nIl singolo \u00e8 entrato alla posizione numero 72 nella classifica del Regno Unito ed \u00e8 sceso alla numero 85 la settimana successiva, per poi scendervi."}
{"id": "3351718", "revid": "149466", "url": "https://it.wikipedia.org/wiki?curid=3351718", "title": "San Falco", "text": ""}
{"id": "3351719", "revid": "438678", "url": "https://it.wikipedia.org/wiki?curid=3351719", "title": "Ivano Ricci", "text": "Ha dedicato studi a illustri personaggi del Rinascimento italiano, quali Luca Pacioli, per il quale ha pubblicato documentazione inedita, e Michelangelo Buonarroti.\nBiografia.\nNato nella frazione Monna del comune di Caprese Michelangelo, compie gli studi ginnasiali, liceali e teologici nel Seminario Vescovile di Arezzo. Il 10 agosto 1910 \u00e8 ordinato sacerdote e incardinato nella diocesi di Arezzo, svolgendo gli incarichi di cappellano della chiesa cittadina della SS. Annunziata e di insegnante nel seminario vescovile fino al 1923, quando viene incardinato nella diocesi di Sansepolcro, sua diocesi di origine. L'8 gennaio 1924 viene nominato parroco di San Cristoforo a Monna, nella quale era nato 39 anni prima.\nA Sansepolcro si inserisce rapidamente nel tessuto culturale locale. Il 22 marzo 1933 la \"Brigata degli amici dei Monumenti\" elegge il primo consiglio direttivo, composto dal cav. Gherardo Buitoni, podest\u00e0 e presidente onorario, dal cav. Angiolo Mariucci, vicepodest\u00e0 e presidente elettivo, dal dott. Ugo Giovagnoli, vicepresidente, dal m.\u00b0 Dante Gennaioli, regio ispettore ai monumenti e opere d\u2019arte per il mandamento, segretario, dal cav. dott. Raffaello Alessandri e dal prof. don Ivano Ricci come consiglieri. Nel 1936 promuove il restauro dell'antica chiesa, consacrata dal vescovo di Sansepolcro, mons. Pompeo Ghezzi, il 24 luglio di quell'anno. Successivamente promuove anche la nascita dell'asilo parrocchiale.\nDal 1924 fino quasi alla morte ha insegnato italiano nel Seminario Vescovile di Sansepolcro. Nel 1956 papa Pio XII lo insign\u00ec del titolo di monsignore; per la circostanza un suo ex alunno, don Battista Gregori, gli scrisse: \u00abL'impegno, la passione anzi, con la quale lei per anni veramente innumerevoli (per noi giovani) si \u00e8 dedicato all'insegnamento in seminario (cito la sua attivit\u00e0 che fra tante mi ha toccato da vicino), e l'amore paterno col quale lei ci circondava e sosteneva tutti durante i nostri sforzi, questo solo le meritava l'alto riconoscimento, e questo solo ardisco ricordare!\".\nLe attivit\u00e0 che hanno maggiormente qualificato la sua opera sono state quelle di direttore della Biblioteca Comunale di Sansepolcro (dal 1930 al 1966) e di storico. Significativa anche la sua opera poetica, pubblicata in quattro raccolte negli anni 1933 (\"Sullo schermo del tempo\"), 1934 (\"Nella luce di Roma\"), 1940 (\"Motivi lirici\") e 1962 (\"I giorni del viandante\").\nNel 1934 \u00e8 nominato socio dell'Accademia Petrarca di Lettere, Arti e Scienze di Arezzo e nel 1940 \u00e8 nominato dal Ministero della Pubblica Istruzione ispettore bibliografico per le biblioteche popolari dei comuni di Anghiari, Monte San Savino, Badia Tedalda, Caprese Michelangelo, Pieve Santo Stefano, San Giovanni Valdarno e Sansepolcro. Fu stimato amico di Giovanni Papini, che lo indic\u00f2 all'editore fiorentino Vallecchi quale persona da coinvolgere nella diffusione del libro e della cultura italiana.\nMuore a Caprese Michelangelo il 10 agosto 1966, giorno del 56\u00ba anniversario della sua ordinazione sacerdotale.\nLa sua memoria \u00e8 rimasta molto radicata sia a Sansepolcro che a Caprese Michelangelo: a Sansepolcro nel 1994 \u00e8 stata intitolata a suo nome una strada del quartiere Sacro Cuore, nella periferia est; a Caprese si sono tenute commemorazioni pubbliche, con celebrazioni liturgiche e tornate accademiche, nel 1966 (a un mese dalla morte), nel 1991 (a venticinque anni dalla morte) e nel 2016 (a cinquanta anni dalla morte).\nStudi.\nLa produzione del Ricci si caratterizza per l'attenzione alla storia locale e l'apertura allo studio della biografia di importanti personaggi della storia culturale italiana, quali Dante Alighieri, Luca Pacioli e Michelangelo Buonarroti. In particolare \u00e8 nella biografia del Pacioli che il Ricci consegue le acquisizioni pi\u00f9 significative, grazie ad ampie indagini d'archivio, sia nell'archivio diocesano che in quello comunale di Sansepolcro."}
{"id": "3351720", "revid": "1494169", "url": "https://it.wikipedia.org/wiki?curid=3351720", "title": "Polinik", "text": ""}
{"id": "3351725", "revid": "287204", "url": "https://it.wikipedia.org/wiki?curid=3351725", "title": "Pino Pinelli (pittore)", "text": "Biografia.\nPino Pinelli nasce a Catania nel 1938, dove avviene la sua prima formazione artistica e dove ottiene i primi riconoscimenti.\nGiovanissimo si trasferisce a Milano \u2013 sono i primi anni \u2018 60 \u2013 che in quel periodo \u00e8 particolarmente ricca di fermenti culturali e dove il dibattito artistico dominato dalla presenza di Lucio Fontana, Piero Manzoni, Enrico Castellani, Agostino Bonalumi, Dadamaino, Giovanni Colombo, Turi Simeti \u00e8 molto stimolante. Dall'atto sperimentale attraverso il fare pittorico, Pinelli passa ad una riflessione cosciente su come intervenire per modificare il dato iniziale e accostarsi all'essenza della pittura.\nIn questa fase di ricerca, in cui tenta di creare un nesso fra tradizione e innovazione, la sua attenzione \u00e8 rivolta alla superficie, al \"vibrato\", allo \"stato ansioso\" della pittura, per cercare una profondit\u00e0 e attraversarla. Appartengono a questo periodo la serie delle Topologie (Alterazione del rettangolo, 1971; Punti molli, Alterazione del segmento, 1972) e la serie dei Monocromi, 1973 \u2013 1975, la cui superficie, inizialmente delimitata da una sottile linea di confine esplicita o intuitiva, appare mossa da una inquietudine, da un movimento percettivo che sembra quasi il respiro della pittura. Queste esperienze, in cui l'artista si esprime con tele di grandi dimensioni, lo collocano nella corrente che Filiberto Menna denomin\u00f2 \"Pittura analitica\". Nel 1975 \u00e8 indotto a cercare un nuovo senso della pittura. La riduzione della dimensione dell'opera diventa citazione del concetto stesso di pittura. Nel 1975, invitato da Giorgio Cortenova a Rimini, alla mostra \"Empirica\" Pinelli compie il primo strappo dal monocromo e con la presentazione di una piccola opera, dove alla tela ha sostituito la pelle di daino, si allontana dall'idea di quadro e di superficie dipinta, individuando un nuovo campo di indagine.\nDi fondamentale importanza, per il percorso storico e artistico della Pittura Analitica, risulta essere l'importante appuntamento che si tenne nel 1978 al Mus\u00e9e d'art moderne de la ville de Paris con la mostra \"Fractures du Monochrome aujourd'hui en Europe\" (19 giugno - 18 settembre 1978). L'intento dei critici, Filiberto Menna e Bernard Lamarche-Vadel, era quello di presentare un gruppo di artisti che si erano allontanati, artisticamente e concettualmente, dai concetti minimalisti espressi dall'arte, a livello internazionale, negli anni 60. Bernard Lamarche-Vadel dice infatti che \"\"ci\u00f2 che mi interessa nell'insieme di questa mostra, \u00e8 il presentare queste differenti tipologie di fratturazione del monocromo perch\u00e9 credo che nella frattura del monocromo, nello spazio e nel momento in cui questa frattura avviene, sta per realizzarsi qualcosa di nuovo nell\u2019arte che non ha nessun contatto con questo \"Meccanismo Minimalista\" che finora abbiamo visto troppo e che per il nostro bene dobbiamo allontanare\".\" Il \"fare pittura\" di Pino Pinelli \u00e8 parte importante e integrante del contesto storico, artistico e culturale degli anni settanta: Pinelli si dirige oltre i limiti del quadro, gli elementi della sua Pittura si \"disseminano\" nello spazio della parete rendendo la parete stessa assoluta protagonista del Fare Pittura.Su questi concetti Giovanni Maria Accame scrive \"\"Su queste pelli di daino naufraga, per Pinelli, la concezione di una pittura che riconosce come propria sede l'area delimitata del quadro. Si apre al contrario la prospettiva di una pittura in perenne migrazione, nell'interminabile spazialit\u00e0 fenomenica. Un'uscita dal quadro che non \u00e8 negazione della pittura, ma una sua differente concezione. Diversamente inseguita ed essa stessa inseguitrice di uno spazio sempre assorbente e mai compiuto, la pittura si contrae per espandersi sembra negarsi ma per potersi ancor pi\u00f9 affermare.\"\"\nDa questo punto nodale prende il via la stagione della \"Disseminazione\" dove la pittura, ridotta a frammenti si colloca, quasi mimando il gesto del seminatore, sulla parete in una sintesi tra spazio e pittura che forma un \"unicum\". I frammenti sempre monocromi subiranno nel tempo delle variazioni, passando da forme modulari rigorose (1976) ad altre che sembrano gonfiarsi per una sorta di dilatazione energetica (1984) fino alle \"scaglie\", caratterizzate dalla leggerezza come fossero la pelle della pittura (1986) e alle successive che hanno riacquistato una maggiore consistenza corporea.\nPrincipali mostre personali e collettive.\n\"XXVIII Biennale Citt\u00e0 di Milano\" mostra collettiva, Milano, 1974. \nGalleria Seconda Scala, Roma\nStudio Soldano (Carte) Milano\nGalleria Plurima, udine\nGalleria La Bertesca, Genova\n\"Pino Pinelli. Bilder\" mostra personale, Galleria La Bertesca, D\u00fcsseldorf, 1976 \n\"Tendenser i Europaeisk Kunst\" mostra collettiva, Galerie Arnesen, Copenaghen, 1976. \n\"Fractures du Monochrome aujourd'hui en Europe\" mostra collettiva, Mus\u00e9e d'art moderne de la Ville de Paris \n\"Pino Pinelli\" mostra personale, Galleria Mathieu, Besan\u00e7on, 1979. \n\"Pino Pinelli. Pittura\" mostra personale, Galleria Chantal Crousel-Svennung, Paris, 1980. \n\"L'Italie aujourd'hui\" mostra collettiva, Centre National d'Art Contemporain Villa Arson, Nice, 1985. \n\"Aspetti dell'Arte Italiana 1960/1985\" mostra collettiva, Kunstverein, Frankfurt / Kunstverein Hannover. Haus am Waldsee, Berlin / Kunstverein, Bregenz / Hochschule f\u00fcr Angewandte Kunst, Wien, 1986. \"XLII\u00a0Biennale di Venezia.\"\n\"The Italian contribution to sixth Triennale - India\" mostra collettiva, Triennale d'Arte Lalit Kala Akademi, New Delhi, 1986. \n\"Arte Italiana Contemporanea a Sumy\" - mostra collettiva, Kiev, 1987. \n\"Le Prisme bris\u00e9\" - mostra collettiva, Galleria Gill Favre, Lyon, 1988. \n\"Pino Pinelli\" - mostra personale, Gallerie Art Concept, Nice, France, 1989. \"Pino Pinelli. Pittura\" - mostra personale, Galleria Gill Favre, Lyon, France, 1989. \n\"Pino Pinelli. Mailand\" - mostra personale, Galleria Carinthia, Klagenfurt / Galleria Carinthia, Wien, 1990.\n\"Collettiva\" - mostra collettiva, Tour du Roy Ren\u00e9, Fort Saint-Jean, Marseille, 1990. \n\"Arte Italiana\" - mostra collettiva, Galleria Neuendorf, Frankfurt, 1992. \"Impegno e poetica della pittura italiana\" - mostra collettiva, Moconesi / Museo Casabianca, Malo / Galleria San Luca, Bologna,\u00a0 \n\"Pino Pinelli\" - mostra personale, Galleria Lil'Orsay, Paris, France, 1993. \"Pino Pinelli\" - mostra personale, Galleria Zand Projects, New York, 1993. \n\"Pino Pinelli. Objekte im Raum\" - mostra personale, Gallery 44, Kaarst D\u00fcsseldorf, 1994.\n\"Pino Pinelli. Pittura\" mostra personale, APC Galerie, K\u00f6ln, 1994. \n\"Pino Pinelli. Pittura\" - mostra personale, Kunstverein, Villa Frank, Ludwigsburg, 1995. \"Pino Pinelli\" - mostra personale, Galerie Lil'Orsay, Paris, 1995. \n\"Pino Pinelli\" - mostra personale, Galerie Nothburga (con Rudy Wach), Innsbruck, 1996. \"Pino Pinelli. Pittura\" - mostra personale, APC Galerie, K\u00f6ln, 1996. \"Circumnavigazione\" - mostra collettiva, Intrepid Sea-Air-Space Museum, New York\u00a0\u2013 Museum/Bagheria, 1996. \n\"Pino Pinelli. Horse Cadre\" - mostra personale, Nouveau Mus\u00e9e d'Art et d'Histoire, Langres, France, 1997. \"Via Crucis\" - mostra collettiva, Dominikanermuseum-Forum, Rottweil / K\u00fcnstler machen Schilder f\u00fcr Rottweil, Forum Kunst, Rottweil, 1997. \"XLVII\u00a0Biennale di Venezia.\", \"Unimplosive Art\" - mostra collettiva, Palazzo delle Zitelle, Venezia, 1997. \"Papierskulptur, Ober\u00f6sterreichische Ladengalerie\" - mostra collettiva, am Landesmuseum Francisco-Carolinum, Linz, 1997.\n\"Gef\u00fchle der Konstruktion\" - mostra collettiva, Museum Rabalderhaus, Schwaz, 1997. \"Abstrakte Kunst Italiens '60-'90\" - mostra collettiva, Dumontkunsthalle, K\u00f6ln, 1997. \n\"Pino Pinelli\" - mostra personale, Forumkunst Rottweil, Rottweil, 1998. \"Material Konzept Konstrukt\" - mostra collettiva, Kunstverein Schloss Lamberg, Steyr, 1998. \n\"Zwischen figur und K\u00f6rper\" - mostra collettiva, St\u00e4dtische Galerie, Rosenheim / Musei Civici Villa Manzoni, Lecco / St\u00e4dtische Galerie Villa Zanders, Bergish Gladbach, 2000. \n\"Pino Pinelli\" - mostra personale, APC Galerie, K\u00f6ln, 2001.\n\"Pino Pinelli\" - mostra personale, Kunstverein Schloss Lamberg, Steyr, 2001. \"Pino Pinelli. One on One\" - mostra personale, Istituto Italiano di Cultura, London, 2001. \n\"J\u00fcrgen Knubben, Pino Pinelli. Europa in Uznach\" - mostra personale (doppia personale Pino Pinelli e J\u00fcrgen Knubben), Galerie zur Gr\u00fcner Tur, Uznach, 2002. \n\"Skulptur\" mostra collettiva, Galerie am Lindenplatz, Valduz, 2003. \"3 x monochrom. Lucio Fontana, Piero Manzoni, Pino Pinelli\" mostra collettiva, Kreissparkasse, Rottweil. \"Pittura Analitica\" mostra collettiva, Castello Visconteo-Sforzesco, Galliate, 2003. \n\"XIV Quadriennale di Roma\" mostra collettiva, Galleria Nazionale d'Arte Moderna, Roma, 2005.\n\"Pittura 70. Pittura e astrazione analitica\"\nmostra collettiva, Istituto Italiano di Cultura, Praga, 2005.\n\"Un secolo di Arte Italiana\"\nmostra collettiva, MART Museo di Arte Moderna e Contemporanea di Trento e Rovereto, Rovereto, 2005. \n\"10x10\"\nmostra personale, Palazzo Strozzi, Firenze, 2006.\n\"Pittura '70. Then and now\"\nmostra collettiva, Istituto Italiano di Cultura, Londra, 2006.\n\"Finale 3x\"\nmostra collettiva, Kreissparkasse, Rottweil, 2006. \n\"Schwarz &amp; Weiss\" - mostra collettiva, Kreissparkasse, Rottweil, 2007. \n\"Blau\" - mostra collettiva, Kreissparkasse, Rottweil, 2008. \n\"Rot\"\nmostra collettiva, Kreissparkasse, Rottweil, 2009. \nPITTURA e PITTURA Analitica e Supports/Surfaces, otto protagonisti tra Italia e Francia\" - mostra collettiva, Palazzo Robellini, Comune di Aquiterme, 2010. \n\"Pino Pinelli. \"Antologia rossa\", Galleria Dep Art, Milano, catalogo a cura di Alberto Zanchetta. \"PITTURA\" - Mostra Personale, Pearl Lam Galleries, Hong Kong.\n\"Pino Pinelli - Pittura oltre il limite\", Palazzo Reale, Milano, a cura di Francesco Tedeschi.\n\"Pino Pinelli\", Gallerie D'Italia, Milano"}
{"id": "3351726", "revid": "131358", "url": "https://it.wikipedia.org/wiki?curid=3351726", "title": "Alexander Ilyich Siloti", "text": ""}
{"id": "3351727", "revid": "131358", "url": "https://it.wikipedia.org/wiki?curid=3351727", "title": "Alexander Siloti", "text": ""}
{"id": "3351729", "revid": "1543377", "url": "https://it.wikipedia.org/wiki?curid=3351729", "title": "Torstein Andersen Aase", "text": "Biografia.\n\u00c8 il figlio di Thor Einar Andersen e Kristin Aase.\nCarriera.\nClub.\nNordstrand e Stab\u00e6k.\nAndersen Aase ha iniziato la carriera con la maglia del Nordstrand, dove ha debuttato prima di compiere 15 anni. \u00c8 rimasto in squadra per un biennio. Nel 2008, \u00e8 passato allo Stab\u00e6k e ha debuttato nell'Eliteserien in data 6 aprile: ha sostituito infatti Veigar P\u00e1ll Gunnarsson nella vittoria per 4-2 sul Lillestr\u00f8m. Il 21 luglio dello stesso anno ha esordito nella Champions League 2009-2010, seppure nei turni preliminari: ha giocato infatti nella vittoria per 4-0 sul Tirana. Il 13 settembre 2009 ha segnato la prima rete ufficiale per il club, nella sconfitta casalinga per 1-2 contro il Rosenborg.\nIl 7 settembre 2010 ha rinnovato il contratto che lo legava al club fino al 31 dicembre 2012. Il 28 aprile 2012 ha subito una commozione cerebrale nel corso della sfida contro l'Odd Grenland, che lo ha costretto ad almeno tre settimane di stop. Andersen Aase \u00e8 rimasto in squadra fino al termine del campionato 2012, annata culminata con la retrocessione dello Stab\u00e6k in 1. divisjon. Il giocatore si \u00e8 congedato dalla squadra con 45 presenze e 5 reti tra campionato e coppa.\nKFUM Oslo.\nNel 2013, \u00e8 stato ingaggiato dal KFUM Oslo, compagine militante nella 2. divisjon, terzo livello del campionato locale. Ha esordito in squadra il 13 aprile dello stesso anno, schierato titolare nel 4-0 inflitto al Levanger, partita in cui ha siglato anche una rete. Nel campionato 2015 \u2013 e precisamente in data 17 ottobre 2015 \u2013 ha ufficialmente conquistato la promozione in 1. divisjon con una giornata d'anticipo sul termine del campionato.\nLyn.\nLibero da vincoli contrattuali, in data 26 aprile 2016 \u00e8 stato tesserato dal Lyn, compagine militante in 3. divisjon. Il 30 gennaio 2017 ha rinnovato il contratto con il club. Il 7 marzo ha per\u00f2 rescisso l'accordo, sostenendo di non avere le motivazioni necessarie per continuare a giocare a calcio.\nNazionale.\nAndersen Aase ha rappresentato la Norvegia a livello Under-15, Under-16, Under-17, Under-18 e Under-19.\nStatistiche.\nPresenze e reti nei club.\n\"Statistiche aggiornate al 7 marzo 2017.\""}
{"id": "3351737", "revid": "1573940", "url": "https://it.wikipedia.org/wiki?curid=3351737", "title": "High Collar Girl", "text": " \u00e8 il primo album in studio del duo di musica elettronica giapponese Capsule, pubblicato il 21 novembre 2001."}
{"id": "3351741", "revid": "729019", "url": "https://it.wikipedia.org/wiki?curid=3351741", "title": "Shin-Toho", "text": "La Shint\u014dh\u014d Co. Ltd. (\u65b0\u6771\u5b9d\u682a\u5f0f\u4f1a\u793e Shint\u014dh\u014d kabushiki kaisha?, oppure New T\u014dh\u014d Company) era una casa di produzione cinematografica giapponese. Fu una delle 6 maggiori case di produzione che operarono durante il periodo d'oro del Cinema Giapponese. Fondata sulle rovine dell'originale T\u014dh\u014d Company, dichiar\u00f2 bancarotta nel 1961 dopo l'ultima produzione: Jigoku. Produsse alcuni film di K\u014dz\u014d Saeki."}
{"id": "3351743", "revid": "6923", "url": "https://it.wikipedia.org/wiki?curid=3351743", "title": "Sacra Famiglia con santa Caterina d'Alessandria", "text": "La Sacra Famiglia con santa Caterina d'Alessandria \u00e8 un dipinto a olio su tela (81,5x115,3\u00a0cm) di Lorenzo Lotto, datato 1533 e conservato nell'Accademia Carrara a Bergamo. \u00c8 datato e firmato \"Laurentius Lotus 1533\".\nStoria.\nIl 1533 \u00e8 l'anno in cui Lotto abbandon\u00f2 Venezia per stabilirsi nelle Marche. Il dipinto, a giudicare dal formato, doveva essere stato prodotto per un committente privato, destinato a una cappella in un palazzo. Si sa che nel 1829 era stato acquistato dal conte Guglielmo Lochis, le cui raccolte nel 1866 passarono all'accademia bergamasca.\nDel soggetto si conoscono sei repliche, tutte considerate successive: Caterina d'Alessandria, santa aristocratica, dovette riscuotere un particolare successo presso la committenza.\nDescrizione e stile.\nLa Sacra Famiglia si trova tutta spostata a sinistra, con una di quella asimmetrie che vivacizzano spesso le opere di Lotto. Al centro san Giuseppe alza un velo per mostrare il Bambino addormentato su un drappo poggiato su una pietra (allusione al sarcofago di Cristo) a Caterina d'Alessandria, che si trova inginocchiata in preghiera a destra, leggermente sottodimensionata. Il gesto \u00e8 quello della \"rivelazione\", e allude alla scoperta del sudario: lo stesso sonno era una prefigurazione della morte.\nIn secondo piano compare, ben riconoscibile, un fico, che con le sue foglie ed i suoi frutti ricorda il peccato originale, e d\u00e0 la chiave di lettura del sacrificio di Cristo prefigurato in primo piano. Maria inoltre sta leggendo le Sacre Scritture e sembra trovarvi conferma delle tristi profezie sul figlio, facendo un gesto di sorpresa, da alcuni interpretato anche come un desiderio di proteggere la pace del figlio, quindi come una nota di quotidianit\u00e0. Notevole \u00e8 comunque l'intreccio di sguardi e gesti.\nDietro Giuseppe le fronde si aprono a incorniciare un lontano paesaggio di una valle con un fiume sinuoso che finisce in mare.\nLa luce fredda contrasta con i colori dissonanti, allontanandosi con decisione dai modi di Tiziano, dominanti a Venezia."}
{"id": "3351744", "revid": "490801", "url": "https://it.wikipedia.org/wiki?curid=3351744", "title": "Gran Combin", "text": ""}
{"id": "3351746", "revid": "2153076", "url": "https://it.wikipedia.org/wiki?curid=3351746", "title": "Seasons of My Soul", "text": "Seasons of My Soul \u00e8 l'album di debutto della cantante inglese Rumer, pubblicato il 1\u00ba novembre 2010 dall'etichetta discografica Atlantic.\nDall'album sono stati estratti due singoli: \"Slow\" e \"Aretha\". \"Seasons of My Soul\" \u00e8 entrato nella classifica britannica alla terza posizione ed \u00e8 stato certificato disco di platino per aver venduto oltre 300.000 copie. \u00c8 inoltre apparso alla tredicesima posizione in Irlanda."}
{"id": "3351749", "revid": "131358", "url": "https://it.wikipedia.org/wiki?curid=3351749", "title": "Leonid Alexeyevich Polovinkin", "text": ""}
{"id": "3351750", "revid": "1543377", "url": "https://it.wikipedia.org/wiki?curid=3351750", "title": "Campionato nordamericano di calcio Under-17", "text": "Il Campionato nordamericano di calcio Under-17 (ing. \"CONCACAF U-17 Championship\") \u00e8 una competizione calcistica per le nazionali di Nord e Centroamerica e Caraibi, riservata ai calciatori di et\u00e0 inferiore a 17 anni. \u00c8 organizzato dalla CONCACAF e vale come qualificazione al Campionato mondiale di calcio Under-17.\nStoria.\nNato come \"CONCACAF U-16 Tournament\", nel 1985 cambia la denominazione in \"CONCACAF U-16 Championship\". Dall'edizione del 1997, l'et\u00e0 limite fu alzata a 17 anni. A partire dal 1999, ha cambiato nuovamente nome in \"CONCACAF U-17 Tournament\": la formula prevedeva due gruppi di quattro squadre, ma nessuna finale. Nel 2009 torna a chiamarsi \"CONCACAF U-17 Championship\", ma l'edizione viene annullata a causa della pandemia influenzale del 2009."}
{"id": "3351751", "revid": "773636", "url": "https://it.wikipedia.org/wiki?curid=3351751", "title": "Bufalino", "text": ""}
{"id": "3351752", "revid": "131358", "url": "https://it.wikipedia.org/wiki?curid=3351752", "title": "Gubernija di Tver'", "text": ""}
{"id": "3351753", "revid": "28592", "url": "https://it.wikipedia.org/wiki?curid=3351753", "title": "Cosca mafiosa", "text": ""}
{"id": "3351756", "revid": "729019", "url": "https://it.wikipedia.org/wiki?curid=3351756", "title": "John Slettvoll", "text": "Statistiche.\n\"Statistiche aggiornate a luglio 2011.\""}
{"id": "3351761", "revid": "120678876", "url": "https://it.wikipedia.org/wiki?curid=3351761", "title": "Italo Terzoli", "text": "Insieme a Enrico Vaime - con il quale ha costituito la \"ditta\" artistica Terzoli &amp; Vaime - \u00e8 stato uno dei pi\u00f9 prolifici autori di teatro, di variet\u00e0 radiofonico e televisivo fra gli anni sessanta e gli anni settanta.\nBiografia.\nNel corso della sua carriera ha lavorato con Gino Bramieri, Wanda Osiris, Walter Chiari, Raimondo Vianello, Sandra Mondaini ed Enrico Montesano.\n\u00c8 stato autore di programmi tv, spesso in collaborazione con Enrico Vaime, come \"Controcanale\" (1960), \"L'amico del giaguaro\" (1961-1964), \"Leggerissimo\" (1962), \"Quelli della domenica\" (1968), \"Canzonissima\" (edizioni 1968-1970), \"Hai visto mai?\" (1973) \"Tante scuse\" (1974), \"Fantastico\" (edizione 1988).\nFra i film per cui ha curato la sceneggiatura si possono citare \"Una sera c'incontrammo\", \"Tutti possono arricchire tranne i poveri\", \"Il marito in collegio\", \"Io tigro, tu tigri, egli tigra\", \"Anche i bancari hanno un'anima\" e \"Il regalo\".\n\u00c8 morto il 13 maggio 2008 a 84 anni dopo una lunga malattia."}
{"id": "3351762", "revid": "588403", "url": "https://it.wikipedia.org/wiki?curid=3351762", "title": "Vasyl' Kobin", "text": "Carriera.\nClub.\nDopo aver giocato con il Klub Hoverla e con il Karpaty, il 19 giugno 2009 si trasferisce allo \u0160achtar Donec'k. Con gli arancio-neri vince 5 campionati, 3 Coppe e 4 Supercoppe nazionali. Con la stessa maglia esordisce anche nelle coppe europee.\nNell'agosto del 2014 si trasferisce, con la formula del prestito, al Metalist Kharkiv.\nNazionale.\nDopo aver disputato una sola gara con l'Under 21, viene convocato dalla Nazionale ucraina maggiore con regolarit\u00e0. All'attivo ha 11 presenze, la prima delle quali contro Andorra, vinta per 5-0 e valida per le Qualificazioni al campionato mondiale 2010."}
{"id": "3351769", "revid": "400518", "url": "https://it.wikipedia.org/wiki?curid=3351769", "title": "Leonid Polovinkin", "text": ""}
{"id": "3351770", "revid": "1573940", "url": "https://it.wikipedia.org/wiki?curid=3351770", "title": "Asaphobelis", "text": "Asaphobelis \u00e8 un genere di ragni appartenente alla famiglia Salticidae.\nDistribuzione.\nL'unica specie oggi nota di questo genere \u00e8 endemica del Brasile.\nTassonomia.\nA dicembre 2010, si compone di 1 specie:"}
{"id": "3351771", "revid": "287204", "url": "https://it.wikipedia.org/wiki?curid=3351771", "title": "Leonid Alekseevic Polovinkin", "text": ""}
{"id": "3351775", "revid": "1522738", "url": "https://it.wikipedia.org/wiki?curid=3351775", "title": "Parnas", "text": ""}
{"id": "3351779", "revid": "1745361", "url": "https://it.wikipedia.org/wiki?curid=3351779", "title": "Beled Hawo", "text": "Beled Hawo (in lingua somala: \"Beledxaawo\" o \"Buuloxaawo\" ) \u00e8 la seconda citt\u00e0, per grandezza, nella regione di Gedo, la regione somala pi\u00f9 larga di tutte, situata nella parte sud-ovest della Somalia. La citt\u00e0 \u00e8 servita da un aeroporto con alcuni voli anche internazionali. Beled Hawo \u00e8 il principale centro di commercio dell'intera regione. Belad Hawo \u00e8 la capitale del Distretto di Buuloxaawo, il quale, come la maggior parte dei distretti situati nella provincia di Gedo, prende il nome dalla sua citt\u00e0 principale.\nStoria.\nLa citt\u00e0 prende il nome dalla sua fondatrice Xaawo Cismaan Gurey che la fond\u00f2 nel 1910. In lingua somala il nome della citt\u00e0 significa \"Citt\u00e0 di Xawo\". Samater era la moglie di Khalif Shire, un soldato Somalo, allora residente a Mandera in quello che allora era il Northern Frontier District del Kenya. La citt\u00e0 fu completamente ricostruita negli anni 1960 dopo essere stata bruciata dalle forze armate Britanniche.\nNel 1985 la capitale della regione di Gedo fu trasferita da Garbaharey a Beled Hawo. La \nvicinanza di Beled Hawo al confine Somalo con l'Ogaden, (Etiopia), il Distretto di Mandera\n(Kenya), e la citt\u00e0-porto di Chisimaio, fece s\u00ec che le dimensioni della citt\u00e0 divennero sempre pi\u00f9 grandi. Ed in seguito Beled Hawo divent\u00f2 una delle pi\u00f9 importanti citt\u00e0 della Somalia e la seconda citt\u00e0, per grandezza nella regione di Gedo dopo Bardera. Per via della sua collocazione ambientale e dei suoi residenti dalla proverbiale ospitalit\u00e0 e generosit\u00e0, molti artisti somali hanno scritto delle canzoni riguardo Beled Hawo.\nInfrastrutture e trasporti.\nLa citt\u00e0 \u00e8 servita da un ente municipalizzata di autobus e da una societ\u00e0 di taxi collettivi, localmente conosciuta come i \"cavalli bianchi\" o, in lingua somala i \"faras cadeyaal\". Il parco macchine della societ\u00e0 di taxi collettivi \u00e8 costituito da piccole berline importate dal Giappone e da furgoncini che possono ospitare fino a 12 persone. A responsabilit\u00e0 di ogni taxi sono assegnate due addetti, il conducente e il Kirishboy (il Ragazzo del Garage), il quale si occupa di raccogliere il pagamento del passeggero e di comunicargli la destinazione del taxi collettivi.\nLa citt\u00e0 \u00e8 servita da un nuovo aeroporto (temporaneo), inaugurato nel 2004, dotato di una nuova pista di atterraggio asfaltata. Il vecchio aeroporto nella parte ovest del distretto, viene oramai solo usato da piccoli aeroplani e da jet adibiti al trasporto merci. Le citt\u00e0 vicine a Beled Hawo sono Garba Harre, Lugh, Doollow, e Dhamasa.\nMunicipalit\u00e0.\nL'amministrazione del distretto di Beled Hawo viene effettuata dal partito islamico di Al-Shababs, il quale ha instaurato una buona relazione di collaborazione con il Northern Frontier District, appartenente al Kenya, per la maggior parte popolato da gente di etnia Somala. L'amministrazione distrettuale ha continuato a mantenere rapporti di zona franca con la vicina citt\u00e0 di Mandera, al di l\u00e0 del confine con il Kenya. Ogni giorno ingenti quantit\u00e0 di merci e migliaia di studenti attraversano il posto di blocco (o dogana) al confine con il Kenya, per e dalla citt\u00e0 di Mandera."}
{"id": "3351787", "revid": "486946", "url": "https://it.wikipedia.org/wiki?curid=3351787", "title": "Garbaharey", "text": ""}
{"id": "3351789", "revid": "287204", "url": "https://it.wikipedia.org/wiki?curid=3351789", "title": "Ritratto di giovane (Lotto)", "text": ""}
{"id": "3351792", "revid": "729019", "url": "https://it.wikipedia.org/wiki?curid=3351792", "title": "Artem Fedec'kyj", "text": "Carriera.\nClub.\nDurante la sua carriera ha giocato con varie squadre di club, tra cui lo \u0160achtar, che il 19 giugno 2009 lo ha ceduto in prestito al Karpaty fino al 2010.\nNazionale.\nViene convocato per gli Europei 2016 in Francia."}
{"id": "3351793", "revid": "11266", "url": "https://it.wikipedia.org/wiki?curid=3351793", "title": "Millefoglie", "text": "Il millefoglie (in francese: \"mille-feuille\" o \"millefeuille\"), anche conosciuto come Napoleon, \u00e8 un dolce tipico della cucina francese. Tradizionalmente il millefoglie \u00e8 composto da tre strati di pasta sfoglia, che si alternano con due strati di crema pasticciera, bench\u00e9 esistano varianti che sostituiscono la crema con panna, confettura o altro. La parte superiore \u00e8 di solito glassata. In alternativa, lo strato di pasta superiore pu\u00f2 essere spolverato con zucchero a velo, cacao o mandorle sbriciolate. Di solito nelle versioni pi\u00f9 ricercate per grandi occasioni si pu\u00f2 rifinire con panna di contorno che d\u00e0 lustro al dolce.\nStoria.\nL'esatta origine del millefoglie \u00e8 sconosciuta. Se ne rinvengono le prime tracce nel libro \"Cuisinier fran\u00e7ois\" di Fran\u00e7ois Pierre de La Varenne del 1651. In seguito la ricetta \u00e8 stata perfezionata da Marie-Antoine Car\u00eame. Car\u00eame, che scriveva alla fine del XVIII secolo, considerava la ricetta di \"antiche origini\".\nIn Russia e fuori dall'Europa si chiama \"Napoleon\" e si attribuisce l\u2019origine alla ben pi\u00f9 recente liberazione di Mosca nel 1812.\nComposizione.\nIl millefoglie \u00e8 composto da tre strati di pasta sfoglia e due strati di crema pasticciera. La parte superiore del dolce \u00e8 guarnita con glassa bianca (zucchero), o bianca e nera (cioccolato) a strisce. In anni recenti, sono state create ricette di millefoglie salati, con formaggio e spinaci o altri ripieni salati.\nCompetizione.\nIl \"Great Australian Vanilla Slice Triumph\" \u00e8 una gara annuale per la migliore torta millefoglie che si tiene a Merbein nella Victoria occidentale. I criteri di giudizio prevedono che \"una volta assaggiata, la torta debba rivelare una crema dalla struttura cremosa e liscia e un equilibrio di gusto fra il gusto della vaniglia e la pasta croccante, sormontata da una glassa liscia e lucida, o fondente\"."}
{"id": "3351797", "revid": "1024534", "url": "https://it.wikipedia.org/wiki?curid=3351797", "title": "Patrulla \u00c1guila", "text": "La Patrulla \u00c1guila (in italiano: pattuglia dell'Aquila) \u00e8 la pattuglia acrobatica che rappresenta l'Ej\u00e9rcito del Aire. Fondata il 4 giugno 1985, ha sede nella base aerea di San Javier vicino a La Manga nella regione della citt\u00e0 di Murcia in Spagna. Il primo volo della Patrulla Aguila venne effettuato con 5 velivoli CASA C-101, decollati dalla base aerea e grazie all\u2019interesse suscitato e al grande successo di questi primi voli, gli aerei vengono aumentati a 6 dopo poco tempo per poi divenire 7 nell\u2019aprile 1988, numero attuale in carico alla pattuglia. .\nI piloti della pattuglia sono 7 , tutti in servizio attivo e qualificati su caccia o caccia bombardieri, istruttori presso l\u2019Academia General del Aire, 4 invece sono i piloti di riserva e tutti appartengono al 794 Escuadron.\nStoria.\nLe prime pattuglie acrobatiche nell'Ej\u00e9rcito del Aire risalgono al 1954. Una delle pi\u00f9 importanti \u00e8 la \"Patrulla Ascua\",che aveva la base all'Aeroporto di Valencia ed era dotata di F-86 Sabre. Tra il 1956 e il 1965 la \"Patrulla Ascua\" ha effettuato numerose manifestazioni sia nazionali che internazionali. L'attuale pattuglia acrobatica spagnola, la Patrulla \u00c1guila, nacque il 4 giugno 1985 grazie agli sforzi e alla volont\u00e0 di un gruppo di docenti dell\"'Academia General del Aire\". All'inizio la Patrulla era composta da cinque velivoli per averne sette, il numero attuale, dovette aspettare l'aprile del 1988. Nel mese di ottobre del 1991 la \"Patrulla Aguila\" adotta l'attuale livrea. Dalla data della sua fondazione la Patrulla \u00c1guila si \u00e8 esibita sia in manifestazioni o eventi nazionali sia internazionali recandosi in Italia, Finlandia, Israele, Turchia e, dal 2003, negli Stati Uniti e in Canada.\nI ruoli.\nLa pattuglia \u00e8 composta di sette piloti (pi\u00f9 un capo a terra e il personale meccanico) che occupano sette ruoli differenti. Ovvero:\nLe manifestazioni.\nLe manifestazioni durano circa 25 minuti. La pattuglia resta sempre unita ad eccezione del solista \"singolo\" (\u00c1guila 5) e la coppia (Aguilas 6 e 7), che si dissociano brevemente per effettuare manovre particolari prima di riunirsi alla formazione.\nLe manovre della pattuglia sono condotte a tre diversi livelli di altitudine (chiamati tablas):\n- Alto livello (tabla alta) : superiore a 4500 piedi (circa 1400 metri) alla base della manovra;\n- Basso (tabla baja) : sopra i 2500 piedi (circa 762 metri) alla base;\n- Molto bassa (tabla plana) : superiore a 1500 piedi (460 metri) alla base.\nLa flotta.\nPatrulla \u00c1guila utilizza sette aerei CASA C-101 Aviojet di fabbricazione spagnola. Si tratta di una monoposto in grado di raggiungere la velocit\u00e0 di 770\u00a0km / h ed una quota di 42.000 piedi (14\u00a0km).\nCuriosit\u00e0.\nNel gennaio 2022, alla rotonda d'ingresso della colonia militare Ciudad del Aire, situata nella citt\u00e0 madrilena di Alcal\u00e1 de Henares, \u00e8 stato installato un C-101 della Patrulla \u00c1guila in omaggio al comandante Eduardo \"Ayo\" Garvalena, morto il 27 febbraio 2020. L'aereo porta il nome del pilota sulla fusoliera e il numero cinque sulla coda. "}
{"id": "3351807", "revid": "1573940", "url": "https://it.wikipedia.org/wiki?curid=3351807", "title": "Chalcotropis", "text": "Chalcotropis \u00e8 un genere di ragni appartenente alla famiglia Salticidae.\nDistribuzione.\nLe 10 specie oggi note di questo genere sono diffuse nell'Asia sudorientale: in particolare, 4 sono endemiche delle Filippine, 3 dell'isola di Celebes; le rimanenti 3 di Giava, isole Tonga e India.\nTassonomia.\nA dicembre 2010, si compone di 10 specie:"}
{"id": "3351810", "revid": "228587", "url": "https://it.wikipedia.org/wiki?curid=3351810", "title": "Ritratto di giovane (Lotto Uffizi)", "text": "Il Ritratto di giovane \u00e8 un dipinto a olio su tavola (29x23 cm) di Lorenzo Lotto, databile al 1506 circa e conservato negli Uffizi a Firenze.\nStoria e descrizione.\nL'opera faceva parte delle raccolte del cardinale Leopoldo de' Medici, che l'aveva acquistata dalla collezione Cornaro. In tribuna dal 1675 al 1769, fu citata nell'inventario del 1675 come ritratto di Raffaello di mano di Leonardo da Vinci, un'ipotesi mantenuta fino all'inventario della Galleria del 1784. In quello del 1825 \u00e8 ricordato come opera di anonimo e solo nel 1910 venne avvicinato al Lotto, da Gluck. Negli anni sessanta venne restaurata e in quell'occasione delle radiografie mostrarono un disegno sottostante di una testa di tre quarti, volta a sinistra, \"alla Giorgione\", in tutta probabilit\u00e0 di una mano diversa.\nVolpe rifer\u00ec l'opera agli anni romani del giovane Lotto, mentre Bonnet ne rifiut\u00f2 l'attribuzione. Alcuni iporizzano che sia da legare al soggiorno trevigiano (1503-1506), quindi alla fase giovanile dell'artista.\nCon un taglio molto stretto, la testa del giovinetto \u00e8 ritratta frontalmente, su sfondo verde. Indossa una giacca nera e un cappello dello stesso colore, mentre la camicia \u00e8 bianca. I capelli sono lunghi e scriminati al centro, gli occhi e il naso grandi, la bocca carnosa, il mento appuntito con fossetta.\nL'attribuzione al Lotto si basa sull'espressione di vivida sfrontatezza, ancorch\u00e9 misurata, sottolineata dal contatto visivo diretto.\nIl 12 gennaio 1965 il ritratto di Lorenzo Lotto fu gravemente danneggiato nell'ambito di un atto vandalico che coinvolse altri ventidue dipinti conservati in Galleria compiuto da una mano rimasta ignota."}
{"id": "3351812", "revid": "38516768", "url": "https://it.wikipedia.org/wiki?curid=3351812", "title": "Patto con il diavolo", "text": ""}
{"id": "3351820", "revid": "74801", "url": "https://it.wikipedia.org/wiki?curid=3351820", "title": "Exhibition Place", "text": "Exhibition Place si trova nella citt\u00e0 di Toronto in Canada, sulle sponde del Lago Ontario. Occupa un'area di e al suo interno vi sono aree espositive, di commercio, ristoranti, teatri e sale per concerti, parchi, attrezzature sportive, e numerosi siti storici provinciali e nazionali.\nDa met\u00e0 agosto fino ai primi di settembre, ogni anno, vi si tiene la Canadian National Exhibition (CNE) (Fiera nazionale del Canada), una delle fiere pi\u00f9 grandi e di maggior richiamo di tutto il Nord America; rappresenta una parte importante della cultura della citt\u00e0, della nazione intera.\nL'area da un lato \u00e8 protetta per la presenza di edifici di pregio, sull'altro fronte vi sono diverse azioni di sviluppo. Infatti nell'area sorgono cinque edifici (Fire Hall/Police Station, Government Building, Horticulture Building, Music Building e il Press Building), tutti progettati da George Gouinlock, che nel 1988 sono stati riconosciuti come National Historic Site of Canada."}
{"id": "3351823", "revid": "872573", "url": "https://it.wikipedia.org/wiki?curid=3351823", "title": "Cornus (Sardegna)", "text": "Cornus \u00e8 un'antica citt\u00e0-stato della Sardegna, fondata nell'ultimo quarto del VI secolo a.C. I suoi resti si trovano nei pressi del comune di Cuglieri, in provincia di Oristano a pochi passi dalla frazione di S'Archittu.\nLa citt\u00e0 era costituita da una acropoli (sono visibili i resti delle mura) sul colle di Corchinas e da quartieri artigianali e di abitazioni nelle zone pianeggianti.\nLa citt\u00e0 \u00e8 citata (\"Kornos\") dal geografo Claudio Tolomeo (II secolo) nell'interno dell'isola e viene riportata nell'Itinerario Antonino (\"Cornos\") a met\u00e0 strada tra Bosa e \"Tharros\". Tito Livio ne parla come della capitale dei nuragici ai tempi della rivolta antiromana di Ampsicora nel 215 a.C., nell'ambito della quale fu conquistata da Tito Manlio Torquato.\nDivenne municipio in epoca flavia o traianea e fu colonia nel III secolo.\nNella citt\u00e0 doveva esistere, sul colle di Corchinas, un'area pubblica, forse il foro, dalla quale provengono alcune iscrizioni onorarie. Sono visibili inoltre resti di un impianto termale in opera listata, probabilmente restaurato sotto Graziano, Valentiniano e Teodosio (379-383).\nBonifacio, vescovo di \"Sanaphar\" o \"Sanafer\" (identificata da alcuni studiosi con la diocesi di \"Cornus\"), con altri 466 vescovi, tra i quali i sardi Lucifero di Kalaris, Martiniano di Forum Traiani, Vitale di Sulci e Felix di Turris, partecip\u00f2 nel 484 al concilio di Cartagine che fu indetto da Unerico, Re dei Vandali, con l'intento di convertire i cattolici all'arianesimo.\nIn epoca tardo-antica, poco distante dalla citt\u00e0 (frazione di Santa Caterina di Pittinuri) sorse il complesso cristiano di Columbaris, con un vasto cimitero che ha restituito diversi sarcofagi e un primo edificio a pianta basilicale a carattere funerario, preceduto da un battistero (III-IV secolo). Due altre basiliche sorsero nel V-VI secolo, con altre strutture. Il primo nucleo fu abbandonato dopo l'VIII secolo.\n\u00c8 raggiungibile dalla Strada Statale 292 Nord Occidentale Sarda, il cui ingresso \u00e8 situato tra le borgate di Santa Caterina di Pittinuri e S'Archittu."}
{"id": "3351824", "revid": "1214201", "url": "https://it.wikipedia.org/wiki?curid=3351824", "title": "J\u00f6rgen Lennartsson", "text": "Carriera.\nAllenatore.\nLennartsson inizi\u00f2 la sua carriera da allenatore in patria, ricoprendo questo ruolo inizialmente in squadre minori e, successivamente, facendo l'assistente in club maggiormente importanti. La prima importante esperienza in panchina arriv\u00f2 nel 2002, quando fu nominato nuovo tecnico dell'H\u00e4cken. In seguito, fu anche commissario tecnico della , con cui partecip\u00f2 al campionato europeo di categoria del 2009: in questo torneo, raggiunse le semifinali con la sua selezione.\nDopo la nomina di Erik Hamr\u00e9n come commissario tecnico della , i giornali riportarono la voce che Lennartsson gli avrebbe fatto da assistente.\nIl 2 agosto 2010 fu nominato allenatore dello Stab\u00e6k a partire dal 1\u00ba gennaio 2011. Nel 2012, divent\u00f2 tecnico dell'Elfsborg. Il 30 settembre 2013 fu esonerato.\nRitorn\u00f2 in panchina all'inizio della stagione 2015, come tecnico dell'IFK G\u00f6teborg. Dopo un secondo posto conseguito al termine dell'Allsvenskan 2015 e un quarto posto al termine dell'Allsvenskan 2016, Lennartsson fu esonerato il 18 luglio 2017 a causa del deludente andamento della squadra nel corso della stagione 2017 (solo 18 punti nelle 14 partite fino a l\u00ec giocate).\nIl 13 luglio 2018 venne nominato nuovo allenatore del Lillestr\u00f8m. Il 2 dicembre 2019 fu esonerato.\nNella stagione 2020 non allen\u00f2 alcuna squadra, ma in vista della stagione 2021 venne scelto dalla dirigenza dell'Helsingborg nel tentativo di risalire in Allsvenskan, visto che i rossoblu avevano appena concluso un'annata culminata con la retrocessione in Superettan."}
{"id": "3351830", "revid": "297059", "url": "https://it.wikipedia.org/wiki?curid=3351830", "title": "Sacra Famiglia con i santi Girolamo e Anna", "text": "La Sacra Famiglia con i santi Girolamo e Anna \u00e8 un dipinto a olio su tela (69x87,5\u00a0cm) di Lorenzo Lotto, firmato e datato 1534, e conservato negli Uffizi a Firenze.\nStoria e descrizione.\nL'opera \u00e8 documentata a palazzo Pitti dall'inizio del Settecento e se ne conosce una seconda versione nella collezione Seilern di Londra, della quale la tavola degli Uffizi \u00e8 forse una derivazione.\nIl dipinto degli Uffizi infatti mostra un san Girolamo laddove in quello londinese \u00e8 presente un paesaggio attraverso una finestra aperta. La composizione \u00e8 giocata lungo le diagonali, con il gruppo della Madonna col Bambino vegliato da sant'Anna a destra e Giuseppe in adorazione a sinistra, sormontato da Girolamo pi\u00f9 in ombra e di qualit\u00e0 leggermente inferiore.\nCome in altre opere dell'epoca spiccano i contrasti vivi tra i colori, il panneggio irrequieto, l'espressivit\u00e0 patetica dei personaggi, soprattutto Giuseppe dal volto in estasi. La luce indugia sulle figure con molta libert\u00e0, evidenziando il gruppo destro e mettendo in secondo piano i personaggi a sinistra."}
{"id": "3351832", "revid": "1305772", "url": "https://it.wikipedia.org/wiki?curid=3351832", "title": "Monte Zuqualla", "text": "Il monte Zuqualla (anche Zuquala o Chukala ) \u00e8 un antico vulcano, ora non pi\u00f9 attivo, ubicato nella regione Oromia dell'Etiopia. Si trova nella woreda di Ada'a Chukala nella zona di Misraq Shewa. Si innalza da una pianura, 30\u00a0km a sud di Debre Zeyit. \u00c8 rinomato per il suo lago, di forma ellittica, formatosi nel cratere vulcanico, che si chiama lago Dembel. Il diametro maggiore del lago Dembel \u00e8 di circa 1\u00a0km mentre la sua circonferenza \u00e8 di 6\u00a0km.\nSia il monte Zuqualla sia il lago Dembel sono considerati sacri dalla chiesa ortodossa etiope e dal popolo pagano degli oromo.\nIl lago Dembel possiede una piccola isola sulla quale \u00e8 stato costruito un monastero, che si dice sia stato fondato da san Gebre Manfas nel luogo di eremitaggio di san Mercurius. La chiesa alle pendici del monte Zuqualla fu saccheggiata \u00e8 il monastero nell'isola, al centro del lago Dembel, distrutto nel 1531 dall'imam Ahmad Gragn; al posto del monastero, nell'isola del lago Dembel, furono poi costruite due chiese, la prima sotto progetto dell'italiano Sebastian Castagna, commissionata nel 1880 dall'imperatore Menelik II d'Etiopia, mentre la seconda vi fu edificata durante il regno dell'imperatore \nHail\u00e9 Selassi\u00e9 I. Esistono molti altri siti sacri alle pendici di questa montagna, molti dei quali costituiti da formazioni rocciose. Il monastero situato sull'isola del lago Dembel, nel cratere vulcanico di monte Zuqualla, \u00e8 il sito di un festival con cadenza annua.\nGli esploratori Orazio Antinori, Antonelli e Antonio Cecchi usarono il monte Zuqualla come punto di riferimento per identificare molti luoghi a livello geografico, durante il maggio 1881. Sotto commissione della Cambridge University e del British Museum, nel 1926, il dottor Scott vi raccolse una vasta collezione entomologica. Tre dei leader del fallito colpo di stato etiope del 1960, scapparono dalla capitale al monte Zuqualla dove la famiglia Moya possedeva delle terre. Due di questi leader furono ammazzati il 24 dicembre, mentre il terzo, Mengistu Neway, gravemente ferito, fu catturato e portato a Addis Abeba per essere processato. "}
{"id": "3351836", "revid": "767487", "url": "https://it.wikipedia.org/wiki?curid=3351836", "title": "Bill Bertka", "text": ""}
{"id": "3351840", "revid": "15756", "url": "https://it.wikipedia.org/wiki?curid=3351840", "title": "Aloisio Gonzaga", "text": "Signore di Castel Goffredo, Castiglione e Solferino per testamento del padre Rodolfo, morto nel 1495 nella battaglia di Fornovo, fu il capostipite dei rami cadetti di Casa Gonzaga: i Gonzaga di Castel Goffredo, Castiglione e Solferino e i Gonzaga di Castel Goffredo, questo estintosi nel 1593. Fu fedele alla causa imperiale e all'imperatore Carlo V, che nel 1543 fece visita al suo palazzo a Castel Goffredo (\"Castel Giuffr\u00e9\" al tempo).\nFu uno dei personaggi pi\u00f9 importanti della storia di Castel Goffredo: a lui si deve gran parte dell'impianto urbanistico rinascimentale del paese, che elesse a capitale del suo feudo, comprendente anche Castiglione e Solferino.\nBiografia.\nPassato alla storia come \"Luigi di Castel Goffredo\", era il sesto figlio del nobile condottiero Rodolfo Gonzaga (a testimonianza di ci\u00f2 rimane una ora murata sul fianco ovest della torre civica di Castel Goffredo, che recita , ma presente all'epoca sul rivellino) della linea principale dei Gonzaga di Mantova, signore di Castiglione, Castel Goffredo, Solferino, Luzzara e Poviglio, e di Caterina Pico, sorella del famoso umanista Giovanni Pico della Mirandola.\nAloisio nacque nel feudo di Luzzara forse nel palazzo della Macina, e alla morte dei genitori (1495 il padre e 1501 la madre) pass\u00f2 sotto la tutela di suo cugino Francesco II Gonzaga, marchese di Mantova, che ne protesse l'ingente patrimonio ereditato (tra cui le terre di Marmirolo, Massimbona, Villabona; Poletto, Libiola e Valle del Soccorso nel territorio di Ostiglia) anche dalle mire espansionistiche di Venezia.\nIl testamento di Rodolfo Gonzaga.\nIl testamento di Rodolfo prevedeva che i due fratelli superstiti Gianfrancesco e Aloisio non entrassero in possesso dei beni ereditati prima della loro maggiore et\u00e0. Nel 1502 Gianfrancesco e Aloisio vennero investiti delle loro terre dall'imperatore Massimiliano I e solo nel 1508 il fratello maggiore venne autorizzato a operare la divisione. Ludovico Gonzaga, vescovo di Mantova, alla propria morte nel 1511 - violando di fatto il patto di consignoria col fratello Rodolfo - con un testamento segreto lasci\u00f2 le terre di Castel Goffredo e Ostiano al nipote Ludovico di Bozzolo, che il 21 gennaio 1511 occup\u00f2 militarmente Castel Goffredo inviando il suo luogotenente Sebastiano da Este. Gli abitanti di Castel Goffredo inviarono a Gazzuolo quattro procuratori che giurarono fedelt\u00e0 al nuovo signore. Nove giorni dopo per\u00f2, il 30 gennaio, Aloisio prese possesso di Castel Goffredo, Castiglione e Solferino, grazie all'aiuto del marchese di Mantova Francesco che prese le sue difese, inviando anche truppe armate al comando di Alessio Beccaguto. La causa davanti alla corte imperiale per il possesso del feudo si protrasse sino al 22 settembre 1513, quando a Mantova a palazzo San Sebastiano venne firmato l'accordo sulla spartizione delle terre tra i cugini.\nCresciuto alla corte di Mantova nel mestiere delle armi, seguendo le orme del padre perito il 6 luglio 1495 nella battaglia di Fornovo, ebbe una vita molto battagliera e gloriosa. Il suo debutto avvenne con Francesco II Gonzaga a fianco degli imperiali contro i veneziani durante la difesa di Asola nell'ottobre del 1515; l'imperatore Massimiliano I d'Asburgo conferm\u00f2 ad Aloisio l'investitura nei suoi feudi e l'imperatore Carlo V approv\u00f2 la riconferma nel 1521.\nAloisio fu educato anche allo studio delle lettere. Agli inizi del 1516 venne inviato alla corte di Francesco Maria I Della Rovere, duca di Urbino, per affinare l'arte militare e qui rimase sino alla fine di quell'anno.\nIl condottiero.\nSotto la sua signoria, nel 1516 a Castel Goffredo si diede inizio all'edificazione della chiesa parrocchiale intitolata a Sant'Erasmo, forse su fondazione di una chiesa pre-esistente della seconda met\u00e0 del Quattrocento, dopo che la precedente, situata nel perimetro di Castelvecchio (\"Castellum vetus\"), venne abbattuta per fare posto al giardino del principe.\nMilit\u00f2 sotto le insegne della Repubblica Veneta e poi sotto quelle dell'imperatore Carlo V che, per la sua fedelt\u00e0, lo ricompens\u00f2 con una pensione annua di 500 ducati. Aloisio ebbe rapporti molto stretti con papa Leone X al tempo in cui il pontefice (1516) requis\u00ec il ducato di Urbino per investire il nipote Lorenzo de' Medici. In quell'anno il papa scomunic\u00f2 Aloisio per essersi impegnato con Francesco Maria I Della Rovere nella difesa di Urbino. Fu proposto alla guardia di Pesaro dal Della Rovere, ma ebbe un alterco col capitano urbinate Ferdinando Spagnolo che rimase ucciso e Aloisio fu costretto a lasciare la citt\u00e0 via mare. L'anno seguente la scomunica venne tolta e il Gonzaga venne invitato dal pontefice a partecipare al corteo diretto in Francia in occasione delle nozze (5 maggio 1518, castello di Amboise) del nipote Lorenzo con Maddalena de La Tour d'Auvergne. Dalla Francia, Aloisio pass\u00f2 per un breve periodo in Inghilterra e conobbe il re Enrico VIII.\nAlla presenza di papa Leone X, spos\u00f2 in prime nozze a Mantova il 24 luglio 1519 Ginevra Rangoni, nobile modenese, figlia del conte condottiero Niccol\u00f2 Maria e sorella del famoso condottiero Guido, dalla quale non ebbe figli. I due sposi si stabilirono inizialmente in citt\u00e0 nel palazzo ereditato dal padre Rodolfo e affrescato dal pittore veronese Giovanni Maria Falconetto e frequentarono la corte del cugino Francesco II e della moglie Isabella d'Este. A corte Aloisio conobbe il poeta Matteo Bandello, esule da Milano e ospite dei signori di Mantova, che sar\u00e0 in seguito suo ospite a Castel Goffredo.\nPrese parte con l'esercito pontificio contro il re di Francia Francesco I all'assedio di Parma nel 1521 e ivi perse un occhio e rimase ferito a una gamba. Curato dal medico dei Gonzaga Abramo Ari\u00e9, rimase per\u00f2 guercio e zoppo. Nel 1522 la sua compagnia di cavalleggeri sub\u00ec una pesante sconfitta a Fiorenzuola ad opera dei francesi. Nel maggio del 1523 accompagn\u00f2 in Spagna alla corte di Carlo V Ferrante Gonzaga, che iniziava la sua carriera militare, e nell'occasione Aloisio venne nominato cameriere dell'imperatore.\nNella primavera del 1522 il marchese ebbe modo di conoscere la futura sant'Angela Merici, che si rec\u00f2 nel castello di Aloisio di Solferino dopo aver fatto visita alla tomba della beata Osanna Andreasi, morta nel 1505.\nIl rafforzamento delle mura.\nStabilitosi a Castel Goffredo, dal 1520 al 1532 diede inizio al rafforzamento delle fortificazioni del paese, che dot\u00f2 di possenti torrioni e fossato, e all'abbellimento del suo palazzo (ora Gonzaga-Acerbi) e della loggia con opere pittoriche attribuite ad allievi di Giulio Romano e che diverr\u00e0 sede della sua corte sfarzosa. Fu il primo dei Gonzaga a fissare la propria dimora in loco. Fece costruire, intorno al 1530, alle porte di Castel Goffredo, la Corte Gambaredolo, destinata a residenza di villeggiatura dei \"Gonzaga di Castel Goffredo\" e dove, nel 1592, verr\u00e0 assassinato per motivi ereditari il figlio Alfonso per mano di alcuni sicari del nipote Rodolfo di Castiglione, fratello di San Luigi.\nAl suo rientro a Castel Goffredo nel novembre del 1523 fu assunto dai veneziani, che avevano abbandonato i francesi per schierarsi con l'imperatore e il papa. In quel tempo, fu al centro di una contesa cavalleresca, sfociata in una richiesta di duello, tra il conte Ludovico Barbiano da Belgioso, al tempo al soldo della Francia e Aloisio: costui si sent\u00ec offeso per un'affermazione in cui venivano dichiarati \"poltroni\" i militari al servizio di Venezia. Il Barbiano rientr\u00f2 in Italia nell'aprile 1526 ed il luogo del duello venne scelto a Scandiano, feudo del conte Giovanni Battista Boiardo, parente da parte di madre del Gonzaga. Grazie all'intervento di papa Clemente VII, tramite il marchese di Mantova, e della Repubblica di Venezia, che chiese al duca di Ferrara Alfonso I d'Este di impedire il duello, lo scontro non ebbe luogo.\nDal febbraio 1524 partecip\u00f2 sotto le insegne della Serenissima agli assedi di Martinengo e Garlasco, dove rimase ferito. Non partecip\u00f2 direttamente alla battaglia di Pavia, ma il 25 febbraio 1525 incontr\u00f2 il re Francesco I di Francia, tenuto prigioniero nel castello di Pizzighettone. Aloisio nell'occasione tratt\u00f2 anche la liberazione del parente Federico Gonzaga da Bozzolo, anch'egli prigioniero, per conto della moglie Giovanna Orsini.\nIl 20 novembre 1526 assistette al passaggio sulle terre dello Stato gonzaghesco, senza provocare saccheggi, delle truppe dei lanzichenecchi, provenienti da Lonato e Castiglione verso Goito e attraverso il Serraglio mantovano, in marcia verso Roma. Il 25 novembre li combatt\u00e9 a Governolo a fianco dell'amico Giovanni delle Bande Nere, che durante gli scontri rimase gravemente ferito. Trasportato a Mantova nel palazzo di Aloisio, sub\u00ec l'amputazione della gamba destra ferita da parte del medico dei Gonzaga Abramo Ari\u00e9 e quivi mor\u00ec il 30 novembre. Nel momento della morte gli era accanto un amico comune, il poeta Pietro Aretino.\nNel 1528 abbandon\u00f2 le insegne della Serenissima per passare con gli imperiali e attacc\u00f2 Lonato e Peschiera al comando di 200 cavalli.\nAll'arrivo di Carlo V in Italia, Aloisio si rec\u00f2 a Genova per rendergli omaggio e il 21 settembre 1529 ricevette dalle mani dell'imperatore il grado di capitano generale delle truppe cesaree in Italia. Il 5 novembre 1529 partecip\u00f2 all'ingresso in Bologna e il 24 febbraio 1530 fu presente alla incoronazione del sovrano, a cui segu\u00ec il 25 marzo la fastosa cerimonia a Mantova con la consegna della corona ducale a Federico II Gonzaga.\nAlla crociata.\nDopo un soggiorno di due anni negli ozi di Castel Goffredo, approssimandosi l'esaurimento delle finanze, nel 1532 riprese le armi recandosi a Linz, in Austria, per partecipare alla crociata contro il sultano turco Solimano indetta dall'imperatore. In quegli anni fu tacciato, poi scagionato, dal barbiere del duca Pier Antonio da Sermide, assieme al cognato Cesare Fregoso, di essere stato il possibile mandante dell'avvelenamento di Francesco Maria I Della Rovere, al tempo capitano generale della Chiesa, morto il 20 ottobre 1538 a Pesaro.\nIn una lettera datata 13 febbraio 1536 e indirizzata da Aloisio a Pietro Aretino si fa cenno di un dono di calze di seta all'amico (per l'amata Pierina Riccia), che, prodotte in loco e inviate anche all'imperatore, costituiscono il primo accenno di quell'arte della tessitura che caratterizzer\u00e0 Castel Goffredo, sino a diventare la futura \"citt\u00e0 della calza\".\nMilit\u00f2 come maestro di campo nel 1536 sotto le insegne imperiali contro i francesi in Piemonte nell'esercito del marchese del Vasto Alfonso III d'Avalos, al comando di Antonio de Leyva e dopo la campagna del 1537, che culmin\u00f2 con l'assedio e la resa di Cherasco e la conseguente tregua di Nizza del 1538, Aloisio, al culmine della carriera militare, si ritir\u00f2 stabilmente a Castel Goffredo. La sua salute era precaria a causa delle numerose ferite e della gotta, che lo costrinse a trascorrere gli ultimi anni di vita su una sedia.\nRimasto vedovo di Ginevra e senza eredi nel 1540, si rispos\u00f2 nello stesso anno con la contessa Caterina Anguissola, figlia del conte Giovanni Giacomo di Piacenza e vedova di Andrea Borgo di Cremona, dalla quale ebbe tre figli maschi. Il suo matrimonio lo port\u00f2 a inimicarsi, in seguito, la potente famiglia dei Farnese, essendo suo cognato Giovanni Anguissola, Agostino Landi e lo stesso Aloisio, implicati nella congiura che port\u00f2 alla morte del duca di Parma e Piacenza Pier Luigi Farnese nel 1547. Tra i congiurati figuravano anche i fratelli Alessandro e Camillo Pallavicino assieme al conte Gianluigi Confalonieri.\nAloisio risiedette prima ad Alessandria e successivamente a Vercelli, dove si ammal\u00f2 gravemente di gotta, e fu costretto, nel 1540, a ritirarsi definitivamente a Castel Goffredo. In questo anno Aloisio autorizz\u00f2 il banchiere ebreo De Norsa all'apertura nel paese di un banco di prestito.\nLa corte di Castel Goffredo.\nGiovane di rango, fu erudito nell'arte e nelle lettere, come da tradizione della famiglia della madre Pico della Mirandola, Aloisio si dilettava nella scrittura e nella composizione di commedie, che regolarmente faceva avere a Federico, marchese e poi duca di Mantova, delle quali non ci \u00e8 pervenuta copia. Conosciuto per questo dagli scrittori contemporanei, pare che Ludovico Ariosto l'abbia citato nell'Orlando furioso, accomunandolo all'\"altro Luigi\" (Luigi Gonzaga \"Rodomonte\"): \nFu buon amministratore e perfezion\u00f2 gli ordinamenti giuridici territoriali. Venne ricordato come uno dei signori pi\u00f9 amati dal popolo castellano. \nAmante dei piaceri della vita, fece della sua corte sfarzosa un centro di cultura ospitando personaggi illustri, tra cui il capitano imperiale Luigi Gonzaga \"Rodomonte\", il poeta Pietro Aretino nel 1536, dal 1538 al 1541 lo scrittore Matteo Bandello (che divenne suo segretario e qui conobbe Lucrezia Gonzaga di Gazzuolo e sua sorella Isabella) con Cesare Fregoso, Costanza Rangoni e i loro figli. Probabilmente il Bandello raccont\u00f2 a corte del grande carnevale di Verona e di Tommaso da Vico, che davanti alla basilica di San Zeno distribuiva cibarie al popolo affamato; da qui forse ebbe inizio la tradizione del carnevale di Castel Goffredo.\nFrequentarono la corte anche Paolo Battista Fregoso, militare parente di Cesare, l'ambasciatore Antonio Rincon lo studioso di chiromanzia frate Patrizio Tricasso da Ceresara e il poeta Vincenzo Barsio detto \"Mantovano\", che dedic\u00f2 ad Aloisio il poema latino \"Alba\", il diplomatico conte Agostino Landi, Costanza Gonzaga di Novellara e Cornelia Malaspina, nota per essere stata l'amante in Italia di Francisco de Los Cobos, segretario di Stato dell'imperatore Carlo V, e che venne anche nominata da Matteo Bandello.\nAloisio Gonzaga si ciment\u00f2 in diversi tornei e combattimenti contro suoi avversari ed era considerato, all'epoca, un'autorit\u00e0 in materia di duelli. Forse, inoltre, incaric\u00f2 la scuola di Giulio Romano di affrescare la sua \"domus\": rimangono ancora oggi nella loggia del palazzo testimonianze pittoriche importanti di quel periodo.\nLa visita di Carlo V.\nStorico fu l'incontro che avvenne con l'imperatore Carlo V (che scherzosamente lo chiamava \"vecchia volpe italiana\"): il 28 giugno 1543 fu ospite col suo seguito di Aloisio a Castel Goffredo per l'intera giornata e ottenne le chiavi della fortezza. Il sovrano, accompagnato dal Governatore di Milano Alfonso III d'Avalos, incontr\u00f2 in quella data nel castello di Medole anche Ferrante Gonzaga, il cardinale Ercole Gonzaga e Margherita Paleologa (moglie di Federico II), per legittimare la duplice investitura nei titoli di Duca di Mantova e Marchese del Monferrato di Francesco Gonzaga, figlio di Margherita e Federico, oltre a concordare le sue future nozze con Caterina d'Austria, nipote dell'imperatore. In un manoscritto anonimo si legge:\nAlla fine del 1547 Aloisio mise a disposizione di Ferrante I Gonzaga, al tempo governatore del Ducato di Milano, la sua esperienza militare per consegnare agli imperiali il nemico Piero Strozzi.\nL'epilogo.\nGovern\u00f2 i suoi feudi con equit\u00e0 e rigore, soprattutto nei confronti dei viziosi. Aloisio Gonzaga mor\u00ec a Castel Goffredo il 19 luglio 1549 all'et\u00e0 di 55 anni e lasci\u00f2 nel dolore i suoi sudditi. Fu sepolto inizialmente nella chiesa di Santa Maria del Consorzio in Castelvecchio, in una stanza fatta erigere da lui personalmente e dentro una cassa nella quale si era spesso misurato. Nel 1595 Ippolita Maggi, moglie di Alfonso, fece riesumare e tumulare la salma nel Santuario della Madonna delle Grazie presso Mantova insieme al marito Alfonso: una lapide in marmo bianco all'interno ne ricorda l'evento.\nLasci\u00f2 i tre figli in tenera et\u00e0 sotto la tutela del cardinale Ercole Gonzaga e per disposizione testamentaria datata 6 giugno 1548 avvenne la spartizione del feudo: ad Alfonso tocc\u00f2 Castel Goffredo, a Ferrante Castiglione e a Orazio Solferino, oltre a cospicui possedimenti terrieri, tra cui il Palazzo Secco-Pastore e Corte San Lazzaro a San Martino Gusnago.\nDiscendenza.\nAloisio e Caterina ebbero tre figli:\nEpigrafi aloysiane a Castel Goffredo.\nAloisio Gonzaga ha lasciato testimonianza del suo marchesato in alcune epigrafi presenti a Castel Goffredo.\nQueste sono murate sui fianchi della torre civica ed erano anticamente collocate sul rivellino della Porta di Sopra:\nQueste, murate sul fianco della chiesa prepositurale di Sant'Erasmo, appartenevano alla chiesa di Santa Maria del Consorzio, mausoleo dei Gonzaga di Castel Goffredo:\nAloisio Gonzaga nella cultura.\nFilmografia.\nCol nome di Loyso Gonzaga \u00e8 stato ricordato ne \"Il mestiere delle armi\", regia di Ermanno Olmi (2001).\nLetteratura.\n\"Amleto\" di Shakespeare.\nBench\u00e9 il dramma \"Amleto\" di William Shakespeare sia ambientato in Danimarca, alcuni riferimenti a un \"Gonzago\" e le modalit\u00e0 di assassinio di re Amleto farebbero pensare che l'autore si sia rifatto a qualche resoconto dell'epoca, trasmesso \"in buon italiano\". Si tratterebbe dell'episodio che port\u00f2 alla morte nel 1538 del duca di Urbino Francesco Maria I Della Rovere, marito di Eleonora Gonzaga, forse avvelenato da un sicario del marchese di Castel Goffredo Aloisio Gonzaga, cugino della moglie. Il riferimento invece a \"Baptista\" riguarderebbe un altro duca di Urbino, Federico da Montefeltro, che spos\u00f2 Battista Sforza."}
{"id": "3351845", "revid": "110716625", "url": "https://it.wikipedia.org/wiki?curid=3351845", "title": "Uomo dal guanto", "text": "L'Uomo dal guanto \u00e8 un dipinto a olio su tela (100x89 cm) di Tiziano, databile al 1523 circa e conservato nel Louvre a Parigi.\nStoria.\nL'opera proviene dalle gallerie Gonzaga a Mantova, passando nel 1627 a Carlo I d'Inghilterra con i pezzi pi\u00f9 pregiati. Dopo la decapitazione del sovrano venne messo all'asta e comprato dal banchiere francese Eberhard Jabach, e in seguito pass\u00f2 a Luigi XIV. Da Castello di Versailles arriv\u00f2 al Louvre nel 1792.\nHourtiq propose di identificarvi Girolamo Adorno, citato in una lettera del 1527 di Pietro Aretino a Federico Gonzaga. Mayer, a cui spetta la datazione pi\u00f9 accettata, al 1523 circa, parl\u00f2 invece di Giambattista Malatesta, agente dei Gonzaga a Venezia. Un'altra ipotesi vuole che il ragazzo sia Ferrante Gonzaga, sedicenne nel 1523.\nDescrizione e stile.\nDa uno sfondo scuro emerge un personaggio maschile a mezza figura, col busto posto frontalmente e il volto piegato verso destra. Lo sguardo fissa un punto indefinito, lontano dallo spettatore. Il braccio sinistro \u00e8 visto appoggiato, tramite un lembo del mantello, sopra un blocco di marmo, dando alla figura nel complesso un tono sciolto e colloquiale. Indossa un'ampia casacca nera e una camicia bianca, con la foggia tipica di quegli anni. Un guanto di pelle, accessorio dei pi\u00f9 raffinati gentiluomini dell'epoca, \u00e8 sfilato a tenuto con la sinistra (da cui il titolo), mentre la destra \u00e8 appoggiata in grembo e mostra con discreta evidenza un anello dorato, simbolo di ricchezza. Altrettanto ricorda la catena con lo zaffiro e la perla.\nLa giovane et\u00e0 dell'effigiato \u00e8 testimoniata dalla barba e i baffetti appena accennati, come tipico degli adolescenti. Il volto delicato e inquieto, il carattere schivo che evita il contatto visivo con lo spettatore, sono tutti elementi psicologici che traspaiono dall'immagine. Anche il diverso atteggiamento delle mani, una che regge l'abito, l'altra mollemente abbandonata, allude forse al carattere ora vigoroso, ora dolce del giovane.\nRispetto alle opere di Giorgione, Tiziano ha ormai eliminato il diaframma del parapetto.\n\u00c8 firmato sul blocco di marmo, simulando un'incisione."}
{"id": "3351852", "revid": "729019", "url": "https://it.wikipedia.org/wiki?curid=3351852", "title": "Messerschmitt M 20", "text": "Il Messerschmitt M 20, noto anche come BFW M 20 dall'azienda costruttrice, era un monomotore di linea ad ala alta prodotto dall'azienda tedesca Bayerische Flugzeugwerke AG (BFW) tra i tardi anni venti ed i primi anni trenta.\nStoria.\nSviluppo.\nNel 1926, dopo la fondazione della compagnia aerea Deutsche Luft Hansa Aktiengesellschaft (DLH), venne richiesto dalla stessa una fornitura di un nuovo velivolo con capienza attorno ai 10 posti da utilizzare sulle rotte passeggeri a medio raggio.\nLa Bayerische Flugzeugwerke (BFW) propose alla compagnia il progetto dell'M 20, disegnato dall'allora progettista Willy Messerschmitt e caratterizzato da un aspetto che diverr\u00e0 convenzionale, che basandosi sulle precedenti sue esperienze progettuali venne concepito con un configurazione ad ala alta a sbalzo, una caratteristica dei progetti iniziali di Messerschmitt. L'allora direttore della DLH, Erhard Milch, soddisfatto della proposta commission\u00f2 alla BFW un iniziale ordine per dieci esemplari.\nIl primo prototipo, versione M 20a WerkNr. 371, venne portato in volo per la prima volta dal pilota collaudatore della DLH Hans Hackmack il 26 febbraio 1928. Durante il volo inaugurale per\u00f2 Hackmack ne perse il controllo in fase di atterraggio causando la perdita del velivolo e rimanendo ucciso nell'incidente.\nIl decesso di uno dei suoi migliori piloti collaudatori scosse la direzione dell'azienda che annull\u00f2 l'ordine precedentemente redatto e caus\u00f2 una frattura nei rapporti tra Milch e Messerschmitt, un problema che si ripercosse dopo l'ascesa del nazismo quando Milch assunse l'incarico di segretario di Stato nel nuovo \"Reichsluftfahrtministerium\", il Ministero dell'Aria del Reich deputato a gestire l'intera aviazione tedesca del periodo.\nLa commissione riunita per analizzare le cause dello schianto dimostr\u00f2 che l'incidente venne causato da un errore tecnico per cui gli ingegneri della BFW intervennero nel progetto originale per ovviare al problema e scongiurare un simile comportamento anomalo anche nel secondo prototipo.\nQuesto, versione M 20a WerkNr. 392 ed equipaggiato con un motore BMW VI, vol\u00f2 il successivo 3 agosto senza riscontrare problemi e registrato dall'azienda costruttrice con le marche D-1480 e battezzato con il nome \"Franken\". Il velivolo super\u00f2 con successo le successive prove di volo e venne quindi affidato alla DLH nel luglio 1929 per testarlo in condizioni operative. In quell'occasione venne rimotorizzato con un BMW VI Zu e venne reimmatricolato adottando la nuova convenzione tedesca, assumendo inizialmente le marche D-UFON per poi passare a D-OAQE. Lo stesso esemplare nell'aprile 1933 verr\u00e0 equipaggiato con un motore BMW VIu.\nIl velivolo offr\u00ec delle prestazioni eccellenti, risultando il pi\u00f9 veloce aereo commerciale di quel periodo e convincendo la DHL a ripristinare l'originale contratto di fornitura.\nVenne esposto alla mostra internazionale di Berlino del 1928 (ILA).\nImpiego operativo.\nGli M 20 entrarono in servizio continuativo nel 1929 sulle rotte operate dalla DLH che collegavano\nla Svizzera via Germania ai Paesi Bassi e la Germania alla Spagna sulla rotta Stoccarda-Marsiglia-Barcellona. Dalla met\u00e0 degli anni trenta operarono su rotte nazionali e turistiche. Nel 1942 due esemplari risultavano ancora in servizio.\nNel 1937 la compagnia brasiliana Varig acquist\u00f2 l'M 20b WerkNr. 546 ex D-2341 e D-UKIP dalla DLH. Unico esemplare sopravvissuto al conflitto, venne reimmatricolato PP-VAK ed utilizzato fino al 1948 quando rimase coinvolto in un incidente aereo il 7 marzo di quell'anno.\nDescrizione tecnica.\nL'M 20 era un velivolo che conservava l'innovativo aspetto, anche se ingrandito, introdotto dal precedente aereo da turismo M 17 e proseguito nelle varie versioni dell'M 18; monomotore, ala alta a sbalzo, carrello fisso.\nLa fusoliera, a sezione rettangolare, era realizzata completamente in metallo e caratterizzata dalla cabina di pilotaggio chiusa posizionata all'altezza del bordo d'attacco alare. Lo scompartimento passeggeri era ricavato nella zona centrale e dotato sui lati della struttura di una finestratura che favoriva la visibilit\u00e0 del paesaggio sottostante. Posteriormente terminava in un impennaggio convenzionale monoderiva dotato di piani orizzontali a sbalzo.\nL'ala, di grande spessore, era montata alta ed a sbalzo.\nIl carrello d'atterraggio era fisso e di struttura molto semplice, dotato di ruote di grande diametro collegate ad un assale rigido, completato posteriormente da un pattino d'appoggio.\nLa propulsione era affidata ad un singolo motore aeronautico BMW VI, un dodici cilindri a V raffreddato a liquido collocato all'apice anteriore della fusoliera racchiuso da un cofano metallico ed abbinato ad un'elica bipala."}
{"id": "3351855", "revid": "729019", "url": "https://it.wikipedia.org/wiki?curid=3351855", "title": "Roncopatia", "text": "La roncopatia cronica o russamento cronico patologico \u00e8 un quadro sintomatologico caratterizzato da un russare discontinuo, a volte con forte rumorosit\u00e0 accompagnato da disturbi della respirazione o da sonno disturbato. Nei casi pi\u00f9 gravi sono presenti delle vere e proprie apnee notturne OSAS causa di disturbi sistemici anche gravi.\nDa un punto di vista anatomico \u00e8 dovuta alla perdita di tono dei muscoli del palato molle, compresi quelli dell'ugola.\nTerapia.\nTerapia chirurgica.\nIn caso di problemi di respirazione dovuti ad alterazioni anatomiche il trattamento di eccellenza \u00e8 quello chirurgico finalizzato a ripristinare la corretta ventilazione nasale.\nNei bambini.\nNei bambini pu\u00f2 essere spesso sufficiente l'adenoidectomia eventualmente associata alla tonsillectomia. "}
{"id": "3351856", "revid": "3115", "url": "https://it.wikipedia.org/wiki?curid=3351856", "title": "Jos\u00e9 Luis Azcona Hermoso", "text": "Biografia.\nFiglio di Martin Azcona e di Esperanza Hermoso, manifest\u00f2 presto la sua vocazione religiosa.\nEntr\u00f2 nel seminario minore di San Sebasti\u00e1n all'et\u00e0 di dieci anni. Prese i voti semplici nel 1958 e i voti solenni nel 1961. Fu ordinato sacerdote il 21 dicembre 1963 dal vescovo Giovanni Canestri, a San Giovanni in Laterano a Roma, in pieno Concilio Vaticano II. Nel 1964 ha studiato teologia a Monachil (Granada) e conseguito il dottorato in teologia morale presso l'Istituto Alfonsiano dei Padri Redentoristi di Roma.\nHa lavorato in Germania tra il 1966 e il 1970 come cappellano di immigrati spagnoli. Due volte \u00e8 stato provinciale della propria Congregazione. Ha poi lavorato in Spagna, Germania e Colombia, per arrivare in Brasile nel 1985.\n\u00c8 stato nominato vescovo il 16 febbraio 1987 da Giovanni Paolo II. Ha ricevuto la consacrazione episcopale il 5 aprile 1987 a Bel\u00e9m, capitale del Par\u00e1, dall'arcivescovo Alberto Gaud\u00eancio Ramos. Dal 12 aprile dello stesso anno, risiede a Soure, nell'isola di Maraj\u00f3 (Par\u00e1).\nIl 1\u00ba giugno 2016 papa Francesco accetta la sua rinuncia per raggiunti limiti di et\u00e0. Gli succede Evaristo Pascoal Spengler, O.F.M. Da quel momento conserva il titolo di prelato emerito di Maraj\u00f3.\nAttivit\u00e0 episcopale.\nNel suo lavoro pastorale \u00e8 da segnalare la sua denuncia del miserabile stato in cui vive la popolazione della sua diocesi, alla foce del Rio delle Amazzoni: il degrado ambientale e lo sfruttamento eccessivo delle risorse boschive. Inoltre, ha anche denunciato la prostituzione e traffico di donne e bambini verso la Guyana francese e l'Europa. Per queste denunce \u00e8 stato minacciato di morte.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3351873", "revid": "729019", "url": "https://it.wikipedia.org/wiki?curid=3351873", "title": "Union Station (Toronto)", "text": "Union Station \u00e8 la principale stazione ferroviaria di Toronto. La stazione serve 200.000 passeggeri al giorno. La struttura fu costruita fra il 1914 ed il 1920 su progetto dello studio Ross and Macdonald di Montr\u00e9al.\nNel 1975 la stazione \u00e8 stata dichiarata National Historic Site of Canada."}
{"id": "3351875", "revid": "122222050", "url": "https://it.wikipedia.org/wiki?curid=3351875", "title": "Cucine da incubo USA", "text": "Cucine da incubo USA (\"Kitchen Nightmares\") \u00e8 un programma televisivo trasmesso negli Stati Uniti dal canale televisivo Fox dal 2007 al 2014, nel quale lo chef Gordon Ramsay cerca di salvare dei ristoranti sull'orlo del fallimento. Il programma \u00e8 la versione ambientata negli Stati Uniti dell'originale \"Cucine da incubo\" (\"Ramsay's Kitchen Nightmares\") britannico, anch'essa presentata da Ramsay. Il 23 giugno 2014 Ramsay dichiar\u00f2 il programma concluso, anche se successivamente lasci\u00f2 intendere che si tratter\u00e0 solo di una pausa.\nIn Italia il programma viene trasmesso dal canale digitale terrestre \"Real Time\" con il titolo \"Cucine da incubo USA\"; la stessa rete trasmette anche la versione britannica del programma.\nUn'omonima versione italiana di \"Cucine da incubo\" con lo chef Antonino Cannavacciuolo al posto di Ramsay, viene trasmessa da Fox Life dal 2013 e dal 2016 da Nove.\nDoppiaggio.\nNella versione italiana del programma, la voce di Ramsay \u00e8 del doppiatore Diego Sabre.\nLa voce narrante di tutti gli episodi appartiene a Giorgio Bonino.\nAltri doppiatori che appaiono sono:\nFormat.\nGordon Ramsay, ogni settimana, aiuta a riportare al successo dei locali sull'orlo del fallimento. I problemi tipici che deve affrontare sono: sporcizia in cucina, ingredienti avariati, pietanze disgustose, chef arroganti e management incompetente.\nIl giorno dell'arrivo, Ramsay conosce lo staff e pranza nel locale per dare una valutazione del cibo servito. Il secondo giorno fa notare le mancanze pi\u00f9 gravi ai dipendenti e ispeziona cucina e dispensa. Il terzo giorno vengono operati i cambiamenti pi\u00f9 drastici, come arredamento del locale e pietanze nel men\u00f9. Nei giorni seguenti, il ristorante viene riaperto con Gordon che assiste gli chef in cucina e corregge gli eventuali altri errori. Finita la settimana, riaffida il lavoro totalmente nelle mani dei proprietari.\nTempo dopo, Ramsay rivisita gli stessi locali senza preavviso per vedere se gli affari sono migliorati durante la sua assenza. Non sempre il successo dura a lungo: alcune volte lo staff ripete gli errori passati, altre addirittura si trova nuovamente a un passo dalla chiusura.\nPolemiche.\nNel settembre 2007, Martin Hyde, ex general manager del ristorante \"Dillon's\", visitato dal programma di Ramsay nel corso della prima stagione del programma, intent\u00f2 causa contro di lui per cercare di fermare la produzione dell'episodio, con l'accusa di aver deliberatamente ingaggiato degli attori per simulare lo scontento dei clienti del locale durante la trasmissione. In seguito la causa \u00e8 stata ritirata e si \u00e8 deciso di ricorrere ad un arbitrato.Successivamente, data la forte pubblicit\u00e0 negativa risultata dalla visione, Hyde denunci\u00f2 nuovamente Ramsay nel 2008 con l'accusa di diffamazione, questa volta chiedendo 500 000 dollari come risarcimento. Anche questa volta la causa fu persa.\nNel settembre del 2008, David Leonard, proprietario del Black Pearl Restaurant, annunci\u00f2 la chiusura del suo locale, 4 giorni dopo la trasmissione televisiva della puntata dedicata al suo ristorante. Invi\u00f2 una lettera, non solo al suo staff ma anche ai suoi clienti, dove rivolgeva diverse critiche e insulti a Ramsay, dato che non aveva preso bene le parole dello chef, che lo accusava di \"pensare solamente al suo tornaconto e non al bene del ristorante e dello staff\". Queste parole causarono anche uno duro confronto continuo durante tutto l'episodio. Membri dello staff hanno dichiarato che, dopo la puntata, il proprietario ha eliminato molte delle modifiche apportate da Ramsay, decisione che presumibilmente ha influenzato la successiva chiusura del ristorante.\nIl 24 settembre 2010, il titolare del ristorante \"Campania\", Joseph Cerniglia, si \u00e8 tolto la vita gettandosi nel fiume Hudson. Il locale era stato visitato nel 2007 dallo chef Ramsay nella prima stagione della trasmissione \"Kitchen Nightmares\", e Ramsay aveva detto a Cerniglia che il suo ristorante italiano sarebbe finito dentro all'Hudson, poich\u00e9 lui non sapeva gestire un locale e il cibo servito era pessimo. Il suicidio di Cerniglia non avrebbe comunque nulla a che fare con la partecipazione al programma, alla base del gesto vi sarebbero infatti ragioni passionali.\nIl 21 marzo 2013, John \"Chappy\" Chapman, l'ex titolare del ristorante \"Chappy's\", si sfog\u00f2 su un quotidiano locale, accusando lo Chef Ramsay di false promesse e di idee inadeguate che gli hanno rovinato gli affari. Durante il finale della puntata viene lasciato supporre che il ristorante sia tornato al suo vecchio men\u00f9, complice anche l'incapacit\u00e0 di adattarsi alle modifiche operate da Ramsay, e questa pu\u00f2 essere stata una della cause che hanno portato alla chiusura del ristorante.\nNell'estate del 2013, Amy e Samy Bouzaglo, marito e moglie nonch\u00e9 proprietari dell\"'Amy's Baking Company\", si ritrovarono sommersi da una valanga di polemiche sui social media per via del loro comportamento nei confronti non solo dello staff ma anche dei clienti. I due proprietari inoltre sono stati accusati non solo di non accettare le critiche, ma anche di aver minacciato e insultato sia lo staff che i clienti per via dei loro commenti \"inadeguati\" sulla gestione del loro ristorante. Inoltre durante la trasmissione \u00e8 stato confermato che hanno licenziato pi\u00f9 100 membri dello staff nel giro di un anno. Nonostante l'impegno dello chef, la testardaggine dei proprietari ha avuto la meglio e per la prima volta Ramsay ha dovuto alzare bandiera bianca. Nel periodo successivo alla puntata le critiche sono peggiorate e nell'agosto 2015 il ristorante ha chiuso. I proprietari imputano la chiusura anche alla cattiva pubblicit\u00e0 seguente la puntata."}
{"id": "3351876", "revid": "767487", "url": "https://it.wikipedia.org/wiki?curid=3351876", "title": "Tor Marius Gromstad", "text": "Biografia.\nNella prima mattina di sabato 12 maggio 2012 lasci\u00f2 l'abitazione del fratello e di lui si persero le tracce. La sera stessa, venne dichiarato disperso. I suoi compagni furono informati soltanto il giorno seguente. Gromstad fu ripreso da alcune telecamere di sorveglianza mentre usciva da casa di suo fratello, senza portare con s\u00e9 il telefono cellulare. Le ricerche proseguirono per tutto il giorno successivo, senza risultati. Il 14 maggio fu trovato morto ad Oslo all'interno di un cantiere. Il decesso \u00e8 stato causato per una caduta accidentale.\nCarriera.\nGromstad inizi\u00f2 la carriera con la maglia dello FK Arendal, totalizzando 21 presenze in due stagioni. Nel 2007, pass\u00f2 allo Stab\u00e6k: esord\u00ec ufficialmente per il club in data 4 giugno 2008, quando fu titolare nella vittoria per 0-2 in casa del Fram, nella Coppa di Norvegia 2008. Il 21 luglio dello stesso anno, debutt\u00f2 nell'Eliteserien: sostitu\u00ec Mike Kj\u00f8l\u00f8 nel successo per 5-1 sul Fredrikstad. Al termine della stagione, lo Stab\u00e6k vinse il campionato. Nelle successive stagioni, il suo spazio fu limitato; nel campionato 2011 venne schierato con maggiore regolarit\u00e0, disputando 16 incontri nella massima divisione norvegese."}
{"id": "3351879", "revid": "339392", "url": "https://it.wikipedia.org/wiki?curid=3351879", "title": "Supporto audio", "text": ""}
{"id": "3351892", "revid": "1573940", "url": "https://it.wikipedia.org/wiki?curid=3351892", "title": "Falco newtoni", "text": "Il gheppio del Madagascar (Falco newtoni ) \u00e8 un uccello falconiforme della famiglia dei Falconidi. Nelle lingue dei Paesi di origine \u00e8 noto come \"katiti\" (creolo) o \"hitsikitsika\" (malgascio). Deve il nome all'ornitologo britannico Edward Newton. Se ne riconoscono due sottospecie, presenti rispettivamente in Madagascar e ad Aldabra. La seconda \u00e8 nota anche come gheppio di Aldabra (\"Falco newtoni aldabranus\"). Il parente pi\u00f9 stretto di questa specie \u00e8 il gheppio delle Seychelles; un tempo i due animali erano perfino considerati conspecifici. Il loro antenato comune si \u00e8 suddiviso in due specie piuttosto recentemente, probabilmente meno di un milione di anni fa, nel corso del Pleistocene inferiore o medio. Il gheppio di Mauritius, invece, \u00e8 imparentato con essi pi\u00f9 alla lontana (Groombridge \"et al.\" 2002).\nDescrizione.\nLa sottospecie del Madagascar raggiunge al massimo i 30\u00a0cm di lunghezza. Le ali sono lunghe 180\u2013195\u00a0mm nei maschi e 188\u2013203\u00a0mm nelle femmine. I primi pesano al massimo 112-118 g, mentre le seconde possono raggiungere i 128 g. La testa e la nuca dei maschi \u00e8 grigio-rossiccia con alcune strisce scure. Una sorta di \u00abbaffo\u00bb scuro corre dalla base del becco fino ai lati della gola. Le regioni superiori e le copritrici delle ali sono castane con macchie nere. Le copritrici del sottocoda sono grigie con macchie nerastre. Le remiganti lunghe sono marroni-nerastre, ricoperte sul lato interno da macchie bianche e castane. Le regioni inferiori sono biancastre. Le remiganti corte, castane, sono attraversate da bande nere. Il petto, il ventre e le copritrici del sottoala sono ricoperti da macchie nere. La coda, di colore grigio, presenta sei o sette sottili strisce nere e una larga banda subterminale dello stesso colore. Tutte le piume presentano l'estremit\u00e0 bianca. Questa specie presenta anche esemplari dalla fase rossiccia. In questa forma la testa e la nuca sono quasi nere. Il corpo e le copritrici sono castano scuro con strisce e macchie nere. La gola presenta una tinta bianco-camoscio. Le copritrici del sottoala sono bianco-grigiastre e macchiate di nero. Nelle femmine la testa \u00e8 pi\u00f9 marcatamente castana. Le regioni inferiori sono pi\u00f9 macchiate e la coda \u00e8 marrone con barre nere. Entrambi i sessi esibiscono un becco grigio ardesia con l'estremit\u00e0 nera. La cera \u00e8 gialla. Le zampe possono essere sia gialle che arancio brillante (nella forma rossiccia). La colorazione dei giovani \u00e8 simile a quella delle femmine.\nLa sottospecie di Aldabra \u00e8 molto simile a quella del Madagascar, ma \u00e8 leggermente pi\u00f9 piccola. Le ali sono lunghe 170\u2013183\u00a0mm nei maschi e 177\u2013186\u00a0mm nelle femmine. Alcune femmine presentano le regioni inferiori completamente bianche.\nIl richiamo del gheppio del Madagascar consiste in una serie di \"iitsi, kitsi, kitsi, kitsi\" o in una sorta di cinguettio ripetuto.\nDistribuzione e habitat.\nIl gheppio del Madagascar occupa un areale molto vasto che comprende Madagascar, Mayotte e le Comore. \u00c8 una specie stanziale che vive nelle savane e nelle zone umide, ma anche in prossimit\u00e0 degli insediamenti umani, ad altitudini comprese tra il livello del mare e i 2000 m. Nelle foreste si spinge solo di rado. Il gheppio di Aldabra si incontra solamente su Grande Terre, un'isola del gruppo di Aldabra, ma \u00e8 stato avvistato anche ad Anjouan, una delle Comore.\nBiologia.\nGran parte della dieta del gheppio del Madagascar \u00e8 costituita da insetti, afferrati generalmente in volo, ma anche da piccoli uccelli, rane e mammiferi, che invece vengono catturati al suolo. Il gheppio caccia all'alba o al crepuscolo, sia lanciandosi da un posatoio elevato che restando sospeso in aria.\nSolitamente nidifica su pendici rocciose ed edifici o in cavit\u00e0 degli alberi o nidi di ramoscelli costruiti da altri uccelli, come il corvo bianconero. Vengono deposte da quattro a sei uova, solitamente in settembre, covate dalla sola femmina, che durante il periodo dell'incubazione viene nutrita a intervalli regolari dal maschio."}
{"id": "3351899", "revid": "729019", "url": "https://it.wikipedia.org/wiki?curid=3351899", "title": "Team 60", "text": "Il Team 60 \u00e8 la pattuglia acrobatica svedese che rappresenta la Svenska Flygvapnet, l'aeronautica militare del paese scandinavo.\nStoria.\nNel 1974 i dirigenti della Sweden Air Force decisero di creare una pattuglia acrobatica. La Team 60 prende il nome dal SK 60, il velivolo utilizzato e da \"Team\" termine che vuole dire squadra o gruppo . Un anno dopo la sua fondazione il \"Team 60\" partecip\u00f2 per la prima volta ad una manifestazione a G\u00f6teborg. All'inizio i velivoli del \"Team 60\" erano colorati come gli altri aerei della Sweden Air Force successivamente, agli SK 60 venne data una colorazione specifica e vennero messi due generatori di fumo. Da allora il \"Team 60\" ha preso parte a manifestazioni solo in Europa."}
{"id": "3351903", "revid": "119846616", "url": "https://it.wikipedia.org/wiki?curid=3351903", "title": "Pagani Huayra", "text": "La Pagani Huayra (nome in codice progetto \"C9\") \u00e8, dopo la famiglia della Pagani Zonda, il secondo modello della piccola casa automobilistica fondata da Horacio Pagani. Il nome deriva da \"Huayra-tata\", dio del vento, che secondo la mitologia sudamericana, comanda le brezze, i venti e gli uragani che investono le montagne della cordigliera Andina.\nContesto.\nLo studio della Huayra \u00e8 iniziato nel 2003, quando la concorrenza rischiava di far invecchiare precocemente la Zonda (il cui progetto risaliva ai primi anni novanta). L'obiettivo era quindi quello di realizzare una vettura completamente nuova, che rappresentasse la massima espressione tecnologica del mondo automobilistico. Gli otto anni necessari a completare la Huayra sono stati utilizzati per studiare e perfezionare le numerose soluzioni tecniche che nel frattempo erano state utilizzate sulle vetture della famiglia Zonda: una su tutte, il telaio al carbotanio. Anche dal punto di vista estetico il percorso \u00e8 stato estremamente lungo. Si \u00e8 infatti partiti da un centinaio di bozzetti per arrivare, dopo numerose ricerche e soluzioni scartate, alla linea definitiva.\nDesign.\nLa Huayra si ispira, nelle parole della Pagani, all'elemento dell'aria e ha richiesto ben 7 anni di lavoro, durante i quali il concetto stilistico di base \u00e8 stato perfezionato fino a raggiungere le forme definitive. Rimane tuttavia un family feeling con la Zonda, grazie ai doppi fari allo xeno e ai quattro terminali di scarico disposti in quadrato. Gli specchietti, inoltre, sono ispirati alla forma dell'occhio femminile. Le prese d'aria laterali superiori dietro le portiere, riprendono elementi dei caccia militari.\nPresso il Salone dell'automobile di Ginevra del 2013, la Pagani ha annunciato una collaborazione con l'azienda Sonus Faber, specializzata in impianti audio. Essa, infatti, si \u00e8 occupata di inserire un impianto stereo migliorato sulla vettura in quanto quello di serie viene disturbato dal rombo del motore. Questo nuovo impianto eroga 1200 watt. I coni degli altoparlanti sono stati realizzati in fibra di carbonio, per contenere i pesi..\nCaratteristiche tecniche.\nMotore.\nLa Huayra \u00e8 spinta dal Mercedes-AMG V12 M158. Il propulsore, un biturbo da 5.980\u00a0cm\u00b3, eroga 700 CV nella versione standard e 730 in configurazione hi-power, oltre ad una coppia di 1.000 Nm (1.100 la hi-power), sufficiente a spingere la Huayra a 370\u00a0km/h, velocit\u00e0 massima dichiarata dalla Pagani.\nI due radiatori posizionati ai lati della bocca anteriore garantiscono l'efficienza degli intercooler, posti sopra la testa dei cilindri. Questo circuito di raffreddamento a bassa temperatura \u00e8 stato progettato per funzionare anche in luoghi nei quali la temperatura ambientale supera i 50\u00a0\u00b0C.\nLa lubrificazione \u00e8 a carter secco: questo ha consentito di eliminare la coppa dell'olio e collocare quindi il motore il pi\u00f9 in basso possibile, avendo quindi il centro di gravit\u00e0 meno distante da terra. Al fine di limitare quanto pi\u00f9 possibile il numero di tubi ed allacciamenti nel motore, e di conseguenza risparmiare peso, il serbatoio di espansione \u00e8 montato direttamente sul motore. Sempre per lo stesso motivo, le paratie degli intercooler fungono da serbatoi del circuito refrigerante.\nPer ottimizzare i consumi, la richiesta di carburante \u00e8 controllata da un microprocessore su ogni pompa, rilasciando quindi solo la quantit\u00e0 di cui ha veramente bisogno il motore. Questo riduce l'energia necessaria a far funzionare le pompe del carburante e riduce gli sprechi dovuti all'eccesso di carburante trasportato e riscaldato nei condotti. Gli scarichi sono in titanio e inconel, concepiti per essere il pi\u00f9 leggeri possibile (l'impianto di scarico completo pesa meno di 10\u00a0kg) e nello stesso tempo garantire un flusso dei gas di scarico il pi\u00f9 libero possibile.\nIl cambio \u00e8 un 7 marce sequenziale montato trasversalmente ed \u00e8 fornito dall'azienda britannica Xtrac. L'adozione di un meccanismo a doppia frizione \u00e8 stata scartata, perch\u00e9 avrebbe comportato un aumento del peso di circa 70\u00a0kg, a fronte di una velocit\u00e0 di cambiata di poco superiore. Inoltre la trasmissione Xtrac, a differenza dei sistemi Dual Clutch, \u00e8 in grado di gestire la coppia di 1000 Nm proveniente dal propulsore AMG.\nTelaio e sospensioni.\nIl telaio \u00e8 una struttura monoscocca, realizzata in una speciale lega di carbonio-titanio, gi\u00e0 vista sulla Zonda R, che a parit\u00e0 di peso \u00e8 pi\u00f9 resistente della fibra di carbonio semplice. Sempre per risparmiare peso, il telaio ingloba, in un tunnel che passa tra i sedili, i condotti dell'aria condizionata e del circuito di raffreddamento, per evitare di montare componenti aggiuntivi.\nPer garantire la massima sicurezza, la cellula dell'abitacolo \u00e8 stata rinforzata con kevlar balistico, carbonio e poliestere. Le parti anteriori e posteriori sono state rinforzate con delle paratie aggiuntive, per evitare l'intrusione di materiali in caso di urto longitudinale.\nLe sospensioni sono collegate al telaio tramite quattro semi-telai in cromo-molibdeno, che garantiscono massima rigidit\u00e0, peso minimo e aiutano a dissipare energia in caso di urto. La geometria delle sospensioni \u00e8 stata concepita per mantenere il comportamento dinamico della Zonda anche sulla Huayra, che risulta leggermente pi\u00f9 lunga. Come per il telaio, anche le sospensioni, realizzate in Avional, indipendenti e a doppio braccetto, sono state prima testate sulla Zonda R. Gli ammortizzatori regolabili sono forniti dalla \u00d6hlins.\nAerodinamica.\nL'aerodinamica \u00e8 uno degli aspetti pi\u00f9 curati della Huayra. La vettura \u00e8 stata concepita come un'ala, che varia il suo angolo di incidenza tramite flap a seconda delle esigenze. Sono stati infatti montati quattro profili alari mobili: due sul cofano anteriore, subito davanti alle prese d'aria, e due all'estremit\u00e0 del cofano posteriore. Una centralina regola l'incidenza di questi profili in funzione di parametri come velocit\u00e0, accelerazione e angolo di sterzata. Il risultato \u00e8 una vettura che muta in continuazione la propria sagoma, per garantire il minimo attrito con l'aria e la massima deportanza possibile. Inoltre lavora attraverso delle sospensioni attive che abbassano l'auto; cos\u00ec facendo, diminuisce il fattore aerodinamico da 0,37 Cx a 0,31 Cx, che equivale a ridurre le dimensioni della vettura di circa un sesto.\nAnche i flussi sotto la vettura sono stati studiati con la massima cura. La stessa centralina che controlla l'incidenza dei flap mobili regola anche l'altezza dell'avantreno, per ottimizzare il flusso d'aria verso il diffusore posteriore.\nHuayra Roadster (2017-).\nDopo 5 anni di sviluppo, la Pagani ha presentato al Salone di Ginevra 2017 la \"Huayra Roadster\".\nIl veicolo \u00e8 dotato dello stesso propulsore 6.0 litri V12 twin-turbo Mercedes-AMG M158 della versione Coup\u00e9, ma in questa variante sviluppa una potenza di totale di 764 CV a 6200 giri/min e 1.000 Nm di coppia disponibili a 2400 giri/min. La potenza viene inviata sulle ruote posteriori tramite un nuovo cambio automatico a 7 marce della O-Track.\nIl peso \u00e8 di 70 chilogrammi minore rispetto alla coup\u00e9 da cui deriva, per un totale di 1.280\u00a0kg. Saranno prodotti solo 100 esemplari della Huayra Roadster, gi\u00e0 tutti venduti. Inoltre la vettura, grazie a degli pneumatici Pirelli realizzati su misura appositamente per questa versione, ha una tenuta laterale fino a 1,8 g.\nEdizioni speciali.\nPagani ha prodotto alcune edizioni speciali della Huayra, con personalizzazioni particolari su misura del cliente.\nLa Monza Lisa.\nLa prima edizione speciale in assoluto \u00e8 quella posseduta da Kris Singh, e porta il nome di \"La Monza Lisa\". L'esterno \u00e8 totalmente in carbonio a vista con finitura lucida, arricchito con delle strisce tricolore ispirate alla livrea della Zonda Revolucion. Gli interni sono di un colore rosso particolarmente acceso, simile a quello di una Zonda F Roadster. Un'altra caratteristica unica \u00e8 la paratia tra vano motore ed abitacolo, alle spalle dei passeggeri: \u00e8 infatti la prima Huayra ad avere questo elemento realizzato in fibra di carbonio, sia per gusto estetico sia per diminuire l'insonorizzazione dell'abitacolo e permettere un maggiore passaggio di vibrazioni dal motore, ovviamente su richiesta del cliente. Anche il motore ha delle particolarit\u00e0, anche se rimane avvolto da un velo di mistero: infatti \u00e8 stato dichiarato che il propulsore ha degli elementi meccanici modificati rispetto al motore standard, prodotto sempre dalla AMG, tuttavia non si hanno dati ufficiali che quantifichino l'incremento di potenza e coppia di questo esemplare. Durante il Vanishing Point del 2015, l'annuale raduno Pagani, La Monza Lisa, che \u00e8 anche la prima Pagani non europea a parteciparvi, riceve alcuni upgrade in fabbrica, tra cui il nuovo sistema di scarico in titanio.\nHuayra 730S.\nAlcuni mesi dopo viene consegnata la seconda edizione speciale di Huayra, la 730S ordinata dal collezionista Alejandro Salomon. Questo modello \u00e8 caratterizzato da un esterno in carbonio a vista con finitura blu traslucida, e strisce tricolore. Insieme ai cerchioni oro, queste caratteristiche sono mutuate dalla Zonda Tricolore. Gli interni mischiano la classica abbondanza di carbonio delle Pagani alla pelle blu, a riprendere l'esterno dell'auto. Nel gennaio 2016 il produttore messicano ha messo in vendita la sua supercar.L'auto \u00e8 stata acquistata dal collezionista americano David S.K. Lee. Il nuovo proprietario, in seguito ad una serie di upgrade, tra cui il pacchetto Tempesta, la rinomina Huayra DaVinci.\nThe King.\nSempre in America troviamo un'altra Huayra in edizione speciale, di propriet\u00e0 di Roger Beit. Esteriormente mostra un grande impiego di carbonio a vista, con diversi elementi verniciati in bianco. Sui flap posteriori \u00e8 riportata una corona, e gli stessi sono firmati dalla famiglia Pagani. Curiosamente, la targhetta all'interno dell'auto non recita \"One of One\", bens\u00ec \"One of One of One\". Inoltre, questa \u00e8 l'unica Huayra a possedere un portabicchiere, costruito direttamente da Pagani in fibra di carbonio ed autografato da Horacio.\nHuayra BC.\nUna versione ancora pi\u00f9 estrema, chiamata Huayra BC, \u00e8 stata portata al debutto al Salone di Ginevra nel marzo 2016. Edizione potenziata della Huayra standard, la Huayra BC ha una versione migliorata del noto motore AMG bi-turbo 6,0 litri V12, in cui il motore viene portato ora a produrre 789 cavalli di potenza (588 kW) e 1.100 Nm di coppia. Il peso a secco \u00e8 ora ridotto a soli 1.218 kg dopo una cura dimagrante di 132 kg, grazie all'utilizzo di un nuovo tipo di fibra di carbonio, che Pagani sostiene essere pi\u00f9 leggero del 50% e pi\u00f9 rigido e resistente del 20% rispetto alla fibra di carbonio normale. Pagani ha anche montato sulla Huayra BC un sistema di scarico pi\u00f9 leggero in titanio, nuovi cerchi in lega di alluminio e degli interni pi\u00f9 spogli e minimali, sempre per ridurre la massa complessiva dell'autovettura. Gli pneumatici sono dei Pirelli P Zero Corsa che dispongono di 12 diverse mescole di gomma e le sospensioni e i bracci trasversali sono ora in alluminio aeronautico, noto come Avional. La Huayra BC ha anche un nuovo paraurti anteriore, con splitter e spoiler di maggiori dimensioni per incrementare la resa aerodinamica, minigonne laterali pi\u00f9 profonde, un diffusore d'aria che si estende per l'intera larghezza del paraurti posteriore e un'ala posteriore fissa. Tutti i componenti del telaio e della carrozzeria sono realizzati in fibra di carbonio. La Huayra BC ha modifiche apportate a tutti gli organi della vettura, come i pannelli del corpo vettura che sono stati ottimizzati per massimizzare la deportanza e minimizzare la resistenza aerodinamica. La Huayra BC utilizza un cambio manuale a 7 marce di nuova generazione con comando elettroidraulico. Pagani ha voluto utilizzare una scatola del cambio a singola frizione perch\u00e9 \u00e8 il 40% pi\u00f9 leggero di una scatola del cambio a doppia frizione. La sigla BC \u00e8 dedicata a Benny Caiola, storico e noto acquirente delle Pagani nonch\u00e9 uno dei primi a comprare una Zonda, morto nel 2010. L'auto \u00e8 stata realizzata in soli 20 esemplari, gi\u00e0 tutti venduti al prezzo di circa \u20ac 2.300.000.\nHuayra Pearl.\nCostruita da Horacio Pagani sotto commissione di un cliente, la Pearl \u00e8 un esemplare unico che raggiunge i 100 km/h in 3,3 secondi e tocca i 360 km/h. \u00c8 stata gravemente danneggiata dal suo facoltoso proprietario a causa di un incidente per le vie di Parigi."}
{"id": "3351909", "revid": "124123", "url": "https://it.wikipedia.org/wiki?curid=3351909", "title": "Luciano Turi", "text": "Biografia.\nDopo il diploma all'Accademia Antoniana d'Arte Drammatica inizia la sua carriera teatrale al Piccolo Teatro di Milano con il regista Virginio Puecher. Poi per oltre un ventennio lavora con le pi\u00f9 importanti Compagnie Teatrali Italiane sotto la guida di Registi come Maurizio Scaparro, V. Puecher, Giancarlo Sbragia, Gabriele Lavia, Aldo Trionfo, Orazio Costa Giovangigli. Negli anni '90 interrompe l'attivit\u00e0 teatrale per dedicarsi alla televisione, al cinema, alla radio e al doppiaggio.\nFra le sue partecipazioni pi\u00f9 importanti, Festa di Laurea per la regia di Pupi Avati, Linda e il brigadiere con Nino Manfredi e I ragazzi del muretto."}
{"id": "3351912", "revid": "1543377", "url": "https://it.wikipedia.org/wiki?curid=3351912", "title": "Freezing", "text": " \u00e8 un manga scritto da Dall-Young Lim e disegnato da Kwang-Hyun Kim, due autori sudcoreani solitamente realizzatori di manwha.\nLa serializzazione del titolo \u00e8 cominciata nel 2007 sulla rivista \"Comic Valkyrie\". A partire dall'8 gennaio 2011 e fino al 2 aprile, \u00e8 andato in onda in Giappone l'adattamento anime, di 12 puntate. A fine marzo 2013 \u00e8 stata annunciata una seconda stagione dell'anime, , che ha debuttato il 4 ottobre 2013 e si \u00e8 conclusa il 20 dicembre dello stesso anno.\nDa novembre 2011 fino al marzo successivo \u00e8 stato serializzato su \"Comic Valkyrie\" lo spin-off \"Freezing: First Chronicle\", che ha come protagonista Chiffon Fairchild, mostrata durante il suo primo anno all'accademia. Da maggio, sulla stessa rivista, \u00e8 pubblicato il nuovo spin-off \"Freezing:Zero\", che racconta la storia di Kazuha Aoi nei primi cinque capitoli, per poi dedicarsi al passato dei personaggi pi\u00f9 importanti. Nell'aprile 2013, sempre su \"Comic Valkyrie\", \u00e8 iniziato il terzo spin-off, \"Freezing Pair Love Stories\", che vede So-Hee Kim ai disegni, al posto di Kwang-Hyun Kim.\nTrama.\nNell'XXI secolo la Terra \u00e8 stata attaccata da misteriose creature denominate Nova e provenienti da un'altra dimensione. Per combatterle vengono usate delle guerriere geneticamente modificate chiamate Pandora. Ciascuna Pandora \u00e8 accompagnata da un Limiter, un ragazzo che possiede la capacit\u00e0 di 'congelare' i movimenti di chiunque in determinate porzioni di spazio (e di neutralizzare l'analogo potere posseduto dai Nova), in modo da bloccare il nemico che cos\u00ec risulta alla merc\u00e9 della guerriera.\nKazuya Aoi, un giovane che ha perso la sorella, una Pandora estremamente potente, in un grande scontro con i Nova, giunge nell'accademia West Genetics, dove vengono addestrati Pandora e Limiter, intenzionato a fare sua la causa dell'amata sorella. Qui incontra una misteriosa e bellissima ragazza, Satellizer el Bridget, Pandora fortissima e assai temuta causa il suo comportamento freddo e scostante. Unito al fatto che non vuole essere toccata da nessuno, le hanno dato il soprannome di \"regina intoccabile\".\nKazuya resta subito affascinato dalla ragazza e cerca in tutti i modi di diventare il suo Limiter. E anche Satellizer, sorprendendo pure se stessa, non resta indifferente al giovane. La loro vita all'accademia si dimostrer\u00e0 subito assai movimentata, non solo per gli attacchi dei Nova, ma anche a causa dei numerosi scontri tra Satellizer e le altre studentesse.\nTerminologia.\nRagazze geneticamente modificate mediante l'inserimento di tessuti speciali derivanti da quelli dei Nova.\nTali tessuti sono chiamati Stigmate e di solito sono posizionati artificialmente sulla schiena.\nMa esistono anche individui che sono nati con questi tessuti misteriosamente gi\u00e0 presenti, come Linchen e i fratelli Aoi.\nLe Pandora possiedono forza, velocit\u00e0 e resistenza superiori alla norma, possono rigenerare ferite che sarebbero mortali per chiunque altro, evocare armi che variano a seconda della persona e che sono chiamate Armi Volt.\nInoltre hanno il controllo di particolari molecole chiamate Volt Texture, che usano per creare, e all'occorrenza riparare, le loro uniformi.\nLe Pandora pi\u00f9 esperte possono creare anche un'armatura denominata Pandora Mode, che aumenta le loro capacit\u00e0 e permette di resistere al congelamento provocato dai Nova.\nTuttavia il tempo di utilizzo di questa armatura \u00e8 limitato e il suo uso \u00e8 permesso solo nei combattimenti contro i Nova, mai negli allenamenti contro altre Pandora.\nI partner maschili delle Pandora.\nHanno la capacit\u00e0 di annullare il congelamento dei Nova e di bloccarli a loro volta, spianando cos\u00ec la strada alle loro partner.\nPerch\u00e9 la cooperazione tra Pandora e Limiter sia perfetta, i due devono avere profonda fiducia l'uno nell'altra.\nPer questo tra Limiter e Pandora esistono sempre rapporti di grande stima e amicizia, e spesso anche di amore.\nPi\u00f9 il Limiter \u00e8 giovane, maggiore sar\u00e0 la sincronia, per questo i Limiter sono sempre di uno o due anni pi\u00f9 giovani delle Pandora.\nParticolare organo situato in profondit\u00e0 tra i neuroni.\nTramite una cerimonia chiamata iniziazione o battesimo, la Pandora e il Limiter sincronizzano i loro Ereinbar diventando cos\u00ec una sola mente e un solo corpo, e agiscono perfettamente all'unisono.\n\u00c8 un'organizzazione militare a carattere internazionale, creata per gestire le Pandora. Ha sotto il suo diretto controllo l'\u00e9lite delle Pandora, composta da guerriere al quarto anno e con grandi capacit\u00e0. Il quartier generale dei Cavalieri si trova nel Gran Canyon, e il loro capo inizialmente era Raddox Phantomime, destituito dopo l'undicesimo scontro con i Nova.\nUno scontro annuale che si svolge all'interno delle accademie Genetics per stabilire la gerarchia delle Pandora. Tale gerarchia pu\u00f2 essere decisa solo all'interno del Carnival, quindi i combattimenti esterni ad esso non hanno valore.\nTale progetto, sviluppato dalla scienziata Scarlett Ohara, doveva creare una nuova generazione di Pandora partendo da persone normali, prive di compatibilit\u00e0 con le Stigmate, che avrebbero dovuto acquisire tramite l'iniezione di una medicina denominata Mark IV. Il progetto era stato approvato dai Cavalieri dopo il decimo scontro con i Nova, il cui cambio di strategia aveva portato la necessit\u00e0 di aumentare il numero delle Pandora. Tuttavia, la decisione \u00e8 stata accompagnata da polemiche sia etiche, giacch\u00e9 si usavano esseri umani come cavie, che militari, perch\u00e9 i risultati delle Pandora-E erano di gran lunga inferiori rispetto a quelli delle Pandora tradizionali. Le Pandora-E sono tutte ragazze povere che hanno aderito all'iniziativa di Ohara in cambio di aiuti. In seguito si \u00e8 scoperto che il progetto era solo una copertura per il vero scopo di Ohara, ovvero creare numerosi cloni di Maria Lancelot. Dopo i fatti dell'undicesimo scontro con i Nova, il progetto delle Pandora-E \u00e8 stato accantonato e sostituito col progetto Valkyrie.\nIdeato da Gengo Aoi, tale progetto ha lo stesso scopo di quello delle Pandora-E, ovvero creare una nuova generazione di guerriere che non devono essere compatibili con le Stigmate, e quindi in teoria \u00e8 accessibile a tutti. Venti anni prima degli eventi correnti, Gengo aveva presentato al suo principale finanziatore, Howard el Bridget, una serie di progetti per contrastare i Nova, e i migliori furono proprio quelli delle Pandora e delle Valkyrie. Aoi, consapevole dei rischi legati alle Stigmate, avrebbe preferito le Valkyrie, ma El Bridget scelse di puntare sulle Pandora.\nIl progetto Valkyrie utilizza una versione artificiale delle Stigmate, chiamata \"Injection Stigma\" (oppure sistema IS) per la produzione di armi Volt e non presenta gli effetti collaterali della corrosione.\nGruppo composto dalle Valkyries e dalle Pandora pi\u00f9 forti del terzo anno, ovvero Satellizer el Bridget, Rana Linchen, Cassie Lockheart, Roxanne Elipton e Charles Bonaparte. Il loro comandante \u00e8 Su-Na Lee.\nMisteriosi alieni extra-dimensionali. Alcuni sono giganteschi, altri poco pi\u00f9 grandi di una persona.\nSolitamente attaccano tramite lunghi, sottili e affilati tentacoli, possiedono la capacit\u00e0 di \"congelare\" i loro avversari e gli ultimi esemplari hanno dimostrato di saper anche sparare dei micidiali raggi al plasma.\nI loro attacchi un tempo avvenivano ogni otto anni, per poi farsi pi\u00f9 frequenti.\nNegli ultimi tre attacchi si \u00e8 assistito ad un'evoluzione della loro strategia: nel decimo scontro hanno assimilato delle Pandora per poi mandarle all'attacco controllandole a distanza con una apposita Stigmata. Mentre nell'undicesima battaglia (dove i Nova per la prima volta non sono arrivati da un'altra dimensione, ma sono nati nella nostra, dal corpo stesso di alcune Pandora) hanno usato la stessa strategia, stavolta per\u00f2 generando dal proprio corpo degli esseri simili alle Pandora. Tuttavia i cambiamenti pi\u00f9 radicali sono avvenuti durante il 12\u00ba scontro, nel quale sono apparsi dei nuovi esemplari di Nova, caratterizzati da un corpo umanoide (pi\u00f9 grande di quello di una persona ma molto pi\u00f9 piccolo rispetto ai Nova precedenti), con una testa a forma di becco e che possiedono forza, agilit\u00e0 e velocit\u00e0 assai elevate. Inoltre sono molto feroci, perch\u00e9 dilaniano e fanno a pezzi gli avversari. Tali Nova durante la battaglia sono stati guidati da un esemplare ulteriormente nuovo, con le fattezze di una splendida ragazza."}
{"id": "3351914", "revid": "124405216", "url": "https://it.wikipedia.org/wiki?curid=3351914", "title": "Annunciazione di Recanati", "text": "La Annunciazione di Recanati \u00e8 un dipinto a olio su tela (166x114 cm) di Lorenzo Lotto, databile al 1534 circa e conservato nel Museo civico Villa Colloredo Mels a Recanati. \u00c8 firmato \"L. Lotus\" ed \u00e8 una delle opere pi\u00f9 famose dell'artista.\nStoria.\nL'opera potrebbe risalire al periodo veneziano dell'artista, quando sarebbe stata spedita (verso il 1527), oppure a quello successivo in cui Lotto si rec\u00f2 direttamente nelle Marche per attendere ad alcune opere. Oggi le prese di posizione principali riguardano il secondo caso, con una datazione vicina al 1534, subito dopo la \"Crocifissione\" di Monte San Giusto.\nLa prima notizia certa sull'opera risale al 1601 e fa pensare che i committenti originari fossero gli iscritti alla Confraternita dei mercanti di Recanati. Essa infatti si trasfer\u00ec in una nuova sede nel 1533 e tale occasione avrebbe potuto fare da pretesto per la commissione di una nuova pala.\nDescrizione e stile.\nIn una stanza, la camera da letto della Vergine, l'Annunciazione \u00e8 risolta con una composizione di grande novit\u00e0: a destra l'angelo, reggente il giglio bianco, \u00e8 entrato da una loggia aperta su un giardino (l'\"hortus conclusus\") e con il braccio destro, in un gesto un po' innaturale, indica Dio Padre che si \u00e8 manifestato in una nuvola e da sotto la loggia sembra che si stia letteralmente tuffando verso Maria, alludendo all'Incarnazione. Quest'ultima \u00e8 in primo piano a sinistra e, con una certa spregiudicatezza compositiva, si volge verso lo spettatore, dando le spalle all'annuncio, e solleva le mani sorpresa, infossando la testa tra le spalle con un'espressione tra l'umile, il turbato e il succube.\nStilisticamente le teste sono leggermente sottodimensionate e le figure appaiono bloccate in gesti rigidi, anche se altamente espressivi. Colpisce l'amorevole descrizione dei dettagli della stanza, di matrice nordica, come il letto a baldacchino, la finestrella coi vetri piombati, la mensola con la piccola natura morta (alcuni libri, un candelabro e un calamaio), l'appendiabiti, lo sgabello con la clessidra, l'inginocchiatoio e soprattutto il gatto che fugge spaventato inarcando la schiena, un simbolo della sconfitta del male ma anche un garbato elemento di ironia.\nTra le fonti a cui Lotto si ispir\u00f2 si indica un rilievo di Andrea Sansovino a Loreto (per il baldacchino), e l'\"Annunciazione\" di Dirk Bouts, che fece da modello anche a Tiziano per un'opera destinata alla cattedrale di Treviso. Da Tiziano in particolare riprese la Madonna voltata verso lo spettatore e l'Angelo dietro che cerca la sua attenzione con un gesto eloquente del braccio. A partire da questi spunti Lotto elabor\u00f2 l'originalissimo sviluppo dell'azione dallo sfondo verso il primo piano.\nScrisse Argan: \u00abla Vergine di Tiziano \u00e8 una regina in preghiera che si volge nobilmente a ricevere nel suo palazzo il messaggero divino. La Vergine del Lotto \u00e8 una brava ragazza; il messaggio la coglie di sorpresa mentre prega nella sua stanza; non osa neppure volgere il capo; il suo gesto, quasi di difesa, \u00e8 quello di chi si sente colpito alle spalle da un richiamo improvviso\u00bb."}
{"id": "3351916", "revid": "36426", "url": "https://it.wikipedia.org/wiki?curid=3351916", "title": "Cattedrale di Treviso", "text": ""}
{"id": "3351922", "revid": "767487", "url": "https://it.wikipedia.org/wiki?curid=3351922", "title": "Distretto di Kitgum", "text": "Il distretto di Kitgum \u00e8 un distretto situato nel nord dell'Uganda. Prende il nome dal suo capoluogo Kitgum, dove si trova la sede del distretto stesso.\nPopolazione.\nLa popolazione del distretto in bae al censimento nazionale del 2002 era di circa 286,100 persone, delle quali 51.3% erano femmine e il 48.7% erano maschi. Il tasso annuale di crescita della popolazione del distretto \u00e8 stimato a 3.7%. Con queste statistiche, si stima che la popolazione del distretto nel 2009 sia approssimativamente di circa 369,000 persone. Vedere la seguente tabella:\nAttivit\u00e0 economiche.\nL'agricoltura \u00e8 la principale attivit\u00e0 economica del distretto. Le pi\u00f9 importanti colture praticate sono:\nL'allevamento del bestiame \u00e8 praticato in alcune zone, anche se non ampiamente."}
{"id": "3351929", "revid": "39884", "url": "https://it.wikipedia.org/wiki?curid=3351929", "title": "Jan Hempel", "text": "Biografia.\nHa cominciato la sua carriera negli anni 1980 gareggiando per la Germania Est ed \u00e8 stato uno dei tuffatori europei pi\u00f9 titolati in ambito continentale, anche a livello giovanile.\nAi Giochi olimpici e ai Mondiali non \u00e8 mai riuscito a salire sul gradino pi\u00f9 alto del podio, limitandosi a due argenti. Nel sincronizzato ha gareggiato inizialmente con Michael K\u00fchne ed in seguito con Heiko Meyer.\nIn carriera ha patito numerosi infortuni, che lo hanno costretto a numerose operazioni ai polsi, alle ginocchia e ai piedi. \u00c8 sposato dal 1998 e ha due figlie.\nDopo i mondiali 2003 si \u00e8 ritirato dalle competizioni. Dopo la fine dell'attivit\u00e0 agonistica ha conosciuto la disoccupazione accompagnata da un periodo di dissesto finanziario. Attualmente vive con la famiglia nei pressi di Mei\u00dfen e lavora come product manager per una societ\u00e0 di Dresda."}
{"id": "3351938", "revid": "6923", "url": "https://it.wikipedia.org/wiki?curid=3351938", "title": "Ricardo Santos Lago", "text": "Biografia.\nAnche suo fratello Wagner Lago \u00e8 un calciatore professionista; a partire dalla stagione 2012-2013 i due fratelli sono anche compagni di squadra nel \u0160iroki Brijeg.\nCarriera.\nClub.\nDurante la sua carriera ha giocato con varie squadre di club, tra cui il \u017dem\u010du\u017eina-So\u010di, in cui si \u00e8 trasferito nel 2010.\nNazionale.\nIl 9 ottobre 2004 prende parte alla partita valida per la qualificazione al Mondiale 2006 Bosnia ed Erzegovina-Serbia e Montenegro 0-0."}
{"id": "3351940", "revid": "408657", "url": "https://it.wikipedia.org/wiki?curid=3351940", "title": "Intelletto (teologia)", "text": ""}
{"id": "3351944", "revid": "72396", "url": "https://it.wikipedia.org/wiki?curid=3351944", "title": "Roberto Lacedelli (sciatore)", "text": "Biografia.\nRoberto Lacedelli gareggi\u00f2 nello sci alpino dalla fine degli anni trenta ai primi anni cinquanta in tutte le specialit\u00e0 previste all'epoca (discesa libera, slalom speciale, combinata e, in seguito, slalom gigante), vincendo varie medaglie ai Campionati italiani e partecipando a due edizioni dei Giochi olimpici invernali, (non conclude discesa e slalom) e (24\u00b0 in slalom gigante).\nFu attivo anche nello sci nordico, aggiudicandosi quattro medaglie nel salto con gli sci ai Campionati italiani tra il 1937 e il 1943."}
{"id": "3351945", "revid": "1005847", "url": "https://it.wikipedia.org/wiki?curid=3351945", "title": "Duca di Vendome", "text": ""}
{"id": "3351947", "revid": "435288", "url": "https://it.wikipedia.org/wiki?curid=3351947", "title": "Soul Plane", "text": ""}
{"id": "3351948", "revid": "1318658", "url": "https://it.wikipedia.org/wiki?curid=3351948", "title": "Substrato (chimica)", "text": "In chimica, un substrato \u00e8 la specie chimica osservata, che reagisce con un reagente. Questo termine \u00e8 fortemente dipendente dal contesto. In particolare, in biochimica, un substrato enzimatica \u00e8 il materiale sul quale agisce un enzima."}
{"id": "3351949", "revid": "112790516", "url": "https://it.wikipedia.org/wiki?curid=3351949", "title": "Kent Ruhnke", "text": ""}
{"id": "3351951", "revid": "1494169", "url": "https://it.wikipedia.org/wiki?curid=3351951", "title": "Bellosio", "text": ""}
{"id": "3351952", "revid": "1305772", "url": "https://it.wikipedia.org/wiki?curid=3351952", "title": "Milanesi", "text": ""}
{"id": "3351964", "revid": "547034", "url": "https://it.wikipedia.org/wiki?curid=3351964", "title": "Marqu\u00eas das Minas", "text": "Fu il figlio di Dom Francisco, il primo Marchese di Minas, e della sua seconda moglie Eufr\u00e1sia Filipa de Lima.\nFin dalla giovane et\u00e0 fu destinato alla carriera militare. All'et\u00e0 di 14 anni fu presente insieme al padre alla battaglia di Elvas. L'anno seguente, combatt\u00e9 in Spagna, nel nord della provincia di Minho, diventando generale nel 1665 dopo la conquista di Guarda.\nDopo il trattato di Lisbona divent\u00f2 il governatore militare di Minho in assenza del padre, che fu ambasciatore a Roma. Assunse il titolo di Marchese di Minas dopo la morte del padre, avvenuta nel 1674.\nTra il 1684 e il 1687 fu governatore generale del Brasile.\nNel 1687 ritorn\u00e8 in Portogallo come consigliere di guerra.\nPartecip\u00f2 alla guerra di successione Spagnola."}
{"id": "3351965", "revid": "767487", "url": "https://it.wikipedia.org/wiki?curid=3351965", "title": "Gro\u00dfer Rettenstein", "text": "Il Gro\u00dfer Rettenstein (2.362 ) \u00e8 una montagna delle Alpi di Kitzb\u00fchel nelle Alpi Scistose Tirolesi. Si trova al confine tra il Tirolo ed il Salisburghese."}
{"id": "3351973", "revid": "521302", "url": "https://it.wikipedia.org/wiki?curid=3351973", "title": "NK Inter Zapre\u0161i\u0107", "text": ""}
{"id": "3351974", "revid": "521302", "url": "https://it.wikipedia.org/wiki?curid=3351974", "title": "NK Istra 1961", "text": ""}
{"id": "3351975", "revid": "521302", "url": "https://it.wikipedia.org/wiki?curid=3351975", "title": "NK Lokomotiva Zagreb", "text": ""}
{"id": "3351976", "revid": "179980", "url": "https://it.wikipedia.org/wiki?curid=3351976", "title": "Federico Mart\u00edn Rodr\u00edguez", "text": ""}
{"id": "3351978", "revid": "521302", "url": "https://it.wikipedia.org/wiki?curid=3351978", "title": "NK Zagreb", "text": ""}
{"id": "3351982", "revid": "521302", "url": "https://it.wikipedia.org/wiki?curid=3351982", "title": "HNK \u0160ibenik", "text": ""}
{"id": "3351983", "revid": "599013", "url": "https://it.wikipedia.org/wiki?curid=3351983", "title": "Trattato di Lisbona (disambigua)", "text": ""}
{"id": "3351985", "revid": "521302", "url": "https://it.wikipedia.org/wiki?curid=3351985", "title": "NK Slaven Belupo Koprivnica", "text": ""}
{"id": "3351986", "revid": "521302", "url": "https://it.wikipedia.org/wiki?curid=3351986", "title": "NK Vara\u017edin", "text": ""}
{"id": "3351987", "revid": "521302", "url": "https://it.wikipedia.org/wiki?curid=3351987", "title": "NK Zadar", "text": ""}
{"id": "3351991", "revid": "298229", "url": "https://it.wikipedia.org/wiki?curid=3351991", "title": "The Rockers", "text": "I The Rockers sono stati un tag team di wrestling formato da Shawn Michaels e Marty Jannetty, attivo fra il 1985 e il 1992.\nStoria.\nNel 1986 nella American Wrestling Association Shawn Michaels e Marty Jannetty formano un tag team chiamato The Midnight Rockers; il nome del duo deriva dalla fusione di due nomi all'epoca assai popolari nel wrestling americano: i Rock &amp; Roll Express e i Midnight Express, due tra i tag team pi\u00f9 prolifici della storia. Un'altra versione sull'origine del nome lo fa derivare dalla canzone \"Living After Midnight\" dei Judas Priest. Da ricordare in quel periodo alcuni sanguinosi match dei \"Rockers\" contro \"Playboy\" Buddy Rose &amp; Doug Somers.\nUna promotion concorrente, la World Wrestling Federation, strappa Michaels e Jannetty alla AWA; i primi giorni sono per\u00f2 decisamente travagliati: la WWF li licenzia due settimane dopo a causa di un fraintendimento e li riassunse successivamente. All'arrivo nella nuova federazione assumono il nome The Rockers; diventano uno dei pi\u00f9 noti tag team dell'epoca ed introducono nuovi standard nei match di coppia. Nonostante non riescano nell'impresa di aggiudicarsi un titolo (la volta che ci riuscirono il match non fu convalidato a causa di un incidente nel ring) la loro alleanza rimane una delle pi\u00f9 celebri dell'intera storia della WWF.\nControverso WWF Tag Team Championship.\nUfficialmente, i Rockers non vinsero mai il titolo WWF Tag Team Championship, ma il 30 ottobre 1990 Jannetty &amp; Michaels sconfissero effettivamente i campioni in carica The Hart Foundation in un Two Out of Three Falls Match a Fort Wayne, Indiana, aggiudicandosi le cinture in maniera pulita. La WWF non riconobbe mai il passaggio dei titoli. Secondo la versione ufficiale, durante il match si ruppe una delle corde sul ring rendendo l'incontro potenzialmente pericoloso per l'incolumit\u00e0 dei wrestler coinvolti, e quindi il risultato dello stesso venne annullato. Tuttavia i Rockers difesero le cinture WWF Tag Team contro i Power and Glory (Paul Roma &amp; Hercules) il 3 novembre 1990. Poco tempo dopo venne deciso di non mandare mai in onda la puntata registrata dove avveniva il passaggio del titolo e che le cinture sarebbero state riconsegnate alla Hart Foundation. Fonti non ufficiali riportano che Jim Neidhart avrebbe dovuto lasciare la WWF e che quindi era stato programmato di far perdere il titolo alla Hart Foundation contro i Rockers, ma in un secondo momento, le due parti trovarono un accordo per il rinnovo e Neidhart venne reintegrato a tutti gli effetti. La dirigenza WWF prefer\u00ec confermare allora la Hart Foundation come campioni di coppia in carica. I Rockers non furono mai dichiarati campioni ma alcuni estratti del match della vincita dei titoli fu mostrato prima del ritorno di Jannetty in WWF nel 1995. L'incontro \u00e8 visionabile integralmente sul DVD \"The Shawn Michaels Story: Heartbreak &amp; Triumph\". Poich\u00e9 non venne mai trasmesso in tv, non esiste telecronaca del match.\nSeparazione.\nNel 12 gennaio 1992 si consuma lo \"split\" della coppia a seguito di pervenute e continue incomprensioni tra i due. L'apice della rivalit\u00e0 si raggiunge durante un \"The Barber Shop\", uno \"show nello show\" condotto da Brutus \"The Barber\" Beefcake: Shawn colpisce con un \"superkick\" il compagno. \u00c8 l'inizio di una proficua carriera da singolo di Michaels, che sar\u00e0 ricca di soddisfazioni.\nAgli inizi ad HBK viene affiancata una manager, \"Sensational\" Sherri Martel. Sempre nel 1992 partecipa alla Royal Rumble ma non porta a casa la vittoria. L'anno successivo vinse l'Intercontinental Championship da \"The British Bulldog\" Davey Boy Smith. Intraprende una faida con Marty Jannetty in cui dapprima perde il titolo ma poi lo riconquista. A seguito della faida Michaels si concentr\u00f2 su altre sfide per il titolo mentre Jannetty viene relegato nel midcard."}
{"id": "3351995", "revid": "53508", "url": "https://it.wikipedia.org/wiki?curid=3351995", "title": "Trattato di Lisbona (1668)", "text": " \nIl trattato di Lisbona del 1668 \u00e8 un trattato di pace tra Portogallo e Spagna, stipulato a Lisbona il 13 febbraio grazie al quale fu conclusa la Guerra di restaurazione portoghese con il riconoscimento per parte spagnola della sovranit\u00e0 della nuova dinastia del Portogallo, la casa Reale di Braganza.\nI contraenti.\nDa parte spagnola il trattato fu ratificato dalla Regina reggente Marianna d'Austria, seconda moglie di Filippo IV, in nome del figlio minorenne Re Carlo II e per parte portoghese dal Principe Pietro a nome del fratello, re Alfonso VI, interdetto.\nFu mediatore l'ambasciatore inglese in Portogallo Edward Montagu, I conte di Sandwich.\nConseguenze per il Portogallo.\nDopo il 1668 il Portogallo riusc\u00ec a riottenere il completo controllo sull'impero coloniale mentre si accentu\u00f2 il risentimento nei confronti della Spagna sia nella nobilt\u00e0 sia nella borghesia commerciale.\nQuesto provoc\u00f2 l'intensificazione dei rapporti commerciali verso l'Inghilterra e l'Olanda e la nascita di un profondo processo di europeizzazione, processo ancor vivo oggi.\nConseguenze per la Spagna.\nSebbene la Spagna degli Asburgo ricavasse degli immediati vantaggi da tale trattato in quanto poteva chiudere un conflitto estremamente oneroso che si trascinava da ormai ventotto anni, la perdita delle colonie portoghesi contribu\u00ec ad indebolire il prestigio dell'Impero Asburgico.\nForti conseguenze ci furono sul piano politico in quanto la regina Marianna e il primo ministro Johann Eberhard Nidhard furono fortemente biasimati dalla grande nobilt\u00e0 per non essere stati in grado di ottenere migliori concessioni e ci\u00f2 provoc\u00f2 la rivolta di Don Giovanni d'Austria."}
{"id": "3351999", "revid": "125794798", "url": "https://it.wikipedia.org/wiki?curid=3351999", "title": "Adorazione dei pastori (Lotto)", "text": "La Adorazione dei pastori \u00e8 un dipinto a olio su tela (147x166 cm) di Lorenzo Lotto, databile al 1534 circa e conservato nella Pinacoteca Tosio Martinengo a Brescia. \u00c8 firmato \"Lottus\".\nStoria.\nPare che l'opera venne commissionata dai nobiluomini perugini Braccio II e Sforza Baglioni, i cui ritratti sarebbero celati nelle fattezze dei due pastori. Essi forse incontrarono l'artista nelle Marche, in occasione di un pellegrinaggio a Loreto. \nLe notizie della provenienza baglionesca risale al mercante che nel 1824 cedette la tela al conte bresciano Paolo Tosio ed \u00e8 priva di altri riscontri documentari. \nLa datazione si basa su motivi stilistici, come l'armoniosa coesistenza tra manifestazioni naturali e soprannaturali, vicine a lavori quali l\"'Annunciazione di Recanati\".\nDescrizione e stile.\nLa scena \u00e8 ambientata in una stalla, con un taglio stretto sui personaggi. In primo piano Maria adora il Bambino inginocchiata su un giaciglio di paglia contenuto nei vimini; dietro di essa si vedono san Giuseppe in ombra e l'asinello in controluce; al centro, scuro, il bue, mentre a destra si vedono i due pastori introdotti da altrettanti angeli. Uno di essi tende al Bambino un agnello, che il fanciullo tocca incuriosito allungando le braccine, con un gesto di viva quotidianit\u00e0. Nessuno per\u00f2 sorride, anche perch\u00e9 l'agnello \u00e8 un evidente simbolo del sacrificio di Cristo e della sua Passione. Maria porta alla mano un anello, probabile allusione alla reliquia del Santo Anello, conservata nel Duomo di Perugia e quindi rafforzante l'idea di un'opera nata per la citt\u00e0 umbra.\nI pastori hanno volti fortemente caratterizzati, uno con i capelli a caschetto, l'altro con un avvio di canizie, entrambi con la barba e con lineamenti che si rassomigliano, proprio come se fossero fratelli. Essi inoltre indossano eleganti abiti cinquecenteschi al di sotto delle casacche da pastore nei toni sgargianti del giallo e del vinaccia. \nIl cielo esterno \u00e8 forse notturno o forse rappresenta il crepuscolo; in ogni caso la luce sembra emanare, in maniera soprannaturale, dal Bambino stesso, lasciando ad esempio gli angeli e Giuseppe parzialmente in ombra. \nSomiglianze sono riscontrabili con le nativit\u00e0 dipinte in quegli anni dal Savoldo, che l'artista ebbe modo di conoscere a Venezia. "}
{"id": "3352002", "revid": "486946", "url": "https://it.wikipedia.org/wiki?curid=3352002", "title": "RNK Split", "text": ""}
{"id": "3352004", "revid": "287204", "url": "https://it.wikipedia.org/wiki?curid=3352004", "title": "Onofri", "text": "Persone.\nIl cognome italiano Onofri pu\u00f2 riferirsi a diverse persone:"}
{"id": "3352013", "revid": "514736", "url": "https://it.wikipedia.org/wiki?curid=3352013", "title": "Richard Talbot", "text": "Fu un personaggio di spicco della Gloriosa rivoluzione e della conseguente guerra giacobita in Irlanda. Mor\u00ec durante la guerra della Grande Alleanza."}
{"id": "3352014", "revid": "1543377", "url": "https://it.wikipedia.org/wiki?curid=3352014", "title": "Severino Menardi", "text": "Biografia.\nAtleta ampezzano attivo negli anni trenta e militante nel gruppo sportivo Fiamme Gialle, il primo gruppo sportivo militare italiano, Menardi in campo internazionale gareggi\u00f2 prevalentemente nello sci nordico, partecipando a due edizioni dei Giochi olimpici invernali, (21\u00b0 nella combinata nordica, 27\u00b0 nel salto con gli sci, 34\u00b0 nella 18 km di sci fondo) e (20\u00b0 nella combinata nordica, 16\u00b0 nella 18\u00a0km e 4\u00b0 nella staffetta di sci fondo) e a una dei Campionati mondiali, Innsbruck 1933 (5\u00b0 nella staffetta).\nIn campo nazionale gareggi\u00f2 anche nello sci alpino, vincendo cinque titoli italiani tra il 1931 e il 1935; anche nello sci nordico conquist\u00f2 titoli italiani, tra il 1933 e il 1938."}
{"id": "3352019", "revid": "647919", "url": "https://it.wikipedia.org/wiki?curid=3352019", "title": "Parchi nazionali italiani", "text": ""}
{"id": "3352022", "revid": "647919", "url": "https://it.wikipedia.org/wiki?curid=3352022", "title": "Parchi regionali italiani", "text": ""}
{"id": "3352024", "revid": "767487", "url": "https://it.wikipedia.org/wiki?curid=3352024", "title": "Patrick Sarsfield, 1\u00ba Conte di Lucan", "text": "Crebbe in una famiglia Anglo-Normanna da lungo residente in Irlanda."}
{"id": "3352026", "revid": "767487", "url": "https://it.wikipedia.org/wiki?curid=3352026", "title": "Branislav Mili\u010devi\u0107", "text": "Carriera.\nClub.\nMili\u010devi\u0107 inizi\u00f2 la carriera in patria, con la maglia del \u0160umadija Jagnjilo. Nel 2005 pass\u00f2 al Keflav\u00edk, squadra islandese per cui gioc\u00f2 45 partite e con cui vinse la Coppa d'Islanda 2006.\nNel 2008 pass\u00f2 allo Start, all'epoca militante nella Adeccoligaen. Debutt\u00f2 in Norvegia in data 5 aprile, giocando da titolare nel successo per cinque a due sul Nybergsund-Trysil. Al termine della stagione, la sua squadra conquist\u00f2 la promozione nella Tippeligaen.\nIl 15 marzo 2009 esord\u00ec cos\u00ec nella massima divisione norvegese, venendo impiegato nel tre a tre sul campo dello Str\u00f8msgodset. Al termine del campionato 2011, lo Start retrocesse e il contratto del difensore serbo giunse alla scadenza."}
{"id": "3352030", "revid": "1924342", "url": "https://it.wikipedia.org/wiki?curid=3352030", "title": "T\u00e6t p\u00e5", "text": "T\u00e6t p\u00e5 \u00e8 l'album di debutto della cantante danese Medina, pubblicato il 13 settembre 2007 dall'etichetta discografica At:tack. L'album \u00e8 stato prodotto dalle squadre di produttori Copenhaniacs e Providers. Dall'album sono stati estratti tre singoli: \"Et \u00f8jeblik\", \"Fl\u00e5\" e \"Alene\"."}
{"id": "3352035", "revid": "33689", "url": "https://it.wikipedia.org/wiki?curid=3352035", "title": "Zone umide italiane", "text": ""}
{"id": "3352036", "revid": "155634", "url": "https://it.wikipedia.org/wiki?curid=3352036", "title": "Alice Longo", "text": "Biografia.\nOriginaria di Transacqua, in carriera ha preso parte alla gara di inseguimento dei Mondiali juniores 2010 (64\u00aa) e alla XXV Universiade invernale (miglior risultato: 18\u00aa nella 15\u00a0km a tecnica libera). Non ha mai esordito in Coppa del Mondo e ha gareggiato prevalentemente in Alpen Cup."}
{"id": "3352037", "revid": "647919", "url": "https://it.wikipedia.org/wiki?curid=3352037", "title": "Aree marine protette italiane", "text": ""}
{"id": "3352041", "revid": "297059", "url": "https://it.wikipedia.org/wiki?curid=3352041", "title": "Sacra Famiglia con la famiglia del Battista", "text": "La Sacra Famiglia con la famiglia del Battista \u00e8 un dipinto a olio su tela (150x237 cm) di Lorenzo Lotto, databile al 1536 circa e conservato nel Louvre a Parigi.\nStoria.\nL'opera doveva essere destinata a un committente privato, forse veneziano, ma non si sa per quale ragioni fin\u00ec per restare nelle mani di Lotto, che cerc\u00f2 di venderla prima di partire per le Marche nel 1549, come ricorda un'annotazione del \"Libro di spese diverse\". L'artista chiese l'intermediazione dell'amico Jacopo Sansovino, ma si vide restituire tutte tele affidate per la vendita. Fu cos\u00ec che 1550, gi\u00e0 ad Ancona, Lotto prov\u00f2 di nuovo a liquidare le opere invendute con un'asta pubblica alla Loggia dei Mercanti, senza riuscire neanche questa volta a vendere la \"Sacra Famiglia\" n\u00e9 la maggior parte di esse.\nProbabilmente l'artista la port\u00f2 allora con s\u00e9 a Loreto, dove ne fece una copia oggi al Palazzo Apostolico. Solo pi\u00f9 tardi la tela dovette passare di mano, forse con l'intermediazione della comunit\u00e0 religiosa degli Oblati della Santa Casa. Riapparve poi nel 1662 nelle collezioni reali francesi, acquistata da un mercante d'arte con attribuzione a Dosso Dossi.\nDescrizione e stile.\nLa scena, considerata un capolavoro per la raffinata esecuzione e la ricchezza del colore, \u00e8 ambientata in una raduta in un bosco e mostra i personaggi disposti in maniera informale attorno al bambino, sdriaiato al centro su alcune lenzuola bianche attorcigliate e proteso verso la croce che regge san Giovannino l\u00ec vicino, come preannuncio dell'andata incontro al suo tragico destino. Da sinistra si vedono san Giuseppe, la Vergine, tre angeli oranti vestiti di bianco, Giovannino e Ges\u00f9, sant'Elisabetta e san Zaccaria. I gesti stupiti dei santi sono legati al gesto di Ges\u00f9 che manifesta la sua natura divina. La scena si basa probabilmente sulla tradizione apocrifa secondo cui il Battista fanciullo si rec\u00f2 due volte, con la famiglia, a fare visita a Ges\u00f9 bambino durante la fuga in Egitto.\nLa scena \u00e8 di idilliaca serenit\u00e0, come l\"'Adorazione dei pastori\" di Brescia, con elementi dinamici dati dai panneggi irrequieti e dall'accostamento di colori contrastanti, dalle tonalit\u00e0 leggermente smorzate, come tipico della tavolozza di Lotto dopo il contatto con le tonalit\u00e0 fredde dei pittori bergamaschi. Ben dosato \u00e8 il rapporto tra luci ed ombra, con la fitta boscaglia che fa da sfondo ai personaggi dagli abiti chiari, facendoli risaltare per contrasto, mentre al centro un'apertura ariosa d\u00e0 un senso di profondit\u00e0 spaziale."}
{"id": "3352042", "revid": "305330", "url": "https://it.wikipedia.org/wiki?curid=3352042", "title": "Premio Peter Debye", "text": "Il Peter Debye Award \u00e8 un premio annuale assegnato dall'American Chemical Society per incoraggiare studi e ricerche in chimica fisica."}
{"id": "3352045", "revid": "729019", "url": "https://it.wikipedia.org/wiki?curid=3352045", "title": "Sogerma", "text": "L'EADS Sogerma - in passato Sogerma - \u00e8 un'industria aeronautica francese fondata nel 1924, attualmente fa parte del gruppo EADS del quale \u00e8 una filiale al 100%.\nOrganizzazione.\nEADS Sogerma \u00e8 organizzata in 3 siti:"}
{"id": "3352046", "revid": "76963", "url": "https://it.wikipedia.org/wiki?curid=3352046", "title": "Esteban Meloni", "text": "\u00c8 noto per aver recitato nelle telenovelas \"Nin\u00ed\" e \"Flor - Speciale come te\".\nDoppiatori italiani.\nNelle versioni in italiano dei suoi film, Esteban Meloni \u00e8 stato doppiato da:"}
{"id": "3352048", "revid": "38519850", "url": "https://it.wikipedia.org/wiki?curid=3352048", "title": "EADS Sogerma", "text": ""}
{"id": "3352052", "revid": "219355", "url": "https://it.wikipedia.org/wiki?curid=3352052", "title": "F. Sherwood Rowland", "text": ""}
{"id": "3352054", "revid": "1305772", "url": "https://it.wikipedia.org/wiki?curid=3352054", "title": "Nativit\u00e0 del Battista", "text": ""}
{"id": "3352055", "revid": "1543377", "url": "https://it.wikipedia.org/wiki?curid=3352055", "title": "Lingua huave", "text": "La lingua huave \u00e8 una lingua isolata (o una famiglia linguistica isolata) parlata dall'etnia huave che vive nell'istmo di Tehuantepec, nel sud-est dello stato di Oaxaca (Messico), sulla costa del golfo di Tehuantepec e la Laguna Superiore.\nLa lingua \u00e8 chiamata dai suoi parlanti come ombeayi\u00fcts, che in italiano significa \"la nostra bocca\". Il nome huave \u00e8 un esonimo imposto dagli zapotechi e significa \"gente che imputridisce nell'acqua\", ragion per cui gli indigeni huave si rifiutano di impiegarlo per riferirsi a loro stessi. Preferiscono chiamarsi piuttosto \"mero ikoots\", espressione che tradotta letteralmente significa \"i veri noi\".\nClassificazione.\nFamiglia linguistica o Dialetti?\nLa lingua huave \u00e8 parlata in quattro localit\u00e0 della costa: San Francisco del Mar, San Dionisio del Mar, San Mateo del Mar e Santa Maria del Mar. Di queste comunit\u00e0 la pi\u00f9 numerosa \u00e8 quella di San Mateo del Mar, fino agli ultimi anni una delle pi\u00f9 isolate e restie ai contatti esterni.\nNon c'\u00e8 unanimit\u00e0 nell'ambiente scientifico sulla classificazione della lingua o delle lingue, infatti alcuni linguisti come Campbell (1997) considerano l'Hueva come un'unica lingua di cui in ogni citt\u00e0 viene parlato un dialetto, altri, tra cui Ethnologue, propendono per l'ipotesi di una famiglia linguistica formata da quattro lingue separate. Tanto che il Summer Institute of Linguistics ha assegnato codici diversi ad ogni lingua.\nRelazioni con altri gruppi linguistici.\nIndipendentemente dal fatto che si consideri lo Hueva come lingua o famiglia linguistica, nessuna delle varie ipotesi di relazione linguistica con una qualche famiglia linguistica pi\u00f9 ampia \u00e8 stata finora dimostrata con sufficiente evidenza, pertanto lo huave \u00e8 al momento considerato come una lingua isolata (Campbell, 1997: 161).\nPaul Radin ha proposto una relazione fra lo huave e le lingue maya, mentre Morris Swadesh si \u00e8 piuttosto orientato verso una connessione con la famiglia delle oto-mangue, la stessa che fu analizzata pi\u00f9 ampiamente da Rensch (1976). Ci\u00f2 nonostante, come gi\u00e0 detto, nessuna di queste ipotesi si \u00e8 rivelata soddisfacente. \nDistribuzione geografica.\nSecondo i dati del censimento del 2010 effettuato dall'Instituto Nacional de Estad\u00edstica y Geograf\u00eda (INEGI), i locutori di huave in Messico sono 18.264.\nLa tabella seguente indica i locutori nelle quattro citt\u00e0, il codice Sil assegnato alla lingua e, nell'ultima colonna, il collegamento alla pagina descrittiva di ogni lingua/dialetto.\nPericoli e prospettive.\nLe attitudini negative dei parlanti verso la propria lingua nativa, unita ad una forte pressione sociale dello spagnolo sono le principali ragioni del progressivo abbandono dello huave come lingua parlata dal resto della comunit\u00e0.\nAnche se l'uso di questa lingua persiste in vari ambiti della vita sociale, la sopravvivenza dello huave risulta essere minacciata, tanto che si sono rivelati necessari progetti di promozione e indagine linguistica nelle comunit\u00e0 huave dell'istmo di Tehuantepec.\nVi sono per\u00f2 anche segnali positivi, ad esempio, nel 2011, \u00e8 stato segnalato che alcuni adolescenti hanno iniziato a mandare SMS in Huave, per poter comunicare senza che i loro genitori comprendessero l'argomento dei messaggi.\n Sempre nel 2011, a San Mateo del Mar, \u00e8 nata \"Radio Ikoots\", la prima stazione che trasmette in Huave."}
{"id": "3352056", "revid": "36426", "url": "https://it.wikipedia.org/wiki?curid=3352056", "title": "Nativit\u00e0 del Battista (Ghirlandaio)", "text": ""}
{"id": "3352063", "revid": "254059", "url": "https://it.wikipedia.org/wiki?curid=3352063", "title": "Bollani", "text": "I Bollani (talvolta anche Bolani) furono una famiglia patrizia veneziana, annoverata fra le cosiddette \"Case Nuove\".\nStoria.\nIncerta \u00e8 l'origine della famiglia Bollani: secondo alcune fonti, essi si trasferirono a Venezia da Costantinopoli, secondo altri, invece, trovarono asilo tra le popolazioni della laguna fuggendo dal saccheggio di Aquileia compiuto dagli Unni di Attila.\nAnnoverati tra le famiglie tribunizie gi\u00e0 nel V secolo (dato che prova la loro presenza in laguna fin dai tempi pi\u00f9 remoti), i Bollani parteciparono all'elezione del doge Jacopo Contarini nel 1275; nel 1297, alla serrata del Maggior Consiglio, furono inclusi nel patriziato. Nel corso dei secoli, diedero alla Repubblica un gran numero di magistrati, comandanti militari e diplomatici: tra questi, Domenico di Francesco Bollani, che fu vescovo di Brescia e ambasciatore veneziano presso il giovane Edoardo VI Tudor, re d'Inghilterra: da quest'ultimo, i Bollani ottennero \u00abl'onore d'inquartare nella propria, l'arma di questo Re\u00bb.\nDopo la caduta della Serenissima, ricevettero dal governo imperiale austriaco la conferma della propria nobilt\u00e0 (Sovrane Risoluzioni del 1\u00ba dicembre 1817 e 14 marzo 1827)."}
{"id": "3352074", "revid": "290948", "url": "https://it.wikipedia.org/wiki?curid=3352074", "title": "Mirmecoria", "text": "La mirmecoria o mirmecocoria \u00e8 un tipo di dispersione dei semi operata da alcune angiosperme, e si realizza con la collaborazione delle formiche. Queste infatti, sono instancabili raccoglitrici di semi e di frutti, che esse trasportano anche per lunghi tratti.\nNelle specie mirmecofile, i semi sono resi appetibili dalla presenza di particolari appendici (elaiosomi) contenenti sostanze nutritive. Il seme con l\u2019elaiosoma \u00e8 noto come \"diaspora\". La dispersione dei semi avviene grazie alle formiche operaie che trasportano la diaspora fino alla colonia, dove l\u2019elaiosoma \u00e8 rimosso e utilizzato per nutrire le larve mentre il seme generalmente \u00e8 depositato nelle camere sotterranee contenenti i materiali di rifiuto o \u00e8 espulso dal formicaio. Sebbene le diaspore siano raramente disperse lontano dalla pianta madre, le piante traggono beneficio da questa interazione mutualistica con le formiche, poich\u00e9 facilita l\u2019arrivo dei semi in siti favorevoli alla germinazione e funge da protezione contro i predatori granivori.\nLa mirmecoria \u00e8 utilizzata da pi\u00f9 di specie vegetali nel mondo. Questo metodo di disseminazione si osserva ad esempio nel \"Chelidonium majus\", in varie specie di \"Viola\" (per esempio la \"Viola biflora\"), nel bucaneve (\"Galanthus nivalis\"), nell'\"Hepatica nobilis\" e nell\"'Anemone nemorosa\"."}
{"id": "3352079", "revid": "767487", "url": "https://it.wikipedia.org/wiki?curid=3352079", "title": "Werner Landgraf", "text": "Dopo aver studiato fisica all'Universit\u00e0 di Siegen e astrofisica all'Universit\u00e0 di Gottinga, lavor\u00f2 principalmente all'ESO in Cile.\nIl suo campo di studio si \u00e8 principalmente rivolto alla determinazione delle costanti astronomiche, la verifica dei modelli gravitazionali. Ha sviluppato metodi per l'identificazione e il calcolo dell'orbita dei corpi minori del sistema solare. Ha ricalcolato i passaggi storici della cometa di Halley fino al 2317 a.C. confermando l'ipotesi che gli antichi Greci l'avessero osservata nel 466 a.C..\nIl Minor Planet Center gli accredita la scoperta di sette asteroidi, effettuate tra il 1987 e il 1989.\nGli \u00e8 stato dedicato l'asteroide 3132 Landgraf."}
{"id": "3352080", "revid": "767487", "url": "https://it.wikipedia.org/wiki?curid=3352080", "title": "Petter Bruer Hanssen", "text": "Carriera.\nClub.\nBruer Hanssen ha iniziato la carriera con la maglia dello Stokke, formazione militante nelle serie inferiori del campionato norvegese. Nel 2003 \u00e8 passato al T\u00f8nsberg, in 2. divisjon.\nCon questa maglia, ha contribuito alla promozione in 1. divisjon arrivata al termine del campionato 2004. Ha esordito in questa divisione in data 10 aprile 2005, schierato titolare nella sconfitta casalinga per 1-2 contro lo Skeid. Il 17 aprile ha trovato il primo gol, nel pareggio per 1-1 maturato sul campo del Sandefjord. Al termine di quella stessa annata, il T\u00f8nsberg \u00e8 retrocesso in 2. divisjon, con Bruer Hanssen che vi \u00e8 rimasto in forza per un'ulteriore annata.\nNel 2007 \u00e8 passato all'Odd Grenland, squadra militante in Eliteserien: ha esordito nella massima divisione locale il 16 maggio, subentrando a Fernando de Ornelas nella sconfitta per 1-0 sul campo dello Stab\u00e6k. Il 20 maggio ha segnato la prima rete per l'Odd Grenalnd: \u00e8 stata sua la marcatura del definitivo 0-5 in casa dello Svarstad, in un match valido per l'edizione stagionale del Norgesmesterskapet. Al termine del campionato 2007, l'Odd Grenland \u00e8 retrocesso in 1. divisjon.\nNella finestra di trasferimento estiva della stagione 2008, Bruer Hanssen \u00e8 passato allo Start, sempre in 1. divisjon. Il 20 settembre ha debuttato nella nuova squadra, sostituendo Leif Otto Paulsen nella sconfitta casalinga per 1-2 contro il Bryne. Alla fine del campionato, lo Start ha conquistato la promozione in Eliteserien. Bruer Hanssen \u00e8 rimasto in squadra sino al termine del campionato 2011, svincolandosi al termine dello stesso.\nNel 2012 ha fatto quindi ritorno allo Stokke, in 4. divisjon. Negli anni seguenti, \u00e8 stato in forza al Bygd\u00f8 Monolitten ed all'Arnadal.\nNazionale.\nBruer Hanssen ha debuttato per la in data 3 giugno 2007, nella vittoria per 0-1 contro l': \u00e8 entrato in campo in luogo di Kevin Larsen ed ha realizzato allo scadere la rete della vittoria. In totale, ha collezionato 9 presenze con l'Under-21 norvegese, con una rete.\nStatistiche.\nPresenze e reti nei club.\n\"Statistiche aggiornate al 1\u00ba marzo 2018.\""}
{"id": "3352081", "revid": "599013", "url": "https://it.wikipedia.org/wiki?curid=3352081", "title": "Mercedarie del Santissimo Sacramento", "text": "Le Mercedarie del Santissimo Sacramento (in spagnolo \"Mercedarias del Sant\u00edsimo Sacramento\") sono un istituto religioso femminile di diritto pontificio: le suore di questa congregazione pospongono al loro nome la sigla H.M.S.S.\nStoria.\nLe origini della congregazione risalgono al 25 marzo 1910, quando Maria del Refugio Aguilar y Torres (1866-1937) acquist\u00f2 una casa a Citt\u00e0 del Messico per adibirlo a scuola (il collegio del Santissimo Sacramento); la fondatrice prese l'abito religioso il 2 febbraio 1911 e il 25 dicembre 1912 emise i voti assieme alle sue compagne.\nL'istituto soffr\u00ec molto a causa della politica anticlericale di Plutarco El\u00edas Calles, ma la persecuzione in patria consent\u00ec alle religiose di diffondersi all'estero.\nLa congregazione venne aggregata all'Ordine di Nostra Signora della Mercede l'11 luglio 1925 e ricevette il pontificio decreto di lode il 22 luglio 1949.\nAttivit\u00e0 e diffusione.\nLe religiose si dedicano all'istruzione e all'educazione cristiana dell'infanzia e della giovent\u00f9.\nLa congregazione \u00e8 presente nelle Americhe (Cile, Colombia, Costa Rica, Cuba, El Salvador, Guatemala, Messico, Stati Uniti d'America, Venezuela) e in Europa (Italia, Spagna); la sede generalizia \u00e8 a Citt\u00e0 del Messico.\nAlla fine del 2008 la congregazione contava 669 religiose in 85 case."}
{"id": "3352083", "revid": "287204", "url": "https://it.wikipedia.org/wiki?curid=3352083", "title": "9218 Ishiikazuo", "text": "9218 Ishiikazuo \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 2,2732758\u00a0UA e da un'eccentricit\u00e0 di 0,1670100, inclinata di 2,82274\u00b0 rispetto all'eclittica.\nL'asteroide \u00e8 dedicato al giapponese Kazuo Ishii, autore di planetari."}
{"id": "3352090", "revid": "1543377", "url": "https://it.wikipedia.org/wiki?curid=3352090", "title": "Velkommen til Medina", "text": "Velkommen til Medina \u00e8 il secondo album della cantante danese Medina, pubblicato il 31 agosto 2009 dall'etichetta discografica At:tack. L'album \u00e8 stato prodotto dalle squadre di produttori Providers e Motrack. Dall'album sono stati estratti quattro singoli: \"Kun for mig\", \"Velkommen til Medina\", \"Ensom\" e \"Vi to\".\nDi esso il 23 novembre 2009 \u00e8 stata pubblicata anche un'edizione speciale che include un secondo CD contenente remix e versioni alternative delle canzoni precedentemente pubblicate."}
{"id": "3352097", "revid": "767487", "url": "https://it.wikipedia.org/wiki?curid=3352097", "title": "The Self-Destruction of Gia", "text": "The Self-Destruction of Gia \u00e8 un film documentario del 2003 sulla modella Gia Carangi e sulla sua morte per abuso di droga. \u00c8 stato diretto e prodotto da J.J. Martin.\nLa vita di Gia Carangi, che mor\u00ec di AIDS nel 1986 all'et\u00e0 di 26 anni, era stata gi\u00e0 oggetto di diversi documentari televisivi, e del docu-drama prodotto dall'HBO, con Angelina Jolie. In \"The Self-Destruction of Gia\", il regista JJ Martin esplora la vita della giovane attraverso rari filmati e foto, interviste inedite con la modella, e interviste contemporanee con la famiglia, gli amici, e colleghi della tragica figura. Leggende del mondo della moda come il fotografo Francesco Scavullo e gli stilisti Diane von F\u00fcrstenberg e Vera Wang raccontano la speciale fiamma di Carangi, e l'arco della sua carriera nella moda.\n\"The Self-Destruction of Gia\" \u00e8 stato trasmesso al Tribeca Film Festival del 2003."}
{"id": "3352102", "revid": "12379", "url": "https://it.wikipedia.org/wiki?curid=3352102", "title": "Szil\u00e1gycseh", "text": ""}
{"id": "3352103", "revid": "599013", "url": "https://it.wikipedia.org/wiki?curid=3352103", "title": "Philip Younghusband", "text": "Pilastro della nazionale filippina tra la seconda met\u00e0 degli anni 2000 e gli anni 2010, conta 107 presenze e 52 reti con la maglia degli \"Azkals\", primo calciatore sia per numero di presenze sia per quanto riguarda le reti realizzate.\nBiografia.\nNasce ad Ashford, cittadina della contea del Surrey, figlio dell'inglese Philip Younghusband Sr. e della filippina Susan Placer. \u00c8 fratello minore di James Younghusband, anch'egli calciatore.\nTra il 2012 e il 2013 \u00e8 stato fidanzato con l'attrice filippina Angel Locsin.\nCaratteristiche tecniche.\nCalciatore forte fisicamente, abile nel tiro dalla lunga distanza e nel gioco aereo, era in grado di guidare tutto il reparto offensivo. Considerato tra i calciatori filippini pi\u00f9 rappresentativi di sempre, era un giocatore generoso che, sfruttando la sua grande resistenza e aggressivit\u00e0 agonistica, era solito rientrare a centrocampo e in difesa per dare una mano ai compagni, facendo poi ripartire l'azione della sua squadra.\nGiocava prevalentemente da centravanti ma nel corso della sua carriera \u00e8 stato adattato anche da seconda punta e regista di centrocampo.\nCarriera.\nClub.\nProveniente dalle sue giovanili, viene ceduto in prestito dal Chelsea all'Esbjerg fino al 2008. Nel 2011 dopo essere stato svincolato torna in patria per giocare con il San Beda.\nNell'agosto 2011 si trasferisce al Loyola Meralco Sparks assieme al fratello James.\nNazionale.\nDal 2006 al 2019 ha giocato con la nazionale filippina."}
{"id": "3352113", "revid": "729019", "url": "https://it.wikipedia.org/wiki?curid=3352113", "title": "Andrew de Moray", "text": "La provincia riottosa.\nAndrew Moray nacque nella seconda met\u00e0 del XIII secolo, la data precisa ed il luogo restano sconosciuti cos\u00ec come non \u00e8 noto se avesse fratelli o sorelle e in quale numero. Suo padre, Andrew Moray (morto 1298) fu Giudice di Scozia ed era a sua volta figlio di Walter Moray che fu Giustiziere di Lothian la cui moglie era erede della casata dei Bothwell. I Moray erano una potente famiglia con estese influenze nella zona di Moray contea dove si situava la loro base di potere e le loro origini si facevano risalire a tale Freskin, un nobile minore che si mosse nella corte di Davide I di Scozia e che si credeva fosse di origini fiamminghe.\nDavide I diede a Freskin delle terre nella zona del \"Laich of Moray\" nel XII secolo e l\u00ec egli costru\u00ec un castello Motte e bailey sulle scogliere settentrionali del Loch Spynie (che attualmente non esiste pi\u00f9 essendo stato prosciugato per far posto a del terreno agricolo fra il XVIII e il XIX secolo).\nStoricamente la provincia di Moray si era sempre tenuta piuttosto lontana dal potere centrale del regno di Scozia e aveva resistito strenuamente ad ogni tentativo di conquista. Molti eserciti reali erano stati sconfitti in questi tentativi, fra questi vi fu Dubh di Scozia che mor\u00ec nel corso di uno scontro con gli uomini di Moray nel 967. La provincia fu particolarmente problematica per i re della dinastia di Canmores (stirpe che si gener\u00f2 da Malcolm III di Scozia) fino a che a met\u00e0 del XII secolo gli abitanti del Moray vennero ricondotti a pi\u00f9 miti consigli.\nNel 1130 era scoppiata una rivolta capitanata dal Mormaer \u00d3engus di Moray che venne sonoramente sconfitto alla battaglia di Stracathro del 16 aprile, con questa sconfitta l'indipendenza della regione dalla corona ebbe termine e si dovette aspettare il 1312 quando Roberto I di Scozia don\u00f2 il Moray a suo nipote Thomas Randolph (I conte di Moray). Quando al trono sal\u00ec Davide I la regione era nominalmente sottomessa, ma per scoraggiare ulteriori ribellioni egli vi trapiant\u00f2 uomini di origine fiamminga o anglo-normanna che sarebbero stati fedeli alla corona e Freskin fu uno di loro. La provincia era comunque ben lungi dall'essere pacificata, tanto che Malcolm IV di Scozia fece emigrare diverse famiglie di ribelli e ci volle l'arrivo, nel 1229, dell'esercito regio comandato da William Comyn, Lord di Badenoch (1163 circa-1233) che pacific\u00f2 brutalmente la zona per conto di Alessandro II di Scozia che lo ricompens\u00f2 con la Signoria di Badenoch.\nLa potente famiglia dei De Moray.\nAlla vigilia delle Guerre di indipendenza scozzesi la famiglia di Andrew, che aveva ormai assunto il cognome \"de Moray\" si era largamente stabilita sia nel nord che nel sud del paese, avevano accluso ai loro titoli la Signora di Petty col relativo castello di Hallhill sulla sponda meridionale del Moray Firth, la Signoria di Avoch nelle Black Isle con il relativo castello di Avoch situato a est di Inverness e in posizione dominante rispetto al Moray Firth ed infine anche la Signoria di Borham con il castello di Gauldwell. Fra queste propriet\u00e0 erano situate anche altre terre, sempre sotto il controllo della famiglia e di questo grande patrimonio Andrew ne era l'erede. A tutta questa ricchezza si accompagnava un certo potere politico, suo padre era stato Giustiziere di Scozia dal 1289 al 1296 ed era stato una delle figure centrali nel periodo risalente alla prematura morte di Alessandro III di Scozia avvenuta proprio nel 1296.\nA livello personale si era imparentato con i Comyn sposando in seconde nozze Euphemia Comyn, sorella di John Comyn, III Signore di Badenoch e nipote di Giovanni di Scozia andandosi a legare con quella che era, al momento, la pi\u00f9 importante famiglia di Scozia. Se suo padre era ben stabilito al sud, suo zio William Moray di Bothwell era ben sistemato nelle regioni di Lanarkshire e a Lilleford nel Lincolnshire, per altro William era conosciuto come un uomo estremamente ricco le cui ricchezze personali erano tanto vaste da permettergli la costruzione del Castello di Bothwell costruito in modo da poter dominare il Clyde. Il castello era stato costruito seguendo le ultime mode in termini di architettura che si potevano trovare nei castelli del continente, questo per dare un chiaro segno della misura dell'influenza e del potere della famiglia.\nLa fortuna voleva che Andrew fosse anche l'erede di questo facoltoso zio. I Moray che risiedevano nella zona di Petty erano ben inseriti entro la chiesa scozzese, un lontano parente di Andrew, Andreas de Moravia (tardo 1100-1242) era stato vescovo di Moray, nel 1224 aveva fatto trasferire la sede vescovile ad Elgin e aveva finanziato la costruzione della Cattedrale di Elgin. Un altro parente, Davide de Moravia (morto 1326) era rettore presso Bothwell e divenne quindi Vescovo di Moray nel 1299 per volere di Papa Bonifacio VIII, in seguito Davide divenne uno strenuo sostenitore dei diritti di Robert Bruce al trono di Scozia.\nIl paese senza re.\nNel 1286 la Scozia si trov\u00f2 in gravi ambasce, il suo re Alessandro III di Scozia mor\u00ec improvvisamente per una caduta da cavallo il 19 marzo mentre andava da Kinghorn al Castello di Edimburgo dove doveva riunirsi alla moglie Iolanda di Dreux. Ella era la seconda moglie di Alessandro, il suo primo matrimonio con Margherita d'Inghilterra aveva prodotto tre figli, ma entrambi i maschi erano morti giovani, dopo dieci anni di vedovanza Alessandro, che era senza eredi, si era risposato nel 1285 con Iolanda che al momento della morte del re era incinta. Il bambino in ogni caso non nacque mai e il trono di Scozia and\u00f2 alla piccola Margherita di Scozia, figlia dell'unica figlia femmina di Alessandro che era andata in sposa a Eirik II di Norvegia. Purtroppo la bambina non arriv\u00f2 mai a regnare poich\u00e9 mor\u00ec all'et\u00e0 di sette anni nel 1290, il trono era quindi vacante e i nobili si preparavano per poter riuscire ad indossare la corona.\nRobert Bruce, V Signore di Annandale fu il primo che ci prov\u00f2 nel 1286, ma venne prontamente ostacolato dai suoi colleghi nobili che ne fermarono l'esercito. Nella confusione del momento i nobili decisero di rivolgersi al loro potente vicino Edoardo I d'Inghilterra che era anche fratello della prima e defunta moglie di Alessandro. A quel tempo Edoardo non aveva ancora palesato le proprie ambizioni di conquista sul regno di Scozia e quindi si avvalse del proprio potere per istituire una corte che avrebbe dovuto giudicare la questione che era divenuta nota come Grande causa, ovviamente la sua consulenza ebbe un prezzo, la sua nomina a \"Lord Paramount\".\nI contendenti al trono erano molti, ma due erano quelli con le maggiori chance, Robert Bruce, V Signore di Annandale e Giovanni di Scozia, membro della famiglia Comyn, dopo una lunga pausa Edoardo si pronunci\u00f2 a favore di quest'ultimo. Il nuovo re, incoronato nel 1292, doveva comunque riconoscere la maggiore autorit\u00e0 di Edoardo sulla sua e questo segn\u00f2 l'inizio della sua fine, giacch\u00e9 Edoardo era ben deciso a far valere i propri poteri divenendo una presenza costante negli affari interni alla politica scozzese. Questo stato di cose non poteva durare per sempre, nel 1295 Giovanni firm\u00f2 con la Francia la Auld Alliance, l'anno seguente Edoardo si prepar\u00f2 a invadere la Scozia e Giovanni fu costretto ad abdicare.\nLa Scozia sotto assedio.\nNella primavera del 1296 insieme al padre e allo zio Andrew si un\u00ec all'assemblea dei nobili feudatari che si erano riuniti in vista dell'imminente assalto inglese. Un piccolo contingente composto dai conti di Atholl, Ross e Mar insieme a John Comyn si diressero verso Carlisle, nel Cumberland, per porla sotto assedio lasciando dietro di s\u00e9 una scia di devastazione. Tuttavia a Carlisle si trovarono di fronte a un'amara sorpresa il loro compatriota Robert Bruce Vi Signore di Annandale stava difendendo il castello insieme agli inglesi, i cancelli del castello restarono serrati e agli invasori non rest\u00f2 che piegare verso il Northumberland razziando e bruciando diversi villaggi. Edoardo dal canto suo si stava preparando ad invadere la Scozia, ma dipendeva ancora parzialmente dal sostegno dei nobili che non gli venne a mancare, il 25 marzo diversi di loro insieme a Robert Bruce gli giurarono obbedienza.\nL'esercito inglese si diresse quindi verso Berwick-upon-Tweed passando il confine attorno al 30 marzo poich\u00e9 Berwick cadde in fretta avendo da opporre ben poca resistenza. Una volta giunti in Scozia gli inglesi sconfissero gli scozzesi alla Battaglia di Dunbar (1296) sotto la guida di Giovanni de Warenne, VI conte di Surrey. La battaglia di Dunbar segn\u00f2 la fine delle ostilit\u00e0, gli scozzesi non erano pi\u00f9 in grado di combattere, Giovanni venne deposto a Montrose, ma Edoardo non si ferm\u00f2 da l\u00ec si diresse ad Elgin dove arriv\u00f2 nel mese di luglio, l\u00ec rimase per qualche giorno allo scopo di assicurarsi la fedelt\u00e0 di un certo numero di notabili scozzesi fra cui anche Robert Wishart Vescovo di Glasgow che sarebbe poi diventato uno dei maggiori sostenitori di Robert Bruce. Coloro che avevano combattuto a Dunbar vennero presi prigionieri, Andrew fin\u00ec al Chester Castle, mentre suo padre and\u00f2 alla Torre di Londra, Andrew comunque non rimase prigioniero troppo a lungo e presto torn\u00f2 libero.\nL'inizio della ribellione.\nEdoardo impose una stretta dominazione sulla Scozia ed a capo di essa fu posto Giovanni de Warenne, VI conte di Surrey, l'efficiente Hugh de Cressingham (morto l'11 settembre 1297), da anni entro l'amministrazione della corona inglese fu nominato tesoriere, mentre Walter Amersham divenne Cancelliere e ovviamente anche le posizioni di Giustiziere vennero riassegnate a uomini di provata fede inglese. Anche i castelli posti nelle posizioni pi\u00f9 strategiche vennero riassegnati ai nobili di Edoardo, la conseguente tassazione fu oltremodo pesante e Cressingham in pochi mesi riusc\u00ec a mettere insieme una notevole somma, infine i nobili scozzesi che erano stati sconfitti vennero chiamati alla coscrizione obbligatoria per andare a combattere nelle Fiandre dove si stava combattendo una guerra contro la Francia. Queste novit\u00e0 provocarono un vasto allarme e tutti insieme contribuirono alla crescente irrequietezza della popolazione e dei nobili.\nIntanto Andrew era riuscito a scappare dalla prigionia nell'inverno 1296-1297 e bench\u00e9 non sia noto in quale modo sia riuscito a fuggire egli riusc\u00ec a tornare nelle proprie terre, poco dopo egli proclam\u00f2 la propria sfida al comandante inglese di Avoch e il 3 maggio lo sceriffo inglese di Lanark venne ucciso durante una rappresaglia capitanata dal rivoluzionario William Wallace. Questa notizia galvanizz\u00f2 diversi piccoli possidenti che vivevano nelle terre di Andrew che si unirono a lui alla lotta ed anche molti di coloro che avevano combattuto per suo padre, che probabilmente mor\u00ec alla Torre, si dichiararono pronti a seguirlo.\nSi accendono le polveri.\nNei primi mesi del 1297 la ribellione sorse un po' ovunque in Scozia, funzionari regi vennero uccisi e le loro propriet\u00e0 distrutte, alcuni resistettero con successo e furono ringraziati dal re, mentre altri vennero esortati a venire a patti con i ribelli, in ogni caso presto la situazione si fece seria ed Edoardo ordin\u00f2 che nuovi uomini e nuovi comandanti venissero spediti in Scozia. Andrew intanto stava gettando la regione natale nel caos, lo sceriffo di Elgin era lo scozzese Reginald Cheyne che, come altri, aveva giurato fedelt\u00e0 ad Edoardo. La presenza di uomini locali nelle amministrazioni era stata un bene all'inizio, ma l'effettiva lealt\u00e0 di queste persone \u00e8 messa in dubbio da molti cronacotecari inglesi, Cheyne era intanto preoccupato per la ribellione crescente e scrisse per chiedere aiuto, la risposta fu di stroncare le rivolte. Il 25 maggio lui ed i suoi uomini si incontrarono al castello di Inverness per capire come trattare con Andrew, uno dei partecipanti era William FitzWarin, conestabile del Castello di Urquhart posto sulle rive occidentali del Loch Ness.\nDopo l'incontro lui e la sua scorta stavano tornando al castello, quando, a poche miglia da Inverness, caddero in un'imboscata tesa da Andrew, egli riusc\u00ec in un qualche modo a scappare e a tornare a casa, ma il giorno dopo si risvegli\u00f2 con Urquarth sotto assedio con Andrew che chiedeva la sua resa. Tuttavia Andrew non era equipaggiato per un lungo assedio, prov\u00f2 con i suoi soldati a prenderlo durante un attacco notturno, ma fu costretto a desistere, non prima per\u00f2 di aver dato un assaggio di quel che i ribelli potevano fare. Andrew continu\u00f2 con maggior successo la propria campagna durante l'estate, diversi altri nobili si unirono a lui e diversi castelli del Moray e del nord tornarono in mano scozzese, molti dei suoi successi non sono documentati ed altri sono finiti, per errore, ad onore di William Wallace. Le cronache riportano infatti che fu lui ad attaccare il porto di Aberdeen e a bruciare le navi che vi erano ormeggiate, tuttavia gli storici ritengono che non vi siano prove sufficienti ad asserire che Wallace si sia mai recato ad Aberdeen e che quest'azione sia stata compiuta da Andrew.\nPer fronteggiare la minaccia costituita da Andrew e Wallace Edoardo pens\u00f2 di usare quei nobili scozzesi che avevano accettato di andare nelle Fiandre, tanto che l'11 giugno egli scrisse ai nobili di mettere in piedi i loro seguiti e marciare verso il Moray per ridurre i due ribelli all'obbedienza. Fra coloro che vennero mandati in missione v'era anche John Comyn che di Andrew era parente che si rec\u00f2 al nord insieme al fratello Alexander, le istruzioni dei due fratelli era di rimanere l\u00e0 finch\u00e9 la ribellione non fosse stata stroncata. Andrew part\u00ec per andargli incontro e i tre si incontrarono presso Spey, fra Inverness ed Aberdeen e non esistono resoconti attendibili di quanto accadde. Quello che appare certo era che nessuno dei due aveva voglia di combattere uomini che non vedevano come nemici e che cercarono, semplicemente, di separare le loro strade. Il Vescovo Henry Cheyne scrisse al re rassicurandolo in merito al buon esito della cosa, ma Cressingham, dal canto suo, scrisse che dubitava fortemente che i fratelli Comyn avessero ottemperato ai loro doveri e che si stessero comportando in maniera quantomeno ambigua.\nSia come sia Andrew continuava a mettere a soqquadro il nord mentre Wallace alzava il centro contro gli inglesi, mancava solo il sud che si sollev\u00f2 sotto la guida di James Stewart (morto il 16 luglio 1309) e del vescovo Robert Wishart, in quella rivolta si inser\u00ec anche Robert Bruce. Tale rappresaglia tuttavia fu molto debole se paragonata a quelle che Andrew e Wallace portavano avanti nelle rispettive regioni tanto che capitol\u00f2 rapidamente nel mese di luglio quando gli inglesi arrivarono alle porte di Irvine (Regno Unito), tuttavia essi si unirono agli altri ribelli scozzesi per assommare le rispettive forze.\nCapito che Andrew non si sarebbe arreso con la forza Edoardo tent\u00f2 altre strade, gli propose di rilasciare suo padre, che sarebbe andato a combattere nelle Fiandre, se il figlio si fosse offerto come ostaggio al posto suo, fu anche preparato un salvacondotto, ma non \u00e8 noto se Andrew l'abbia mai ricevuto o se abbia deciso di non aderire e suo padre rimase alla Torre.\nStirling.\nNella tarda estate del 1297 l'autorit\u00e0 di Edoardo in Scozia si era notevolmente ridotta, dei castelli a nord del Forth gli era rimasto solo quello di Dundee che fu posto sotto assedio nel mese di settembre. Ormai a Edoardo non restava che tentare un'invasione su larga scala e anche Warenne alla fine riconobbe che contro Andrew e Wallace andavano prese misure drastiche, poich\u00e9 fino ad allora si era mostrato piuttosto riluttante ad agire d'autorit\u00e0 su di loro. Warenne decise quindi di andare a fronteggiarli nella parte centrale della Scozia ed Andrew e Wallace risposero assediando Dundee e poi marciando verso Stirling dove si fermarono per attendere gli inglesi.\nAndrew e Wallace dispiegarono il loro piccolo esercito lungo il Forth vicino al vecchio ponte di Stirling posto all'ombra del Castello di Stirling, quanto a Warenne egli affront\u00f2 lo scontro imminente senza discostarsi dallo stile convenzionale con cui si combatteva all'epoca e questa si dimostr\u00f2 un'infelice decisione. Egli sped\u00ec la sua avanguardia attraverso lo stretto ponte sul fiume mandandoli dritti sotto l'obiettivo degli scozzesi i quali, invece di aspettare l'arrivo di tutta l'armata inglese preferirono lanciarsi all'attacco dei primi che marciarono contro di loro. Quel che ne segu\u00ec fu una carneficina, l'avanguardia di Warenne, rimasta isolata, fu fatta a pezzi mentre il grosso dell'esercito rimase sull'altra riva del fiume e cominci\u00f2 a fuggire quando fu chiaro che stavano per essere ampiamente schiacciati e scacciati dai ribelli scozzesi.\nSi ritiene che Warenne abbia perso almeno cento cavalieri e cinquemila fanti nel massacro della Battaglia di Stirling Bridge e fra i caduti inglesi di una certa importanza vi fu anche il Tesoriere Hugh Cressingham. I caduti scozzesi non vennero registrati, erano per lo pi\u00f9 uomini a piedi che rimasero tragicamente senza nome, solo di uno di loro venne segnata la perdita: Andrew Moray era caduto.\nLa controversa data di morte.\nLa vittoria a Stirling segn\u00f2 lo zenit della campagna di Andrew e Wallace contro Edoardo, d'altronde Andrew non era diventato un buon cavaliere per caso, era stato addestrato per questo e aveva usato le sue capacit\u00e0 per mettere insieme un esercito sufficientemente capace ed era stato in grado di condurlo. Sulla data effettiva della morte di Andrew vi sono delle contraddizioni, un'inchiesta condotta sugli affari di suo zio William Moray morto povero in Inghilterra nel 1300 sembr\u00f2 determinare che egli era deceduto in battaglia tre anni prima. Ci sono per\u00f2 tre lettere firmate da lui e spedite pochi mesi dopo lo scontro, la prima venne spedita da Haddington l'11 ottobre ed era indirizzata ai sindaci di Amburgo e di Lubecca, due citt\u00e0 della Lega anseatica. La seconda, per il priore di Hexham \u00e8 datata al 7 novembre, altri documenti scritti da lui non ce ne sono e alcuni storici hanno concluso che a Stirling fosse rimasto ferito tanto gravemente da morirne qualche mese dopo.\nAltri invece continuano a pensare che Andrew sia effettivamente deceduto nello scontro e che la firma apposta nelle lettere potrebbe essere stata messa nonostante egli fosse ormai morto per volere di Wallace. La morte di Andrew non lo aveva privato solo di un valente compagno d'armi, ma anche della protezione che egli gli forniva dalla gelosia dei membri dell'\u00e9lite nobiliare scozzese. Wallace era stato un fuorilegge prima di assurgere alla gloria come liberatore e adesso, senza Andrew, era nuovamente esposto alle mire di tutti color che credevano che egli stesse esercitando un potere che non gli spettava usurpandolo a loro. Continuare a unire le loro firme avrebbe potuto essere un atto necessario per conservare credibilit\u00e0 e potere prima che egli venisse nominato Guardiano di Scozia alla fine del 1297, da quel momento l'appoggio di Andrew poteva anche venire meno e la sua firma spar\u00ec. Pochi mesi dopo la sua vedova di Andrew, il cui nome non ci \u00e8 noto, diede alla luce un figlio Andrew Murray, egli divenne Signore di Petty e continu\u00f2 a combattere gli inglesi sotto il regno di Edoardo III d'Inghilterra, fu reggente durante il regno di Davide II di Scozia, figlio di Roberto I di Scozia, e come il padre, dedic\u00f2 la vita alla difesa del paese."}
{"id": "3352125", "revid": "599013", "url": "https://it.wikipedia.org/wiki?curid=3352125", "title": "Gabrio Zandon\u00e0", "text": "Ha partecipato ai Giochi Olimpici di Atene 2004 nel 470 maschile assieme ad Andrea Trani, chiudendo al decimo posto, e ai Giochi Olimpici di Pechino 2008. Alle spalle ha una ricca carriera velica iniziata all'et\u00e0 di otto anni sull'Optimist prima presso il Circolo Velico Ostia Lido, poi presso il Circolo Nautico Azzurra dietro la preziosa guida del tecnico nazionale Mario Siano. Nel 1990 \u00e8 arrivato quinto al Campionato Mondiale Optimist a Cascais (Portogallo) e terzo al Campionato Mondiale a Squadre. Nello stesso anno vince il suo primo titolo italiano (nel 1993 arriva quello nella classe 420, nel 1995 quello nel 470 categoria Juniores, sino ad arrivare alla recente vittoria nel settembre 2010 al Campionato italiano 470 di Formia). \nIn campo internazionale si \u00e8 distinto nel 2003 con la vittoria al Campionato Mondiale della classe olimpica 470, risultato che l'Italia non conquistava da ben 18 anni. Nel 2009 \u00e8 poi arrivato l'oro ai Giochi del Mediterraneo di Pescara in coppia con Francesco della Torre. Dopo una parentesi con il team Azzurra per una campagna di Coppa America, Gabrio Zandon\u00e0 \u00e8 tornato alla classe olimpica 470 con la quale ha preparato la campagna per Londra 2012 assieme al prodiere Pietro Zucchetti (Gruppo Sportivo Guardia di Finanza), concludendo al quarto posto, a pochi punti dai bronzo olimpico."}
{"id": "3352128", "revid": "122871", "url": "https://it.wikipedia.org/wiki?curid=3352128", "title": "Sintesi a modulazione di frequenza", "text": ""}
{"id": "3352136", "revid": "767487", "url": "https://it.wikipedia.org/wiki?curid=3352136", "title": "La vendetta \u00e8 mia (film)", "text": " \u00e8 un film del 1979, diretto da Sh\u014dhei Imamura. Tratto da un libro di Ry\u016bz\u014d Saki, le vicende del film ricalcano quelle del serial killer giapponese Akira Nishiguchi.\nIn patria il film ha ottenuto 6 premi (su 12 nomination) agli Awards of the Japanese Academy del 1980.\nTrama.\nIl quarantenne serial killer Iwao Enokizu viene catturato dalla polizia giapponese dopo una latitanza durata diversi anni. Condotto in carcere e prossimo alla condanna a morte, l'omicida viene sottoposto ad un interrogatorio in cui vengono ripercorse le tappe salienti della sua vita. Cresciuto in una famiglia di pescatori, gli anni della sua infanzia prima, della sua giovinezza poi, si sono distinti per continui contrasti con il padre Shizuo. Da qui la decisione di Iwao di rifiutare le proposte di matrimonio dettategli dai genitori per poi invece sposarsi con Kazuko, una ragazza che gli dar\u00e0 due figli. Passati alcuni anni in carcere per alcune truffe, Iwao fa ritorno a casa per poi abbandonarla definitivamente, dopo aver scoperto un legame incestuoso tra suo padre e Kazuko. Persa la fede cristiana, comincia a girare per il Giappone, passando da una citt\u00e0 all'altra e lasciando dietro di s\u00e9 una lunga scia di truffe e soprattutto di omicidi. L'abilit\u00e0 di Iwao nel camuffarsi e nell'interpretare i pi\u00f9 svariati tipi di persone gli permettono di sfuggire alla polizia, finch\u00e9, dopo aver ucciso in ultimo la sua amante Haru da cui aspettava un figlio, viene finalmente arrestato e condotto in carcere. Cinque anni dopo la sua cattura, viene giustiziato e le sue ossa vengono gettate da una scogliera dall'odiato padre e dalla sua ex moglie."}
{"id": "3352138", "revid": "767487", "url": "https://it.wikipedia.org/wiki?curid=3352138", "title": "Alberto Micheli Pellegrini", "text": "Biografia.\nAlberto Micheli, figlio di Vincenzo Micheli, fu un pittore ritrattista e paesaggista ed un illustratore, appartenente alla corrente dei Postmacchiaioli, formatosi all'Accademia di belle arti di Firenze.\nMicheli fu allievo di Giovanni Fattori.\nLavori.\nNel 1893 illustra il \"Secondo libro dei monologhi\", (illustrato da disegni di artisti fiorentini) e collabora a \"Fiammetta\", versione fiorentina del noto \"Gil Blas illustr\u00e9\", e a \"Italia ride\", la rivista satirica della Belle \u00c9poque italiana.\nContribu\u00ec anche a \"La Voce\".\nLa sua notoriet\u00e0 \u00e8 legata soprattutto alle numerosissime illustrazioni per i romanzi dell'editore Salani, nella storica collezione \"Biblioteca delle signorine\""}
{"id": "3352139", "revid": "123993175", "url": "https://it.wikipedia.org/wiki?curid=3352139", "title": "Liverpool (album)", "text": "Liverpool \u00e8 il secondo e ultimo album del gruppo britannico Frankie Goes to Hollywood.\nIl titolo rappresenta una dedica alla loro citt\u00e0, \u00e8 presente infatti una foto di Anton Corbijn scattata il 3 settembre 1986 nelle varie confezioni, LP, CD o MC.\nA differenza dell'album precedente i brani contengono pi\u00f9 atmosfera, ricerca di sperimentazioni ed un suono celato dovuto al produttore, Lipson, che si pu\u00f2 anche ritrovare nell'album \"Street Fighting Years\" dei Simple Minds che il duo Lipson-Horn produrranno nel 1989.\nSaranno estratti tre singoli, \"Rage hard\", \"Warriors of the Wasteland\" e \"Watching the Wildlife\". La versione su vinile presentava nel rivestimento cartaceo del disco una frase per ogni brano e la durata di essi.\nTutti i brani sono stati scritti da Gill-Johnson-Nash-O'Toole\nFormazione.\nAltri musicisti"}
{"id": "3352149", "revid": "228587", "url": "https://it.wikipedia.org/wiki?curid=3352149", "title": "Perla Beltr\u00e1n", "text": "Carriera.\nPrima di partecipare a Nuestra Belleza M\u00e9xico, Perla Beltr\u00e1n aveva partecipato al concorso Miss Terra Messico nel 2007 e si era classificata al secondo posto con il titolo di \"Miss Aria\". Un anno dopo, la ventunenne Beltr\u00e1n ha rappresentato lo stato di Sinaloa nel concorso di bellezza nazionale del Messico, Nuestra Belleza M\u00e9xico 2008, tenuto a Monterrey il 20 settembre. Perla Beltr\u00e1n non vince, ma viene scelta come rappresentante per Miss Mondo.\nIn occasione del concorso di Miss Mondo 2009, in qualit\u00e0 di rappresentante ufficiale del Messico, la Beltr\u00e1n vince il titolo di Miss Mondo Top Model, che le permette di avanzare direttamente alle semifinali. Successivamente la Beltr\u00e1n ottiene il titolo di Miss Mondo America e si classica al secondo posto del concorso il 12 dicembre 2009.\nNel 2010, \u00e8 stata incoronata Miss Grand Slam 2009 dal sito Globalbeauties.com e \"Queen of the World Cup\", un riconoscimento non ufficiale e non collegato ne alla FIFA ne a Miss Mondo, assegnatole dal sito Missosology.com."}
{"id": "3352151", "revid": "125760773", "url": "https://it.wikipedia.org/wiki?curid=3352151", "title": "Madonna del Rosario (Lotto)", "text": "La Madonna del Rosario \u00e8 un dipinto a olio su tela (384x264 cm) di Lorenzo Lotto, datato 1539 e conservato nel Palazzo comunale di Cingoli - sala degli stemmi. Firmato sul basamento sotto il piede della Vergine: \"\".\nStoria.\nL'opera venne commissionata dalla Confraternita del Rosario di Cingoli, cittadina in provincia di Macerata, per un altare della chiesa di San Domenico. Fino alla met\u00e0 degli anni settanta del XX secolo rimase in loco, per essere poi trasferita, per ragioni conservative, prima a San Niccol\u00f2, poi nella Pinacoteca comunale, e infine ritornare nella chiesa di San Domenico. Attualmente, a causa dell'inagibilit\u00e0 della chiesa, l'opera \u00e8 custodita in una sala del Palazzo comunale.\nDopo la conclusione dell'opera l'artista lasci\u00f2 le Marche, per tornare un'ultima volta a Venezia.\nDescrizione e stile.\nLa pala mostra una complessa impaginazione. Nel registro inferiore la Madonna col Bambino in grembo sta dando a san Domenico inginocchiato la corona del rosario, per sconfiggere l'eresia. Il santo si protende girato verso di lei, lungo una diagonale, con le braccia distese, in un gesto molto efficace visivamente. Lo stesso gesto \u00e8 riecheggiato, sull'altro lato, da sant'Esuperanzio, patrono della citt\u00e0, che offre un modellino della citt\u00e0 di Cingoli al Bambino, che si sporge per afferrarlo benedicendo con la destra. Ai lati si trovano poi, secondo i canoni della sacra conversazione, i santi Maria Maddalena, Tommaso d'Aquino (o Vincenzo Ferrer), Caterina da Siena e Pietro da Verona. In basso, sotto il trono, due angioletti, vicino ai quali si vede anche san Giovannino indicante Ges\u00f9, spargono petali di rose da un cestone di vimini, secondo le pratiche devozionali che riguardavano anche la confraternita stessa, usate durante le processioni dedicate a Maria. Uno ha appena lanciato una manciata di petali giocosamente, l'altro invece ha in mano una rosa e la offre a santa Caterina.\nRiprendendo poi dalle stampe popolari dedicate al Rosario, ma anche dalle rappresentazioni medievali dell'Albero della Vita, l'artista riemp\u00ec la parte superiore di un graticcio con quindici medaglioni sullo sfondo di un roseto. Lo schema con i medaglioni, era dopotutto gi\u00e0 stato usato dall'artista, negli affreschi della Cappella Suardi. \nCiascun medaglione riporta una storia di Maria o di Ges\u00f9, disposti con ritmo ascendente, che segue la centina del bordo superiore. Le scene, che rappresentano i misteri del Rosario, vanno lette da sinistra a destra, dal basso verso l'alto. La prima fila, \u00e8 relativa ai \"misteri gaudiosi\" e contiene le \"Storie dell'infanzia di Cristo\", con l'\"Annunciazione\", la \"Visitazione\", la \"Nativit\u00e0\", la \"Circoncisione\" e il \"Cristo fra i dottori del Tempio\". La seconda contiene i \"misteri dolorosi\", cio\u00e8 le \"Storie della Passione di Ges\u00f9\", l'\"Orazione nell'orto del Getsemani\", la \"Flagellazione\", la \"Coronazione di spine\", la \"Via Crucis\" e la \"Crocifissione\". La terza, infine, i \"misteri gloriosi\", cio\u00e8 le \"Storie della Resurrezione\", con la \"resurrezione di Cristo\", la sua \"Ascensione\", la \"Pentecoste\", l\"'Assunzione della Vergine\" e l'\"Incoronazione di Maria\", quest'ultima risolta in maniera molto originale, con la donna di spalle che si sta presentando, in ginocchio, all'apparizione della Trinit\u00e0 con la corona.\nIn generale, la semplicit\u00e0 popolaresca dello schema, \u00e8 contrapposta all'estrema raffinatezza di alcuni dettagli, come la sofisticata stesura cromatica, la foggia esuberante di alcuni abiti (soprattutto quello della Maddalena e la pianeta ricamata di Esuperanzio), la soffice lucentezza dei petali dei fiori."}
{"id": "3352162", "revid": "104485", "url": "https://it.wikipedia.org/wiki?curid=3352162", "title": "Alexandra \u00cdvarsd\u00f3ttir", "text": "\u00c8 fidanzata con il calciatore islandese Gylfi Sigur\u00f0sson, centrocampista o attaccante dell'Everton e della nazionale di calcio dell'Islanda.\nCarriera.\nHa vinto il titolo di Miss Islanda 2008, ed ha rappresentato l'Islanda a Miss Mondo 2008 a Johannesburg, in Sudafrica, dove ha vinto il titolo di Miss Mondo Sport, che le ha permesso di accedere automaticamente alle semifinali del concorso. Alla fine la \u00cdvarsd\u00f3ttir si \u00e8 piazzata fra le prime quindici finaliste."}
{"id": "3352166", "revid": "268111", "url": "https://it.wikipedia.org/wiki?curid=3352166", "title": "Valore principale di Cauchy", "text": "In matematica, il valore principale di Cauchy o integrale in parte principale, chiamato cos\u00ec in onore di Augustin-Louis Cauchy, \u00e8 il metodo per assegnare un valore ad integrali impropri altrimenti indefiniti, permettendo ad esempio di definire la funzione logaritmo integrale.\nDefinizione.\nIl valore principale di Cauchy \u00e8 definito come l'integrale generalizzato di una funzione effettuato su intervalli simmetrici rispetto ad una singolarit\u00e0, oppure, nel caso di integrali effettuati su tutto l'asse reale esteso, su intervalli simmetrici rispetto all'origine. In base al dominio di integrazione ed al tipo di singolarit\u00e0 della funzione integranda, il valore principale di Cauchy \u00e8 definito come segue."}
{"id": "3352167", "revid": "1543377", "url": "https://it.wikipedia.org/wiki?curid=3352167", "title": "Abigail McCary", "text": " Ha rappresentato gli Stati Uniti nel concorso Miss Mondo 2007 tenutosi in Cina con il titolo di Miss Mondo Stati Uniti. \nIn occasione di Miss Mondo Abigail McCary ha vinto il titolo di Miss Mondo Sport, ed alla fine si \u00e8 riuscita a classificare fra le prime quindici finaliste."}
{"id": "3352169", "revid": "76963", "url": "https://it.wikipedia.org/wiki?curid=3352169", "title": "James G. Robinson", "text": "Biografia.\nCarriera.\nRobinson \u00e8 un produttore losangelino noto per aver partecipato a diverse grandi uscite hollywoodiane come \"Robin Hood - Principe dei ladri\", \"L'ultimo dei Mohicani\", \"Una vita al massimo\", la serie cinematografica \"Ace Ventura\" e il suo corrispondente videoludico del 1996.\nA Los Angeles ha fondato la compagnia cinematografica Morgan Creek, della quale ricopre la carica di presidente e amministratore delegato, con suo figlio David nella posizione di vicepresidente.\nPer il 2011 \u00e8 prevista l'uscita di \"Dream House\" e una biografia per il cinema ancora senza titolo sul defunto rapper Tupac Shakur, dei quali \u00e8 produttore.\n\u00c8 suocero dell'attrice Susan Ward, moglie di suo figlio David, e zio di Alicia Fusting, anche lei nel settore dello spettacolo, con all'attivo piccole parti in serie televisive e film minori."}
{"id": "3352176", "revid": "767487", "url": "https://it.wikipedia.org/wiki?curid=3352176", "title": "Nandar\u014d", "text": " \u00e8 uno spot televisivo d'animazione del 1992, animato e diretto da Hayao Miyazaki.\nIl video.\nLo spot ha come protagonista un maialino verde (Nandar\u014d) ed ha funzionato da \"intermezzo\" tra una pubblicit\u00e0 e la seguente sulla televisione giapponese Nippon Television (NTV), nel periodo in cui questa compiva i suoi primi 40 anni di programmazione (cosa pubblicizzata dalle scritte degli spot).\nLo spot \u00e8 come suddiviso in episodi ed in ognuno di questi il maialino cambia azione."}
{"id": "3352177", "revid": "100988093", "url": "https://it.wikipedia.org/wiki?curid=3352177", "title": "Yessica Ram\u00edrez", "text": " Ha rappresentato lo stato messicano di Baja California al concorso di bellezza nazionale Nuestra Belleza M\u00e9xico. Pur non vincendolo, la Ramirez ottiene l'opportunit\u00e0 di rappresentare il Messico a Miss Mondo 2004, che si tiene a Sanya in Cina il 4 dicembre 2004. Durante il concorso, Yessica Ramirez si classifica fra le prime quindici finaliste e ottiene la fascia di Miss Mondo Top Model."}
{"id": "3352182", "revid": "15756", "url": "https://it.wikipedia.org/wiki?curid=3352182", "title": "Film d'Arte Italiana", "text": "La Film d'Arte Italiana, precedentemente conosciuta come Societ\u00e0 Anonima Italiana per Film d'Arte, fu una casa di produzione cinematografica italiana attiva agli inizi del XX secolo.\nStoria della Film d'Arte Italiana.\nFu costituita il 2 marzo 1909 a Roma con la denominazione Societ\u00e0 Anonima Italiana per Film d'Arte su iniziativa di Adolfo Re Riccardi per conto delle case cinematografiche francesi \"Path\u00e9 Fr\u00e8res\" e \"Le Film d'Art\". I vertici delle due case francesi, preoccupati per la concorrenza delle case italiane, che sempre pi\u00f9 si affermarono sul mercato cinematografico internazionale, decisero quindi di impiantare un proprio stabilimento cinematografico in Italia, che serv\u00ec anche per smaltire la pellicola vergine in eccesso prodotta a Vincennes.\nL'organigramma della societ\u00e0, che divenne nota come \"Film d'Arte Italiana\" era diretto da Charles Path\u00e9, che aveva nominato alla direzione artistica l'italiano Ugo Falena. Sede e produzione della societ\u00e0, alla sua fondazione, sorsero nella zona del Colosseo, e nel 1910 furono trasferiti in un nuovo capannanone sito in via Nomentana costruito su un terreno di 2.000 m\u00b2. Sull'esempio della consociata francese Film d'Art, la casa romana scrittur\u00f2 tra i maggiori interpreti del teatro italiano, cosa che peraltro era favorita anche dalla presenza, ai vertici societari di Re Riccardi, all'epoca uno dei pi\u00f9 noti impresari teatrali, e del commediografo Falena. Sempre seguendo il modello francese, la Film d'Arte, orient\u00f2 fin dall'inizio le sue produzioni verso il genere detto \"d'arte\", ispirato a opere teatrali. Tra le sue prime produzioni vi furono infatti trasposizioni cinematografiche di opere \"shakespeariane\" come \"Otello\" (1909), \"Re Lear\" (1910), \"Il mercante di Venezia\" (1911), \"Romeo e Giulietta\" (1912), a seguire vari drammi storici ed anche commedie, i cui soggetti furono forniti per buona parte da Ugo Falena.\nNel corso degli anni della sua attivit\u00e0 alla Film d'Arte Italiana lavorarono alcune importanti personalit\u00e0 come: gli attori Ettore Berti, Cesare Dondini jr., Ferruccio Garavaglia, Alberto Nepoti, Ermete Novelli, Ubaldo Pittei, Angelo Pezzaglia; le attrici Vittoria Lepanto, Teresa Mariani, Stacia Napierkowska. Inoltre, alla Film d'Arte debuttarono i futuri registi Guido Brignone e Gustavo Serena, le dive Francesca Bertini e Maria Jacobini. Vi collaborarono anche alcuni mostri sacri del cinema muto francese, come i registi Albert Capellani e Louis J. Gasnier.\nNel 1917, il pacchetto azionario della societ\u00e0 venne acquistato da Gioacchino Mecheri, che la affili\u00f2 alla \"Tiber Film\", altra manifattura romana controllata dallo stesso.\nNel 1919 la Film d'Arte Italiana e il suo stabilimento del Nomentano passarono all\"Unione Cinematografica Italiana\", dalla quale fu assorbita e ne segu\u00ec le sorti."}
{"id": "3352184", "revid": "767487", "url": "https://it.wikipedia.org/wiki?curid=3352184", "title": "La regina delle nevi (film 1957)", "text": "La regina delle nevi () \u00e8 un film d'animazione sovietico del 1957 diretto da Lev Atamanov. Adattamento dell'omonima fiaba di Hans Christian Andersen, il film vinse il primo premio di categoria alla 18\u00aa Mostra internazionale d'arte cinematografica di Venezia.\nTrama.\nGerda e Kai sono due bambini, amici per la pelle, che abitano su due mansarde confinanti. Durante una tempesta di neve, il piccolo Kai viene colpito da una scheggia di ghiaccio che porta in s\u00e9 una maledizione. Il maleficio \u00e8 opera della leggendaria Regina delle nevi che, indispettita per essere stata derisa dal bambino, gela il cuore di Kai, rendendolo a tratti cattivo ed insensibile. La situazione peggiora quando la Regina rapisce il bambino e lo conduce nel suo irraggiungibile palazzo di ghiaccio. Gerda, convinta di poter salvare il suo amichetto, decide di partire per raggiungerlo, pur sapendo che pi\u00f9 passa il tempo e pi\u00f9 la maledizione si impadronir\u00e0 di Kai. Ma il viaggio \u00e8 lungo e tortuoso; per poter arrivare fino alla dimora della Regina, Gerda \u00e8 costretta a vagare tra luoghi impervi e inospitali, arrivando ad affrontare un ostacolo dietro l'altro, riuscendo per\u00f2, grazie alla sua forza di volont\u00e0 e all'aiuto di altre persone, a raggiungere il palazzo di ghiaccio. \u00c8 talmente grande l'amore di Gerda nei confronti del suo amico Kai che la maledizione si spezza e la Regina, impotente di fronte al pi\u00f9 grande dei sentimenti, lascia Kai libero di tornare a casa insieme alla sua amica Gerda.\nDistribuzione.\nData di uscita.\nLe date di uscita internazionali sono state:\nEdizione italiana.\nIl primo doppiaggio italiano del film fu eseguito presso la S.I.D. con la partecipazione dell'A.R.S. e diretto da Anton Giulio Majano su dialoghi di Renato Cominetti. Nel 1973 la Edis Telecine commission\u00f2 alla Cinefonico Dodi un nuovo doppiaggio, che fu diretto da Rosalba Oletta. Un terzo doppiaggio, basato su una versione statunitense di 47 minuti, fu eseguito nel 1992 per conto della Avo Film Edizioni per la distribuzione in VHS.\nL'edizione DVD del film include invece un quarto doppiaggio, eseguito originariamente alla fine degli anni novanta per la serie TV americana \"Storie della mia infanzia\" (trasmessa in Italia dalla Rai), che includeva il film diviso in tre episodi. Tuttavia il film era presente nella serie con diversi tagli e rimontaggi e una differente colonna sonora (il DVD dura infatti 50 minuti), nonch\u00e9 con una narrazione eseguita in italiano da Sergio Fiorentini. Il doppiaggio fu eseguito dalla D4 e diretto da Luigi Brunamonti su dialoghi di Rino Bolognesi.\nInfluenza culturale.\nIl regista giapponese Hayao Miyazaki ha detto di aver cominciato a lavorare nel campo dell'animazione proprio dopo aver visto questo film; Miyazaki aveva avuto alcune difficolt\u00e0 agli inizi della sua carriera e pareva sul punto di cambiare mestiere, ma la visione de \"La regina delle nevi\" lo convinse a continuare il suo lavoro negli anime."}
{"id": "3352190", "revid": "767487", "url": "https://it.wikipedia.org/wiki?curid=3352190", "title": "Sora iro no tane", "text": " \u00e8 un libro per ragazzi di Reiko Nakagawa, illustrato da Yuriko Yamawaki, dapprima serializzato nel 1964 sulla rivista e poi pubblicato come volume nel 1967. Da esso \u00e8 stato tratto il cortometraggio d'animazione omonimo del 1992, diviso in tre parti, animato da Yoshifumi Kond\u014d e diretto da Hayao Miyazaki.\nIl libro \u00e8 rimasto in stampa in modo continuativo dal 1967, superando nel 2010 il milione e settecentomila copie vendute.\nTrama.\nIl libro racconta la storia di un ragazzo, Y\u016bji, che riceve, tramite un baratto, un prezioso seme da una volpe. Questo seme, una volta piantato, far\u00e0 crescere una gigantesca casa color celeste che, continuando ad espandersi in maniera sproporzionata e ospitando al suo interno tanti animali desiderosi di appropriarsene, come un'arca di No\u00e8, arriver\u00e0 alla fine ad esplodere.\nIl cortometraggio.\nCome lo spot \"Nandar\u014d\" dello stesso Miyazaki, anche questo video \u00e8 stato realizzato per celebrare i primi 40 anni di programmazione della Nippon Television. Mentre \"Nandar\u014d\" \u00e8 soprattutto un veloce spot pubblicitario, questo video di Miyazaki \u00e8 pi\u00f9 vicino ad un vero e proprio cortometraggio. Diviso in tre parti, venne trasmesso il 23 dicembre 1992 e quindi pubblicato in DVD nella raccolta nel novembre 2005. Il video ha avuto anche una limitata diffusione cinematografica, proiettato insieme al film \"Si sente il mare\", dello stesso Studio Ghibli, in alcune sale cinematografiche giapponesi nel novembre-dicembre 1993."}
{"id": "3352194", "revid": "767487", "url": "https://it.wikipedia.org/wiki?curid=3352194", "title": "Dieci secondi col diavolo", "text": "Dieci secondi col diavolo (\"Ten Seconds to Hell\") \u00e8 un film del 1959 diretto da Robert Aldrich.\nTrama.\nAlla fine della seconda guerra mondiale, sei reduci della Wehrmacht, tornati a Berlino nel 1945, vengono ingaggiati dal Comando americano per disseppellire e disinnescare ordigni inesplosi. C'\u00e8 da rischiare la pelle ogni giorno, ma la paga \u00e8 alta."}
{"id": "3352196", "revid": "267975", "url": "https://it.wikipedia.org/wiki?curid=3352196", "title": "Diocesi di Lebus", "text": "La diocesi di Lebus () \u00e8 una diocesi soppressa della Chiesa cattolica in Germania.\nTerritorio.\nLa diocesi si estendeva nella Terra di Lebus, su entrambe le sponde del fiume Oder. Era compresa tra le diocesi di Brandeburgo, di Cammin, di Pozna\u0144 e di Mei\u00dfen.\nFurono sedi vescovili, dapprima la citt\u00e0 di Lebus (1125-1276), successivamente quella di G\u00f3rzyca (1276-1373), infine la citt\u00e0 di F\u00fcrstenwalde, dove fungeva da cattedrale la chiesa di Santa Maria (\"Dom St. Marien\").\nIl territorio della diocesi comprendeva 172 parrocchie ed era suddiviso in un unico arcidiaconato e otto arcipresbiterati: Falkenhagen, Frankfurt, K\u00fcstrin, M\u00fcncheberg, Drossen, Reppen, Seelow e Zielenzig.\nStoria.\nLa diocesi fu eretta verso il 1125 dal duca Boleslao III di Polonia per contrastare l'espansione ad oriente del Sacro Romano Impero e dell'arcidiocesi di Magdeburgo.\nIl primo vescovo noto \u00e8 Bernardo nel 1133, un missionario spagnolo che era giunto nel decennio precedente per convertire la Pomerania al Cristianesimo.\nNel 1241 il duca Enrico II il Pio mor\u00ec nella battaglia di Legnica contro i Mongoli. La Polonia ne fu indebolita e suo figlio Boleslao II il Calvo nel 1248 perse la terra di Lebus a vantaggio dell'arcivescovado di Magdeburgo e del margraviato di Brandeburgo. Tuttavia la diocesi rest\u00f2 suffraganea dell'arcidiocesi di Gniezno. Nel 1276 la sede vescovile fu trasferita a G\u00f3rzyca, ad est del fiume Oder.\nNel 1320 la linea dei margravi di Brandeburgo si estinse e il re Ladislao I di Polonia tent\u00f2 di riconquistare la terra di Lebus con un'incursione militare, ma Ludovico V di Baviera, nuovo margravio di Brandeburgo, reag\u00ec attaccando G\u00f3rzyca e demolendone la cattedrale nel 1325. Solo nel 1354 fu trovato un accordo per ristabilire un vescovo sulla cattedra di Lebus.\nLa cattedrale restaurata fu ancora devastata dalle truppe di Enrico IV nel 1373. Nello stesso anno il vescovo si trasfer\u00ec a F\u00fcrstenwalde, dove nel 1385 lo segu\u00ec il capitolo.\nNel 1424 Federico I di Brandeburgo riusc\u00ec a sottrarre la diocesi dalla provincia ecclesiastica dell'arcidiocesi di Gniezno e ad aggregarla a quella dell'arcidiocesi di Magdeburgo.\nNel 1555 mor\u00ec l'ultimo vescovo di Lebus. La citt\u00e0 pass\u00f2 alla Riforma e i poteri temporali del vescovo furono esercitati dall'amministratore protestante dell'arcivescovado di Magdeburgo. Nel 1557 la cattedrale fu adibita al culto luterano e dopo il 1565 cess\u00f2 in citt\u00e0 il culto cattolico."}
{"id": "3352198", "revid": "123216949", "url": "https://it.wikipedia.org/wiki?curid=3352198", "title": "Microchemical Journal", "text": "Microchemical Journal \u00e8 una rivista accademica che si occupa di chimica analitica. Nel 2014 il fattore d'impatto della rivista era di 2,746."}
{"id": "3352216", "revid": "203463", "url": "https://it.wikipedia.org/wiki?curid=3352216", "title": "Cyril Kipping", "text": ""}
{"id": "3352220", "revid": "106990", "url": "https://it.wikipedia.org/wiki?curid=3352220", "title": "Nove suite per clavicembalo", "text": "Le nove suite per clavicembalo HWV 434-442 sono una raccolta di composizioni di Georg Friedrich H\u00e4ndel pubblicata nel 1733.\nStoria.\nLa raccolta delle nove suite per clavicembalo di H\u00e4ndel, pubblicata a Londra nel 1733 dall'editore John Walsh, forse senza il consenso del compositore, segue una precedente raccolta, costituita da otto suite, data alle stampe sotto il diretto controllo di H\u00e4ndel nel 1720.\nLa prefazione originale indicava:\nLa raccolta comprende materiale usato per l'istruzione musicale delle principesse Amelia e Carolina di Hannover, figlie del re Giorgio II di Gran Bretagna. Alcuni brani, infatti, hanno la funzione di stimolare l'interprete nella tecnica dell'improvvisazione e nella ricerca degli abbellimenti. \nStruttura.\nLa raccolta \u00e8 assolutamente eterogenea, con pezzi mediocri e pezzi degni di nota. Contrariamente all'uso dei suoi contemporanei e predecessori, che usavano pubblicare la musica in raccolte di sei o di dodici, l'opera di H\u00e4ndel consiste in nove suite. Anche l'ordine dei pezzi, in genere allemanda, corrente, sarabanda e giga, non \u00e8 rigorosamente rispettato. La HWV 434 \u00e8 la suite che si discosta maggiormente dallo schema classico, non comprendendo nessuno dei tradizionali movimenti previsti. I pezzi HWV 435 e 442, bench\u00e9 inseriti nella raccolta, non sono propriamente delle suite, ma sono due ciaccone, la prima con 21 variazioni e la seconda con ben 62.\nLa ciaccona HWV 442, o almeno parte di essa, \u00e8 probabilmente la trascrizione di un'improvvisazione di H\u00e4ndel, mentre la parte del basso della medesima \u00e8 costituito dal basso di Ruggiero, uno schema melodico-armonico su basso ostinato molto popolare in Europa fra la seconda met\u00e0 del Cinquecento e la prima met\u00e0 del Settecento:\n&lt;score vorbis=\"1\"&gt;\\relative c'{\n\\set Staff.midiInstrument=harpsichord\n\\clef bass\n\\key g\\major\n\\time 3/4\n\\tempo 2=100\n\\once \\override Score.MetronomeMark #'stencil = ##f\ng2. fis e d b c d g,\n}&lt;/score&gt;\nLe nove suite.\nSuite num. 1 in si bemolle maggiore HWV 434.\nLa prima suite \u00e8 composta da quattro movimenti: preludio, sonata, aria con cinque variazioni e minuetto. Fra tutte, questa suite \u00e8 quella che si discosta maggiormente dallo schema classico, non comprendendo nessuno dei tradizionali movimenti previsti. Il minuetto venne utilizzato dallo stesso H\u00e4ndel anche nella sonata per flauto HWV 375.\nSuite num. 2 (ciaccona) in sol maggiore HWV 435.\nBench\u00e9 inserita nella raccolta, la HWV 435 non \u00e8 una suite, bens\u00ec una ciaccona seguita da 21 variazioni.\nSuite num. 3 in re minore HWV 436.\nLa terza suite \u00e8 composta da cinque movimenti: allemanda, allegro, sarabanda, giga e minuetto. La sua brevit\u00e0 e semplicit\u00e0 fanno supporre che possa trattarsi di uno dei primi lavori di H\u00e4ndel.\nSuite num. 4 in re minore HWV 437.\nLa quarta suite comprende quattro movimenti: allemanda, corrente e sarabanda con variazioni e giga. La sarabanda, nella trascrizione per orchestra compiuta da Leonard Rosenman, venne utilizzata nei film \"Barry Lyndon\" del 1975, \"Redacted\" del 2007, \"\" del 2014 e nel film d'animazione \"Somalia94 - Il caso Ilaria Alpi\" del 2017.\nSuite num. 5 in mi minore HWV 438.\nUna delle pi\u00f9 piccole, la quinta suite \u00e8 composta da soli tre movimenti: allemanda, sarabanda e giga. Questa suite ha uno stile particolarmente introverso, con un primo movimento caratterizzato da un meditativo intreccio di linee melodiche. La sarabanda \u00e8 composta da una linea ornata da abbellimenti, mentre la giga conclusiva \u00e8 un brillante pezzo in sedicesimi a ritmo sincopato.\nSuite num. 6 in sol minore HWV 439.\nLa sesta suite \u00e8 costituita da tre movimenti: allemanda, corrente e giga.\nSuite num. 7 in si bemolle maggiore HWV 440.\nLa settima suite \u00e8 composta da quattro movimenti: allemanda, corrente, sarabanda e giga. Bench\u00e9 l'intero secondo libro delle suite sia stato pubblicato nel 1733, i singoli pezzi vennero sicuramente composti in tempi diversi. Infatti, alcuni sono pi\u00f9 contrappuntistici, altri pi\u00f9 virtuosistici e altri ancora pi\u00f9 didattici. Nel caso di questa suite, il suo contrappunto \u00e8 sostanzialmente minimale e gran parte della musica consiste in linee melodiche supportate da un accompagnamento molto semplice. Tuttavia, \u00e8 impossibile stabilire se questo indichi che possa trattarsi di uno dei primi lavori di H\u00e4ndel oppure di un esercizio per studenti principianti. L'allemanda iniziale, segnata come \"Moderato\", \u00e8 un pezzo tranquillo costituito da una melodia sopra accordi arpeggiati. La corrente \u00e8 seguita da una sarabanda, dove la linea melodica \u00e8 sostenuta da un basso ostinato. La giga conclusiva, in \"Allegro\", \u00e8 un brano vivace in forma tradizionale.\nSuite num. 8 in sol maggiore HWV 441.\nL'ottava suite, una delle pi\u00f9 imponenti, \u00e8 composta da sette movimenti: allemanda, allegro, corrente, aria, minuetto, gavotta e giga. Molto vicina alle suite di Johann Sebastian Bach come proporzioni, la suite presenta per\u00f2 un contenuto tipicamente h\u00e4ndeliano, con predominanza melodica e contrappunto imitativo minimo. L'allemanda iniziale consiste in una semplice melodia accompagnata. L'allegro \u00e8 seguito da una corrente in \"Allegro vivace\", anch'essa una melodia accompagnata. L'aria, indicata come \"Presto\", presenta la melodia nella mano destra, mentre la sinistra esegue scale e accordi. Il minuetto, segnato con \"Vivace\", inizia con un contrappunto imitativo fra le due mani, ma diventa poi un'altra melodia accompagnata. La gavotta, in \"Allegro\", \u00e8 un insieme di cinque variazioni. La giga conclusiva, contrassegnata come \"Presto\", \u00e8 composta secondo la forma tradizionale.\nSuite num. 9 (ciaccona) in sol maggiore HWV 442.\nBench\u00e9 inserita nella raccolta, la HWV 442 non \u00e8 una suite, bens\u00ec una ciaccona seguita da ben 62 variazioni. La ciaccona e le variazioni, o almeno alcune, sono probabilmente la trascrizione di un'improvvisazione di H\u00e4ndel, mentre la parte del basso della medesima deriva da Henry Purcell e fu utilizzata anche da Johann Sebastian Bach come basso delle \"Variazioni Goldberg\" BWV 988."}
{"id": "3352222", "revid": "767487", "url": "https://it.wikipedia.org/wiki?curid=3352222", "title": "Alberto Ceccherini", "text": "Carriera.\nCresciuto sportivamente nel Basket Costone Siena, ha disputato nove stagioni tra Serie A, Serie A1 e Serie A2 con la maglia della Mens Sana Basket, con la quale ha collezionato 291 presenze e 1.881 punti.\nNella stagione 1981-82 ha difeso i colori della Nuova Pallacanestro Firenze (allora conosciuta come Ponterosso) nel campionato di Serie B.\nCon 291 presenze totali in serie A, \u00e8 il recordman di presenze con la maglia biancoverde della Mens Sana Basket.\nIl 24 settembre 2014 la Societ\u00e0 Mens Sana 1871 ritira la maglia numero 9 di Alberto Ceccherini posizionandone copia sul soffitto del PalaMensSana."}
{"id": "3352225", "revid": "1573940", "url": "https://it.wikipedia.org/wiki?curid=3352225", "title": "Nexus-2060", "text": "Nexus-2060 \u00e8 il quinto album in studio del duo di musica elettronica giapponese Capsule, pubblicato il 9 febbraio 2005."}
{"id": "3352227", "revid": "402993", "url": "https://it.wikipedia.org/wiki?curid=3352227", "title": "Igea Sant'Antimo", "text": ""}
{"id": "3352228", "revid": "1573940", "url": "https://it.wikipedia.org/wiki?curid=3352228", "title": "S.F. Sound Furniture", "text": "S.F. Sound Furniture \u00e8 il quarto album in studio del duo di musica elettronica giapponese Capsule, pubblicato il 9 giugno 2004."}
{"id": "3352233", "revid": "767487", "url": "https://it.wikipedia.org/wiki?curid=3352233", "title": "Le Film d'Art", "text": "Le Film d'Art \u00e8 stata una casa di produzione cinematografica francese attiva agli inizi del XX secolo.\nStoria.\nNel 1908, Paul Laffitte fond\u00f2, su sollecitazione dei membri della \"Com\u00e9die-Fran\u00e7aise\", Le Film d'Art per garantire la produzione di film che rappresentassero scene storiche, mitologiche o adattamenti teatrali filmate da autori autentici e famosi\nLo scopo principale della creazione di questa societ\u00e0 fu quello di allargare il pubblico del cinema (anche se assai popolare) agli strati pi\u00f9 colti della popolazione e fare del film \u00abil grande educatore del popolo\u00bb. Vittima della sua reputazione per la mostra fiera, il cinema, al momento uno spettacolo che devier\u00e0 il pubblico del teatro e quello dell'opera. Per portarli al cinema, Le Film d'Art ricorse ad attori e registi di teatro.\nLa sera del 17 novembre 1908, con la proiezione de \"L'Assassinat du duc de Guise\", secondo Georges Sadoul vi fu \u00abuno spartiacque nella storia del cinema\u00bb. Il film, scritto da Henri Lavedan e diretto da Andr\u00e9 Calmettes e Charles Le Bargy, ricevette un'accoglienza entusiasta dal pubblico.\nCome \"L'Assassinat du duc de Guise\", i film pi\u00f9 famosi furono rievocazioni o \"grandi temi\": \"Il bacio di Giuda\" (\" Le Baiser de Judas\"; 1909) diretto da Andr\u00e9 Calmettes e Armand Bour, \"Il ritorno di Ulisse\" (\"Le retour d'Ulysse \"; 1909) diretto da Andr\u00e9 Calmettes e Charles Le Bargy, \"La regina Elisabetta\" (\"La Reine \u00c9lisabeth\"; 1912) interpretato da Sarah Bernhardt e diretto da Louis Mercanton, \"I miserabili\" (\"Les Mis\u00e9rables\"; 1913) di Albert Capellani ispirato all'omonimo romanzo di Victor Hugo, etc.\nLe attivit\u00e0 durarono fino agli inizi degli anni venti."}
{"id": "3352240", "revid": "106990", "url": "https://it.wikipedia.org/wiki?curid=3352240", "title": "Suite de pi\u00e8ce Vol. 2", "text": ""}
{"id": "3352241", "revid": "106990", "url": "https://it.wikipedia.org/wiki?curid=3352241", "title": "Suite de pi\u00e8ce Vol. 1", "text": ""}
{"id": "3352243", "revid": "38523625", "url": "https://it.wikipedia.org/wiki?curid=3352243", "title": "Modulo di memoria", "text": ""}
{"id": "3352247", "revid": "287204", "url": "https://it.wikipedia.org/wiki?curid=3352247", "title": "S\u00e1ndor Rad\u00f3 (psicoanalista)", "text": "Biografia.\nIntrodotto alla psicoanalisi da S\u00e1ndor Ferenczi gi\u00e0 dal 1910 e, dopo essersi laureato in medicina a Budapest nel 1915, si dedic\u00f2 alla psicoanalisi dopo un suo incontro con Sigmund Freud. Si sottopose ad analisi dapprima con Erzsebet Revesz, a sua volta analizzata in passato dallo stesso Freud e sposata da Rad\u00f3 nel 1919, e successivamente, dopo il suo trasferimento a Berlino (1923), da Karl Abraham. Fra i personaggi famosi che si sono sottoposti invece ad analisi con Rad\u00f3 si ricordano Wilhelm Reich e Heinz Hartmann, il pi\u00f9 importante teorico della Psicologia dell'Io.\nCon l'instaurazione della repubblica sovietica ungherese (marzo 1919) Rad\u00f3 ebbe una certa influenza sul governo di B\u00e9la Kun; fu grazie a lui che si riusc\u00ec a far ottenere a Ferenczi la prima cattedra universitaria di psicoanalisi. Dopo la morte della moglie si trasfer\u00ec a Berlino e nel 1924, dopo la morte di Abraham, ebbe una cattedra al \"Berliner Psychoanalytisches Institut\"; diresse fra l'altro dal 1924 \"Psychoanalytische Zeitschriften\" (Rivista internazionale di psicoanalisi). Nel 1931 si trasfer\u00ec negli Stati Uniti, dove fond\u00f2 e diresse dal 1944 il \"Center for Psychoanalytic Training and Research\" della Columbia University.\nLa sua opera scientifica, esposta in numerosi articoli e scritti, riguarda vari campi della ricerca psicoanalitica, di cui propugn\u00f2 una revisione tecnica psicoanalitica classica."}
{"id": "3352255", "revid": "122116443", "url": "https://it.wikipedia.org/wiki?curid=3352255", "title": "Premi Goya 2011", "text": "La cerimonia di premiazione della 25\u00aa edizione dei Premi Goya si \u00e8 svolta il 13 febbraio 2011 al Teatro Real di Madrid.\nIl film trionfatore \u00e8 stato \"Pa negre\", diretto da Agust\u00ed Villaronga, vincitore di nove riconoscimenti su quattordici candidature, compresi quelli per miglior film e miglior regista.\nVincitori e candidati.\nI vincitori sono indicati in grassetto, a seguire gli altri candidati."}
{"id": "3352260", "revid": "47767", "url": "https://it.wikipedia.org/wiki?curid=3352260", "title": "Sei piccoli preludi per clavicembalo", "text": "I sei piccoli preludi per clavicembalo BWV 933-938 sono una raccolta di pezzi per clavicembalo di Johann Sebastian Bach. La raccolta \u00e8 composta da sei preludi, tutti brevissimi e scritti sicuramente a scopo didattico, composti probabilmente negli anni 1717-1720 mentre Bach si trovava a K\u00f6then.\nStruttura.\nPreludio in do maggiore BWV 933.\nQuesta miniatura \u00e8 la prima della serie. Bach la compose per fare in modo che i suoi studenti prendessero familiarit\u00e0 con la tastiera e non era destinata a esecuzioni pubbliche, tanto che venne pubblicata solo nel 1802. Questo preludio \u00e8 diviso in due brevi sezioni ripetute, seguite da una variante di ciascuna sezione, anch'essa ripetuta, e mira a far acquisire una completa indipendenza delle mani, con la destra che esegue la melodia e la sinistra che accompagna.\nPreludio in do minore BWV 934.\nIl secondo preludio \u00e8 un affascinante minuetto leggermente complesso consistente in un tema vivacemente accompagnato. Il tema e il secondo soggetto sono suonati due volte, mentre alla terza apparizione la musica assume un carattere pi\u00f9 serioso.\nPreludio in re minore BWV 935.\nQuesto preludio \u00e8 strutturato come un'invenzione a due voci. La composizione si apre con l'esposizione del tema e un contrappunto semplice. In seguito, il tema e il relativo materiale espositivo vengono presentati due volte, con una terza apparizione leggermente diversa, come nel preludio precedente.\nPreludio in re maggiore BWV 936.\nIl quarto preludio \u00e8 molto simile a una triosonata: contiene infatti due linee superiori e un basso. Similmente ai due preludi precedenti, anche questo si apre con un tema presentato due volte, con una terza esecuzione leggermente variata. Destinato a studenti di livello intermedio, questo pezzo presenta interessanti difficolt\u00e0 tecniche e interpretative.\nPreludio in mi maggiore BWV 937.\nQuesto preludio \u00e8 moderatamente impegnativo e presenta alcuni aspetti connessi alle invenzioni a due voci. La composizione si apre con l'esposizione del tema, seguito da abbondante materiale tematico secondario. Il tema riemerge diverse volte, sempre variato.\nPreludio in mi minore BWV 938.\nCome il terzo e il quinto, anche questo preludio \u00e8 un'invenzione a due voci. Il pezzo si apre con l'esposizione del tema, accompagnato da un'elaborata scrittura contrappuntistica. Anche qui Bach presenta il tema due volte, per poi variarlo alla terza esposizione."}
{"id": "3352269", "revid": "287204", "url": "https://it.wikipedia.org/wiki?curid=3352269", "title": "Alimondo Ciampi", "text": "Biografia.\nAssunto nel capoluogo toscano come garzone in un laboratorio di marmi e di alabastri, apprende rapidamente i segreti del mestiere, perfezionandosi poi a livello artistico nello studio dello scultore Antonio Bortone.\nIl gi\u00e0 trentenne alabastrino maturer\u00e0 per\u00f2 sui dettami di Domenico Trentacoste allora insegnante all'Accademia di belle arti di Firenze, che lo lancer\u00e0 verso il traguardo della Biennale di Venezia dove espone le sue opere nel 1909.\nComincia dunque ad affermarsi a livello nazionale intorno ai venticinque anni. \n\u00c8 presente con sue opere in cinque edizioni della Biennale di Venezia dal 1909 al 1924 ed in molte altre esposizioni.\nA Scandicci scolp\u00ec il Monumento ai caduti in piazza Umberto I (oggi Piazza Matteotti), eretto nel 1926. \nNel 1998 una mostra antologica di una cinquantina di opere allestita nell'antica chiesa di San Lorenzo a Signa, comprendente statue in gesso, terracotta, bronzo e marmo provenienti dalle Galleria d'arte moderna di Firenze e di quella di Montecatini e da collezioni private, riassumeva compiutamente il quarantennio di lavoro dell'artista, compreso fra l'inizio del secolo ed il 1939, anno della sua morte.\nRecentemente l'Amministrazione Comunale di Signa ha voluto allestire una mostra permanente di 8 sculture in bronzo all'interno dei giardini pubblici di piazza della Repubblica, grazie al figlio di Alimondo, Giotto Ciampi, che ha finanziato la sua realizzazione. Nel motivare questa scelta Giotto Ciampi diceva che per onorare l'attivit\u00e0 del padre non riteneva sufficiente una mostra che dopo pochi mesi sarebbe stata dimenticata e neppure un bel libro che, nel migliore dei casi, sarebbe finito presto ad impolverarsi in uno scaffale: un museo vivo, invece, con le opere collocate in ambienti naturali dedicati ai bambini, oltre a far conoscere l'opera del padre, avrebbe contribuito a inserire il gusto del bello e del piacere per l'arte nella formazione delle pi\u00f9 giovani generazioni."}
{"id": "3352270", "revid": "84184", "url": "https://it.wikipedia.org/wiki?curid=3352270", "title": "Giovannelli", "text": ""}
{"id": "3352273", "revid": "287204", "url": "https://it.wikipedia.org/wiki?curid=3352273", "title": "Prosper Jolyot de Crebillon", "text": ""}
{"id": "3352274", "revid": "330270", "url": "https://it.wikipedia.org/wiki?curid=3352274", "title": "Cr\u00e9billon padre", "text": ""}
{"id": "3352278", "revid": "330270", "url": "https://it.wikipedia.org/wiki?curid=3352278", "title": "Crebillon padre", "text": ""}
{"id": "3352279", "revid": "106456", "url": "https://it.wikipedia.org/wiki?curid=3352279", "title": "San Torp\u00e8", "text": ""}
{"id": "3352280", "revid": "122742339", "url": "https://it.wikipedia.org/wiki?curid=3352280", "title": "Moray (disambigua)", "text": ""}
{"id": "3352282", "revid": "1567548", "url": "https://it.wikipedia.org/wiki?curid=3352282", "title": "Contea di Moray", "text": "Moray (; in gaelico scozzese \"Moireibh\", ) \u00e8, nonostante l'appellativo di contea, un'area di consiglio della Scozia, nonch\u00e9 una sua contea tradizionale.\nSi trova nel lato nordorientale del Paese e fu feudo del casato dei Moray.\nConfina con il Moray Firth sulla costa, e con le aree dell'Aberdeenshire e delle Highland.\nGeografia antropica.\nSuddivisioni amministrative.\nCircoscrizioni parlamentari.\nNella Camera dei Comuni del Parlamento del Regno Unito (Westminster), l'area del consiglio \u00e8 coperta dal collegio denominato \"Moray\".\nAl Parlamento scozzese di Edimburgo, gran parte dell'area di Moray \u00e8 coperta dal collegio di \"Moray\", che si trova nella regione elettorale \"Highlands e Isole\". L'area di Keith (gran parte dei ward di Keith e Cullen, tuttavia, sono nel collegio di \"Banffshire e Buchan Coast\", che si trova nella regione elettorale del Nord-Est della Scozia.\nAmministrazione.\nIl Consiglio di Moray fu creato nel 1996, con la legge sul governo locale scozzese del 1994, con i confini dell'antico distretto di Moray nella regione dei Grampiani.\nNel referendum sull'indipendenza del 2014 Moray ha votato \"no\" al 57,6% (36.935 voti), mentre i \"s\u00ec\" sono stati il 42,4% (27.232 voti), con un'affluenza totale dell'85,4%."}
{"id": "3352283", "revid": "38524808", "url": "https://it.wikipedia.org/wiki?curid=3352283", "title": "Morayshire", "text": ""}
{"id": "3352284", "revid": "413500", "url": "https://it.wikipedia.org/wiki?curid=3352284", "title": "Semicantone", "text": "La parola semicantone (ted. \"Halbkanton\") viene comunemente utilizzata in Svizzera per indicare sei cantoni che, pur avendo un'autonomia pari a quella degli altri venti, hanno solo la met\u00e0 del peso nelle votazioni federali:\nQuesti cantoni, nel consiglio degli Stati, hanno un solo voto al posto dei due normalmente previsti; nelle consultazioni popolari, mezzo voto anzich\u00e9 uno (Costituzione federale, art. 142).\nIl termine semicantone.\nFino all'entrata in vigore della nuova Costituzione il 1\u00ba gennaio 2000, il termine di \"semicantone\" era la definizione ufficiale di queste sei unit\u00e0 politiche, partendo dal presupposto che i cantoni dovessero essere ventitr\u00e9; con la nuova carta fondamentale, tuttavia, il termine \"semicantone\" \u00e8 stato soppiantato da \"cantone\" (art. 1) senza che sia stata cambiata la loro situazione giuridica. Nel linguaggio comune, il termine \u00e8 in ogni caso rimasto ampiamente in uso.\nLa divisione dei cantoni di Untervaldo, Appenzello e Basilea.\nCiascuno dei sei semicantoni fa coppia con un secondo a formare una delle tre seguenti unit\u00e0 storico-geografiche:\nSignificativo \u00e8 il fatto che la formazione di semicantoni abbia avuto luogo prima del 1848, anno in cui la nuova Costituzione Federale riduceva di non poco la sovranit\u00e0 cantonale, introducendo tra l'altro una moneta centrale valida per tutta la Svizzera, il franco.\nSia come sia, non sempre le secessioni cantonali hanno portato alla formazione di semicantoni: il Canton Giura si stacc\u00f2 da quello di Berna nel 1979 per raggiungere i pieni diritti.\nAltre secessioni.\nIn passato, nell'ambito cantonale, furono imperfettamente operate delle secessioni anche altrove, sempre nella Svizzera tedesca:"}
{"id": "3352287", "revid": "38524863", "url": "https://it.wikipedia.org/wiki?curid=3352287", "title": "Elginshire", "text": ""}
{"id": "3352289", "revid": "38524884", "url": "https://it.wikipedia.org/wiki?curid=3352289", "title": "Conte di Moray", "text": ""}
{"id": "3352290", "revid": "38524891", "url": "https://it.wikipedia.org/wiki?curid=3352290", "title": "Signore di Moray", "text": ""}
{"id": "3352302", "revid": "767487", "url": "https://it.wikipedia.org/wiki?curid=3352302", "title": "Tubo di Thiele", "text": "Il tubo di Thiele \u00e8 una attrezzatura di laboratorio chimico comunemente usata per determinare il punto di fusione di un composto. L'apparecchio \u00e8 in sostanza una provetta con un canale laterale, contenente olio. \u00c8 stato inventato dal chimico tedesco Friedrich Karl Johannes Thiele.\nUso.\nDurante l'uso si scalda il canale laterale con una piccola fiamma o altro mezzo di riscaldamento. La forma particolare del tubo di Thiele permette una efficace circolazione dell'olio per convezione, creando un bagno d'olio di temperatura molto uniforme.\nDeterminazione del punto di fusione.\nUna piccola quantit\u00e0 di campione \u00e8 posta in un capillare di vetro saldato ad una estremit\u00e0. Questo viene attaccato ad un termometro con un elastico, e immerso nell'olio nel tubo. Si scalda progressivamente e si osserva l'intervallo di temperatura in cui fonde il campione. Esistono anche apparecchiature dedicate per la determinazione automatica del punto di fusione.\nDeterminazione del punto di ebollizione.\nIl campione \u00e8 posto in una piccola provetta, legata al termometro con un elastico. Il tutto \u00e8 immerso nel tubo di Thiele. Si inserisce nella piccola provetta un capillare saldato ad una estremit\u00e0, con l'estremit\u00e0 aperta in basso. Si procede riscaldando il tubo di Thiele; dapprima dal campione si libera il gas disciolto. Dopo che il campione inizia a bollire, si interrompe il riscaldamento; la temperatura inizia a calare. La temperatura a cui il campione liquido \u00e8 risucchiato nel tubo capillare fornisce il punto di ebollizione sperimentale del campione. Questo valore va poi corretto in base alla pressione atmosferica presente in laboratorio. "}
{"id": "3352313", "revid": "1522738", "url": "https://it.wikipedia.org/wiki?curid=3352313", "title": "Levantopoli", "text": ""}
{"id": "3352314", "revid": "1272592", "url": "https://it.wikipedia.org/wiki?curid=3352314", "title": "Alfonso Gonzaga", "text": "Biografia.\nFiglio primogenito di Aloisio Gonzaga, nacque a Castel Goffredo nel novembre 1541.\nAlla morte del padre, Alfonso aveva solo nove anni e il marchesato fu governato, fino alla maggiore et\u00e0, dalla madre Caterina Anguissola (m. 1550), tramite il cognato Giovanni Anguissola, fino al 1558. Alfonso fu inviato alla corte di Madrid (nel 1557 combatt\u00e9 valorosamente per gli spagnoli nella battaglia di San Quintino), dove rimase fino al 1564.\nIl 20 marzo 1559 ottenne, tramite il nunzio Alessandro Pomello, l'investitura da parte dell'imperatore Ferdinando I d'Asburgo per il feudo di Castel Goffredo, dove si adoper\u00f2 per incrementare i commerci, dare impulso all'agricoltura e assistenza alla Congregazione dei poveri. Con tutta probabilit\u00e0 il duca Guglielmo concesse anche ad Alfonso, come fece per Ferrante di Castiglione nel 1567, la possibilit\u00e0 di aprire una zecca a Castel Goffredo.\nSi trasfer\u00ec quindi a Milano. Nel 1568 a Vanzaghello spos\u00f2 la contessa Ippolita Maggi (o Madia), dalla quale ebbe sette figli: tre morirono prematuramente, tre femmine andarono monache e rimase con lui la figlia Caterina, sposa del nobile Carlo Emanuele Teodoro Trivulzio (Teodoro VIII), conte di Melzo (\u2020 1605). Si trasfer\u00ec a Castel Goffredo nel 1586 malato di gotta e costretto a vivere alla poltrona a rotelle per infermit\u00e0 agli arti inferiori. Ricevette la visita del cardinale Carlo Borromeo in qualit\u00e0 di delegato apostolico.\nDurante le sue lunghe assenze, il feudo di Castel Goffredo venne amministrato dal fratello Ferrante. Fece dono alla citt\u00e0 di Asola della fontana di Ercole, anticamente posta nella piazza dell'Olmo (l'attuale piazza Mazzini a Castel Goffredo), in segno di ringraziamento per avere concesso al marchese un prestito di trecento fiorini d'oro. Venne a risiedere stabilmente a Castel Goffredo solo nel 1586, gi\u00e0 malato di gotta e costretto alla sedia a rotelle. Tra il 1588 e il 1590 fece ricostruire, ad opera di Bernardino Facciotto, la chiesa prepositurale di Sant'Erasmo.\nL'assassinio a Gambaredolo.\nIl 7 maggio 1592, festa dell'Ascensione, il marchese venne portato in lettiga a Corte Gambaredolo da due servitori e sistemato su una sedia a rotelle sul ponte della peschiera. Mentre era intento a gettare del pane in pasto ai pesci, venne assalito alle spalle da otto sicari, mandati per motivi ereditari dal nipote Rodolfo di Castiglione, fratello di san Luigi, che aveva rinunciato al marchesato per farsi gesuita. Un colpo di archibugio, esploso da Giacomo Pedercini, centr\u00f2 alla schiena Alfonso, colpito poi a pugnalate da altri uomini del gruppo e gettato in acqua, dove mor\u00ec. Gli sgherri fecero ritorno a Castiglione, da dove erano venuti, attraverso le campagne.\nPortato inizialmente nella chiesa dei Disciplini, venne sepolto nella cappella della chiesa di Santa Maria del Consorzio, mausoleo di Gonzaga. In seguito la moglie Ippolita Maggi fece riesumare e tumulare la salma nel santuario della Madonna delle Grazie presso Mantova: una lapide in marmo bianco all'interno ne ricorda l'evento.\nSuccessore fu il nipote Rodolfo, ucciso a colpi di archibugio sulla porta della chiesa prepositurale di Sant'Erasmo di Castel Goffredo il 3 gennaio 1593.\nDiscendenza.\nAlfonso ed Ippolita ebbero sette figli:\nAlfonso ebbe anche un figlio naturale, Luigi, avuto da Isabella Caravazale (o Isabel Caravajal) mentre si trovava in Spagna; costui nel 1559 raggiunse il padre a Castel Goffredo ma fu da questi respinto. Mor\u00ec forse a Roma."}
{"id": "3352319", "revid": "76963", "url": "https://it.wikipedia.org/wiki?curid=3352319", "title": "Keiko Awaji", "text": "Biografia.\n\u00c8 famosa in patria per aver recitato nel film \"Cane randagio\" di Akira Kurosawa nel ruolo di Kimico ne \"I ponti di Toko-Ri\" di Mark Robson. Inoltre recit\u00f2 in produzioni abbastanza celebri del regista K\u014dz\u014d Saeki. Il suo primo marito fu il musicista filippino Rodrigo Danao, dal quale ebbe due figli: il primo \u00e8 l'attore Etsuo Shima. Il suo secondo marito fu invece l'attore Kinnosuke Yorozuya, dal quale divorzi\u00f2 nel 1987: entrambi i loro figli morirono prematuramente, il primo in un incidente stradale mentre il secondo per suicidio, commesso nel 2004 dopo un periodo difficile in cui venne anche arrestato. L'attrice si definiva grande fan di Dragon Quest.\nFilmografia parziale.\n\u00c8 apparsa in pi\u00f9 di 160 film sin dal 1949:"}
{"id": "3352340", "revid": "767487", "url": "https://it.wikipedia.org/wiki?curid=3352340", "title": "Klaus Kopp", "text": "Biografia.\nViene ricordato come vincitore di una medaglia d'argento nella sua disciplina, vittoria avvenuta ai campionati mondiali del 1983 (edizione tenutasi a Lake Placid, Stati Uniti d'America) insieme ai suoi connazionali Gerhard Oechsle, G\u00fcnther Neuberger e Hans-Joachim Schumacher\nNell'edizione l'oro and\u00f2 alla nazionale svizzera, il bronzo all'altra nazionale tedesca. Partecip\u00f2 alle olimpiadi invernali del 1984."}
{"id": "3352346", "revid": "775372", "url": "https://it.wikipedia.org/wiki?curid=3352346", "title": "Kadyk\u010dan", "text": "Kadyk\u010dan () \u00e8 un ex insediamento di tipo urbano nel Distretto di Susuman, nell'oblast' di Magadan, in Russia. Si trova nel bacino dell'Ajan-Jurjach a 65\u00a0km da Susuman.\nStoria.\nKadyk\u010dan (in lingua evenchi significa \"gola, burrone\") venne costruita durante la seconda guerra mondiale dai lavoratori dei Gulag. In seguito divenne la residenza per i minatori di carbone che rifornivano la centrale termoelettrica di Arkagalinskaja. Le miniere andarono in declino dopo il collasso dell'Unione Sovietica. Inoltre, nel 1996 un'esplosione uccise sei minatori e la gallerie vennero chiuse. In poche settimane la maggioranza degli abitanti venne trasferita e sistemata nelle citt\u00e0 vicine. La popolazione che nel 1989 era di 5794 unit\u00e0, era scesa a 875 abitanti nel 2002 e a 287 nel 2007, rendendola di fatto una citt\u00e0 fantasma dal 2010. L'insediamento abbandonato ricorda ancora una tipica citt\u00e0 dormitorio sovietica."}
{"id": "3352347", "revid": "439868", "url": "https://it.wikipedia.org/wiki?curid=3352347", "title": "Vincolo (urbanistica)", "text": "Si definiscono vincoli le limitazioni alla libera utilizzazione di una propriet\u00e0 privata. In ambito urbanistico questi vincoli possono spaziare dalla semplice limitazione dello \"ius aedificandi\" alla completa espropriazione del bene da destinare a funzioni di pubblico interesse.\nIn Italia.\nRiguardo alle cause che determinano la possibilit\u00e0 di vincolare un bene \u00e8 possibile distinguere i vincoli in due tipologie: ricognitivi e urbanistici. \u00c8 possibile, inoltre, distinguere i vincoli in ulteriori due categorie: vincoli conformativi ed espropriativi. I primi si hanno quando le limitazioni riguardano i modi di godimento e utilizzazione del bene. In questi casi la propriet\u00e0 del bene \u00e8 ancora del privato quindi questo genere di vincoli non prevedono il pagamento di alcun genere di indennit\u00e0. I vincoli espropriativi prevedono il passaggio forzato del diritto di propriet\u00e0 dal privato cittadino allo Stato a seguito di un adeguato indennizzo.\nVincoli ricognitivi.\nI vincoli ricognitivi nascono dal riconoscimento di un valore o di un rischio attraverso un'azione di verifica. Sono vincoli \"ope legis\", vale a dire riconosciuti a norma di legge e, per questo, non riconoscono l'indennizzo e hanno validit\u00e0 illimitata. Le aree vincolate si possono riassumere con le seguenti disposizioni normative:\nVincoli urbanistici.\nSi definiscono cos\u00ec i vincoli imposti dal Piano Regolatore Generale, di stesura comunale. Vengono definiti anche ablativi perch\u00e9 limitano il godimento di una propriet\u00e0 e intervengono attraverso l'esproprio e l'indennizzo, sottintendendo la dichiarazione di pubblica utilit\u00e0 di un'opera. Come previsto dal D.P.R. n.327 del 2001, hanno durata di 5 anni, reiterabili. Alla decadenza del vincolo, l'area interessata si intende \"senza destinazione urbanistica\", generalmente detta area bianca."}
{"id": "3352350", "revid": "709565", "url": "https://it.wikipedia.org/wiki?curid=3352350", "title": "Giuseppe Capponi (tenore)", "text": "Biografia.\nStudi\u00f2 canto con il maestro Natale Pellicci e dopo alcune parti da comprimario, il 19 febbraio 1863 \u00e8 Barbarino in Alessandro Stradella (opera) di von Flotow al Th\u00e9\u00e2tre-Italien di Parigi e nel dicembre 1865, fece il suo debutto, come Vasco de Gama ne L'Africana di Giacomo Meyerbeer al Teatro Regio di Parma dove nel 1866 \u00e8 il duca di Mantova in Rigoletto.\nAl Teatro Comunale di Bologna nel 1867 con Angelo Mariani (direttore d'orchestra) \u00e8 Filippo II in Don Carlo con Teresa Stolz ed Antonio Cotogni e Samuel in Un ballo in maschera con la Stolz, Sofia Scalchi e Cotogni.\nAl Teatro Regio di Torino diretto da Francesco Bianchi nel 1867 \u00e8 \"Don Carlo\" con Cotogni e nel 1868 Gennaro in Lucrezia Borgia (opera) ed Adel-Muza ne L'ebreo di Apolloni.\nNel 1868 a Bologna diretto da Mariani \u00e8 il Cardinale de Brogni ne L'ebrea di Hal\u00e9vy con la Stolz e Baldassarre ne La Favorita con Cotogni.\nAncora a Torino diretto da Pedrotti nel 1868 \u00e8 Vasco de Gama ne \"L'Africana\", nel 1869 \u00e8 Decio ne La Vestale (Mercadante), nel 1870 Raul ne Gli ugonotti e nel 1871 il protagonista in \"Ruy Blas\" di Filippo Marchetti.\nCant\u00f2 poi ne \"L'Africana\" anche a Bologna. \nRiusc\u00ec, con le sue doti canore, a conquistarsi l'amicizia e la stima di Giuseppe Verdi e venne scelto, dal compositore, per cantare Radames alla prima dell'Aida nel 1872 con la Stolz e Maria Waldmann al Regio di Parma dove \u00e8 anche Dom S\u00e9bastien di Donizetti con la Waldmann.\nSempre a Torino nel 1872 \u00e8 Pery ne Il Guarany diretto da Pedrotti con Francesco Tamagno e nel 1873 Don Alvaro ne La forza del destino. \nFu anche il tenore solista nel successo alla prima esecuzione della Messa di requiem di Verdi eseguita il 22 maggio 1874 in occasione del primo anniversario della morte di Alessandro Manzoni nella Chiesa di San Marco (Milano) diretto dal compositore con la Stolz, la Waldmann ed Ormondo Maini ed cantata anche nelle prime al Teatro alla Scala di Milano e nel successo dell'Op\u00e9ra-Comique di Parigi. \nAl Royal Opera House, Covent Garden di Londra nel 1876 \u00e8 Valter di Vogelveide in Tannh\u00e4user (opera) con Emma Albani, Anna D'Angeri e Victor Maurel ed il messaggero nella prima di \"Aida\" diretto da Enrico Bevignani con Adelina Patti e Francesco Graziani (baritono). \nSempre nel 1876 \u00e8 Don Alvaro ne \"La forza del destino\" con Giuseppina Pasqua al Teatro San Carlo di Napoli.\nAncora a Napoli nel 1878 \u00e8 Diomese in \"Cleopatra\" di Lauro Rossi, Enrico de Cinq Mars in \"Cinq Mars\" di Charles Gounod diretto da Giuseppe Dell'Orefice ed il protagonista della prima assoluta di \"Egmont\" di Dell'Orefice e nel 1880 Leandro in \"Ero e Leandro\" di Giovanni Bottesini.\nNel corso della sua carriera si esib\u00ec nei maggiori teatri d'opera del mondo come la Scala, l'Opera di Parigi, il Teatro San Carlo ed al Teatro Nacional de S\u00e3o Carlos di Lisbona."}
{"id": "3352351", "revid": "767487", "url": "https://it.wikipedia.org/wiki?curid=3352351", "title": "Gerhard Oechsle", "text": "Biografia.\nViene ricordato come vincitore di una medaglia d'argento nella sua disciplina, vittoria avvenuta ai campionati mondiali del 1983 (edizione tenutasi a Lake Placid, Stati Uniti d'America) insieme ai suoi connazionali Klaus Kopp, G\u00fcnther Neuberger e Hans-Joachim Schumacher.\nNell'edizione l'oro and\u00f2 alla nazionale svizzera, il bronzo all'altra nazionale tedesca. Partecip\u00f2 alle olimpiadi invernali del 1984."}
{"id": "3352355", "revid": "83531", "url": "https://it.wikipedia.org/wiki?curid=3352355", "title": "Ormondo Maini", "text": "Biografia.\nDal 1855 fino al 1859 studi\u00f2 canto al Conservatorio di Milano. \nDebutta nel 1860 al Teatro Carcano ne I Lombardi alla prima crociata di Verdi.\nAl Teatro La Fenice di Venezia nel 1868 \u00e8 Mefistofele nel Faust di Charles Gounod e Baldassare ne La Favorita.\nNel 1871 \u00e8 Orazio nella prima nel Teatro alla Scala di Milano di Amleto (Faccio) diretto dal compositore.\nPartecip\u00f2 alle prime di Fosca come Gajolo con Victor Maurel e La Gioconda con successo come Alvise rispettivamente il 6 febbraio 1873 e l'8 aprile 1876, entrambe nell'ambito delle stagioni scaligere e con il direttore Franco Faccio, lavor\u00f2 con Giuseppe Verdi fu interprete del personaggio di Ramfis in Aida alla prima europea con successo, l'8 febbraio 1872 al Teatro alla Scala con Teresa Stolz e Maria Waldmann e fu il basso alla prima assoluta con successo della \"Messa di requiem\" il 22 maggio 1874 nella Chiesa di San Marco con Giuseppe Capponi diretto dal compositore, alla Scala ed al Th\u00e9\u00e2tre national de l'Op\u00e9ra-Comique e nel 1878 nel concerto nel Teatro Comunale di Bologna. \nAlla Scala nel 1875 \u00e8 Cristiano II nella premi\u00e8re di \"Gustavo Wasa\" di Filippo Marchetti ed Albano nella ripresa di \"I Lituani\" di Amilcare Ponchielli. \nNel 1878 \u00e8 padre Giuseppe nella prima scaligera di \"Cinq Mars\" di Charles Gounod.\nNel 1872 sposa il soprano Enrichetta Berini con la quale ha il figlio Achille.\nAncora a Venezia nel 1877 \u00e8 Basilio ne Il barbiere di Siviglia (Rossini) con Adelina Patti.\nNel 1888 gli venne conferita l'onorificenza di Cavaliere dell'Ordine della Corona d'Italia."}
{"id": "3352356", "revid": "729019", "url": "https://it.wikipedia.org/wiki?curid=3352356", "title": "Simon Poidevin", "text": "Biografia.\nLe prime esperienze di club di Poidevin risalgono all'epoca in cui fu ammesso 1978 all'Universit\u00e0 del Nuovo Galles del Sud e fece parte della relativa selezione di rugby, per la quale in un quadriennio scese in campo 44 volte.\nFu selezionato per le selezioni giovanili australiane e nel 1979 rappresent\u00f2 per la prima volta il Nuovo Galles del Sud.\nNel 1980 scese per la prima volta in campo per la Nazionale australiana, a Suva contro ; nel 1982 entr\u00f2 nel Randwick, formazione di Sydney per la quale disput\u00f2 11 stagioni, con 125 presenze e 21 mete totali.\nIn Nazionale prese parte al \"tour\" del 1984 in cui l' consegu\u00ec il suo primo Grande Slam vincendo tutti e quattro i \"test match\" contro le Nazionali delle Isole Britanniche, e fu tra i selezionati alla che si tenne in Australia e Nuova Zelanda.\nNel 1988 fu insignito dell'onorificenza dell'Ordine dell'Australia per il suo contributo al rugby nazionale, e fu convocato per la nel Regno Unito: nel corso di tale torneo disput\u00f2 la sua ultima partita internazionale, il successo 12-6 sull' che diede all'Australia la Coppa del mondo.\nUn anno pi\u00f9 tardi si ritir\u00f2 definitivamente dopo 59 incontri internazionali, 58 per il Nuovo Galles del Sud e 125 per il Randwick.\nDa dopo il suo ritiro si occupa di finanza e scambi azionari; ha lavorato per 14 anni presso la filiale australiana di Citigroup con vari incarichi dirigenziali; dal 2009 \u00e8 direttore esecutivo presso Pengana, altra compagnia di servizi finanziari."}
{"id": "3352359", "revid": "767487", "url": "https://it.wikipedia.org/wiki?curid=3352359", "title": "G\u00fcnther Neuberger", "text": "Biografia.\nViene ricordato come vincitore di una medaglia d'argento nella sua disciplina, vittoria avvenuta ai campionati mondiali del 1983 (edizione tenutasi a Lake Placid, Stati Uniti d'America) insieme ai suoi connazionali Gerhard Oechsle, Klaus Kopp e Hans-Joachim Schumacher\nNell'edizione l'oro and\u00f2 alla nazionale svizzera, il bronzo all'altra nazionale tedesca. Partecip\u00f2 alle olimpiadi invernali del 1984."}
{"id": "3352361", "revid": "1652635", "url": "https://it.wikipedia.org/wiki?curid=3352361", "title": "Palazzo Imperiale (Savona)", "text": "Palazzo Imperiale sorge lungo la strada che collega Savona al Colle di Cadibona, alla confluenza delle valli del Letimbro e del Lavanestro. Il nome deriva da Francesco Maria Imperiale che ne fu proprietario nel XVIII secolo. Viene anche chiamato palazzo Migliardi o palazzo Bertani, dai nomi delle altre famiglie che ne furono proprietarie lungo i secoli.\nStoria e descrizione.\nLe prime testimonianze storiche risalgono al XIV secolo. L'aspetto attuale, in tipico stile genovese, si deve ad un rifacimento effettuato nel XVI secolo ad opera di Galeazzo Alessi. L'edificio si presenta come una grossa e severa struttura cubica sviluppata su tre piani, affiancata da torrione e ingentilita con una decorazione architettonica delle facciate restaurate nel 2000. Sino alla met\u00e0 del XIX secolo era circondato da bastioni, di cui ne sopravvivono solo una minima parte, ed era collegato tramite un ponte in pietra a due arcate alla borgata di Lavagnola. Alle spalle del palazzo esisteva un parco con alberi secolari, andato perduto negli anni sessanta del secolo scorso. Nel 1745 fu utilizzato come ospedale per il reggimento spagnolo \"Vittoria\" nel corso della guerra di successione austriaca.\nGli interni del piano nobile sono stati affrescati presumibilmente da Ottavio Semino e risalgono alla fine del XVI secolo. Un interessante ciclo pittorico dedicato a Dante, Colombo, Sisto IV, Giulio II, Raffaello, Pompei e all'Egitto fu realizzato tra il 1880 e il 1927 da Raffaello Resio, il quale visse per diverso tempo nel palazzo."}
{"id": "3352363", "revid": "767487", "url": "https://it.wikipedia.org/wiki?curid=3352363", "title": "Jesper Mathisen", "text": "Biografia.\n\u00c8 il figlio di Svein Mathisen, ex calciatore dello Start.\nCaratteristiche tecniche.\nViene schierato al centro della retroguardia. Dotato di un piede sinistro molto sensibile, imposta spesso l'azione offensiva ed \u00e8 in grado di fornire palloni precisi ai suoi compagni di squadra. Forte nel gioco aereo, nonostante l'altezza \u00e8 anche piuttosto veloce. Inoltre, \u00e8 bravo nell'uno contro uno.\nOriginariamente era impiegato da attaccante, ma ha mantenuto un'attitudine offensiva che fa valere sui calci piazzati in zona d'attacco.\nCarriera.\nClub.\nGli esordi ed il prestito.\nMathisen inizi\u00f2 la carriera professionistica con la maglia dello Start. Il 17 ottobre 2004 debutt\u00f2 in 1. divisjon, sostituendo Alex Valencia nella vittoria per 2-1 sullo Haugesund. In quella stagione, la sua squadra conquist\u00f2 la promozione nell'Eliteserien. Il giovane difensore pot\u00e9 cos\u00ec esordire nella massima divisione norvegese il 26 giugno 2005, subentrando a Stefan B\u00e4rlin nel successo casalingo per 2-0 sul Bod\u00f8/Glimt.\nLo Start decise poi di cederlo in prestito al Bryne, per permettergli di acquisire esperienza. Il club non ricevette alcun compenso per l'accordo, che prevedeva la durata per tutto il mese di agosto (e la possibilit\u00e0 di estenderlo per il resto della stagione). Cos\u00ec, il 10 del mese, Mathisen scese in campo in luogo di J\u00f8rn Hagen nella sconfitta per 2-0 della sua nuova squadra, contro il Moss.\nL'affermazione allo Start.\nGioc\u00f2 2 partite di campionato nel Bryne, tornando poi allo Start. Qui gioc\u00f2 soltanto sporadicamente per i successivi due anni. Il 10 maggio 2006, per\u00f2, gioc\u00f2 nella sfida valida per l'edizione stagionale della Coppa di Norvegia, contro lo FK Arendal, dove mise a segno una tripletta che contribu\u00ec al successo per 10-1 del suo club. Il campionato 2007 si concluse con la retrocessione della squadra e Mathisen trov\u00f2 maggiore spazio a partire dalla stagione seguente.\nIl 5 ottobre 2008 arriv\u00f2 anche la prima rete in campionato, nel 5-1 inflitto al Sandnes Ulf. Fu l'unico gol in 24 apparizioni, con cui Mathisen diede il suo contributo per la pronta risalita dello Start nell'Eliteserien. Il 6 maggio 2010 sigl\u00f2 la prima marcatura nella massima divisione, nella sconfitta per 3-2 contro il Lillestr\u00f8m.\nIl 15 aprile 2014, rinnov\u00f2 il contratto che lo legava allo Start per altre quattro stagioni.\nNazionale.\nMathisen gioc\u00f2 2 partite per la . La prima di queste fu datata 7 giugno 2005, quando sostitu\u00ec Magnus Myklebust nella sconfitta per 2-1 contro la .\nStatistiche.\nPresenze e reti nei club.\n\"Statistiche aggiornate al 22 febbraio 2016.\""}
{"id": "3352365", "revid": "486946", "url": "https://it.wikipedia.org/wiki?curid=3352365", "title": "Aeroporto di Heraklion", "text": ""}
{"id": "3352372", "revid": "287204", "url": "https://it.wikipedia.org/wiki?curid=3352372", "title": "Qualificazioni al campionato europeo di pallanuoto femminile 2012", "text": "Le qualificazioni al campionato europeo di pallanuoto femminile 2012 si sono disputate dal 29 gennaio al 15 ottobre 2011 e hanno visto la partecipazione di otto formazioni nazionali.\nLa formula della competizione \u00e8 stata modificata rispetto al passato: le squadre, divise in due gironi, si sono affrontate in gare di andata e ritorno. Questo cambiamento ha suscitato polemiche in quanto considerato troppo oneroso dal punto di vista finanziario, infatti diverse federazioni hanno rinunciato alla partecipazione.\nVoci correlate.\nQualificazioni al campionato europeo di pallanuoto maschile 2012"}
{"id": "3352377", "revid": "767487", "url": "https://it.wikipedia.org/wiki?curid=3352377", "title": "Espen Knudsen", "text": "Carriera.\nClub.\nKnudsen ha iniziato la carriera con la maglia dello Start. Ha esordito in squadra in data 12 ottobre 2008, sostituendo Kjetil Kamark nella sconfitta per 4-0 contro il Moss. Il 4 luglio 2010 ha debuttato nell'Eliteserien: \u00e8 subentrato infatti ad Avni Pepa nella sconfitta per 4-2 in casa dell'Haugesund. Il 24 ottobre dello stesso anno ha segnato la prima rete nella massima divisione, nel successo per 3-2 sullo Stab\u00e6k. Alla fine dell'Eliteserien 2011, lo Start \u00e8 retrocesso e Knudsen si \u00e8 svincolato dal club.\nIl difensore ha trovato allora un accordo contrattuale con il Jerv, in 2. divisjon. Alla fine della prima annata in squadra, il Jerv \u00e8 retrocesso in 3. divisjon, ma ha riguadagnato la promozione gi\u00e0 nel campionato 2013. Al termine della 2. divisjon 2014, la squadra ha conquistato la promozione in 1. divisjon. Il 28 settembre 2016, Knudsen ha rinnovato il contratto che lo legava al club per altre due stagioni.\nStatistiche.\nPresenze e reti nei club.\n\"Statistiche aggiornate al 25 dicembre 2020.\""}
{"id": "3352378", "revid": "154212", "url": "https://it.wikipedia.org/wiki?curid=3352378", "title": "Tango nuevo", "text": ""}
{"id": "3352383", "revid": "287204", "url": "https://it.wikipedia.org/wiki?curid=3352383", "title": "Elemosina di sant'Antonino", "text": "L'Elemosina di sant'Antonino \u00e8 un dipinto a olio su tela (332x235 cm) di Lorenzo Lotto, databile al 1540-1542 circa e conservato nella basilica dei Santi Giovanni e Paolo a Venezia.\nStoria.\nL'8 dicembre 1540 Lotto registr\u00f2 sul proprio libro dei conti l'arrivo in bottega di una tela gi\u00e0 inchiodata su un telaio, che venne rimossa e risistemata su un nuovo supporto. A partire da questo e da altri indizi si \u00e8 ipotizzato che la commissione della pala risalisse a molti anni prima, al 1525 circa, e che fosse stata la ragione del trasferimento del Lotto da Bergamo a Venezia, stabilendosi proprio nel convento domenicano. Forse i lavori si interruppero gi\u00e0 nel luglio 1526, quando l'artista lasci\u00f2 il convento sdegnato per alcune maldicenze che circolavano sul proprio conto. \nIn seguito i rapporti dovettero ricomporsi, al punto tale che nel testamento del 1546 Lotto dispose di essere sepolto nel cimitero dei religiosi, rinunciando a tale proposito a una parte del compenso per il dipinto.\nA Venezia l'opera pass\u00f2 sotto il pi\u00f9 completo silenzio, per una certa ostilit\u00e0 verso il pittore da parte dell'\"intellighenzia\" ufficiale poich\u00e9 non allineato al tizianismo dominante.\nDescrizione e stile.\nLa pala, dedicata a sant'Antonino Pierozzi, arcivescovo di Firenze, ha un impianto molto originale.\nAttraverso un tendaggio rosso, scostato come un sipario da angioletti in volo, appare la scena dell'elemosina, importata su tre registri. Il santo, che nel 1442 fond\u00f2 una confraternita caritativa per l'assistenza dei poveri, si trova in trono nella parte pi\u00f9 alta, mentre legge un rotolo, probabilmente una supplica, e ascolta i consigli di due angeli. Sotto di lui due diaconi si affacciano a una balconata con un tappeto orientale che orna la balaustra e uno il gradino retrostante, dove \u00e8 raffigurata una sorta di natura morta, con la mitria del vescovo, il pastorale, sacchetti e libri.\nDei due aiutanti, uno prende le suppliche dei poveri nel registro inferiore, tagliati a mezza figura, calmandone anche l'impeto con la mano distesa, mentre quello di sinistra attinge monete da un borsello e sotto di lui i poveri stanno con le mani tese in attesa di ricevere qualcosa. I gesti sono studiati con attenzione e traspira un senso di ordine e calma, a ribadire la non casualit\u00e0 della carit\u00e0. Nel gruppo di postulanti si riconoscono vedove, orfani e mendicanti comuni, ciascuno descritto con vivissimo realismo: nel libro contabile di Lotto \u00e8 registrato come infatti nell'estate del 1541 l'artista fece diversi studi dal vero di persone povere.\nScrisse Argan: \u00abAll'enfasi travolgente delle glorie tizianesche il Lotto, col suo orrore per la retorica, oppone l'immagine ostentatamente borghese di una burocrazia delle grazie: col santo che legge scrupolosamente le suppliche che raccoglie un accolito e, udito il parere degli angeli che gli parlano all'orecchio, d\u00e0 le opportune istruzioni all'altro, addetto alla cassa\u00bb. "}
{"id": "3352384", "revid": "869733", "url": "https://it.wikipedia.org/wiki?curid=3352384", "title": "Home Shopping Europe (Italia)", "text": ""}
{"id": "3352385", "revid": "1522738", "url": "https://it.wikipedia.org/wiki?curid=3352385", "title": "Fager Neald", "text": ""}
{"id": "3352386", "revid": "767487", "url": "https://it.wikipedia.org/wiki?curid=3352386", "title": "Hans-Joachim Schuhmacher", "text": "Biografia.\nViene ricordato come vincitore di una medaglia d'argento nella sua disciplina, vittoria avvenuta ai campionati mondiali del 1983 (edizione tenutasi a Lake Placid, Stati Uniti d'America) insieme ai suoi connazionali Gerhard Oechsle, G\u00fcnther Neuberger e Klaus Kopp\nNell'edizione l'oro and\u00f2 alla nazionale svizzera, il bronzo all'altra nazionale tedesca. Partecip\u00f2 alle olimpiadi invernali del 1984."}
{"id": "3352389", "revid": "592396", "url": "https://it.wikipedia.org/wiki?curid=3352389", "title": "Plesso pterigoideo", "text": ""}
{"id": "3352392", "revid": "118942506", "url": "https://it.wikipedia.org/wiki?curid=3352392", "title": "Zone territoriali omogenee", "text": "Le zone territoriali omogenee in Italia sono le zone in cui viene diviso un territorio comunale, nell'ambito della cosiddetta \"zonizzazione\". Ogni zona presenta dei limiti diversi che vincolano ogni tipo di intervento in tale area.\nVennero formalmente introdotte dall'art. 17 legge 6 agosto 1967 n. 765 e ulteriormente disciplinate dall'art. 2 del decreto ministeriale 2 aprile 1968, n. 1444. Le zone sono vincolate dai piani regolatori generali di ciascun comune, dagli standard urbanistici definiti nel decreto ministeriale del 1968, e da vincoli di tipo \"ricognitivo\", \"conformativo\" e \"urbanistico\".\nLa differenza con la \"lottizzazione\".\nRiguardo agli ultimi due concetti, sulla base della normativa urbanistica del 1942 la dottrina \u00e8 solita distinguere tra zonizzazioni e lottizzazioni:\nSuddivisione.\nZona A o Centro storico.\nComprende le parti di territorio aventi agglomerati urbani di carattere storico, artistico e di particolare pregio ambientale o da porzioni di essi, comprese le aree circostanti, che possono considerarsi parte integrante degli agglomerati stessi.\nZona B o Zona di completamento.\nComprende le parti di territorio totalmente o parzialmente edificate, diverse dalle zone di tipo A (le zone parzialmente coperte sono quelle che hanno un indice di superficie coperta non inferiore al 12,5% cio\u00e8 come 1/8).\nZone C o Zona di espansione.\nComprende le parti di territorio destinate alla costruzione di nuovi complessi insediativi oppure dove l'edificazione preesistente non superi l'indice di fabbricabilit\u00e0 citato per le zone di tipo B.\nZone D o Zona industriale.\nComprende le parti di territorio predestinate all'insediamento di impianti industriali.\nZone E o Zona agricola.\nComprende le parti di territorio destinate ad uso agricolo (escluse le parti dove, con gli insediamenti, diventino zone di tipo C).\nZone F o Zona servizi pubblici.\nComprende le parti di territorio destinate ad attrezzature e impianti di interesse generale."}
{"id": "3352394", "revid": "287204", "url": "https://it.wikipedia.org/wiki?curid=3352394", "title": "Charles Meredith", "text": ""}
{"id": "3352395", "revid": "24823", "url": "https://it.wikipedia.org/wiki?curid=3352395", "title": "New York Titans (AFL)", "text": ""}
{"id": "3352398", "revid": "767487", "url": "https://it.wikipedia.org/wiki?curid=3352398", "title": "Knut T\u00f8rum", "text": "Carriera.\nAllenatore.\nT\u00f8rum fu in passato allenatore del Moss. Port\u00f2 la squadra alle qualificazioni per la Tippeligaen nel 2005. Ad agosto 2006, sostitu\u00ec Per-Mathias H\u00f8gmo, che chiese un permesso malattia, alla guida del Rosenborg (prima ne era assistente): ebbe un ottimo inizio, che port\u00f2 ad otto vittorie consecutive (record per il club) e che fece diventare T\u00f8rum allenatore del mese di agosto ed ottobre. Il Rosenborg rese noto che H\u00f8gmo sarebbe tornato alla guida della squadra a partire dalla stagione seguente, nonostante i successi di T\u00f8rum. Port\u00f2 comunque il club alla vittoria in campionato. Il 31 ottobre, H\u00f8gmo decise di ritirarsi dal mondo del calcio e T\u00f8rum fu nominato definitivamente nuovo allenatore della squadra. Fu anche nominato tecnico dell'anno.\nNel campionato 2007, per\u00f2, non riusc\u00ec a ripetere i successi dell'anno precedente, ma guid\u00f2 il Rosenborg nella Champions League 2007-2008, che port\u00f2 ad un insperato doppio successo per due a zero contro il Valencia. Rassegn\u00f2 le dimissioni il giorno dopo il secondo successo sugli spagnoli.\nSuccessivamente, torn\u00f2 a fare l'assistente, questa volta nello Stab\u00e6k. Dal 2009, ricopre il ruolo di tecnico dello Start. Il 22 giugno 2011 rassegn\u00f2 le dimissioni da questa posizione.\nQuando Per Joar Hansen abbandon\u00f2 la federazione norvegese per diventare allenatore del Rosenborg, la Norvegia Under-23 fu affidata a Knut T\u00f8rum. Il 4 giugno 2014, divent\u00f2 allenatore dell'Arendal. Il 10 settembre successivo, rinnov\u00f2 il contratto che lo legava al club per altre tre stagioni. Il 12 giugno 2017 venne sollevato dall'incarico."}
{"id": "3352399", "revid": "253269", "url": "https://it.wikipedia.org/wiki?curid=3352399", "title": "Charles Meredith (attore)", "text": "Biografia.\nNato nello Stato della Pennsylvania, a Knoxville, di bell'aspetto, Charles Meredith intraprese la carriera di attore. In possesso delle giuste caratteristiche fisiche, si trov\u00f2 a ricoprire il ruolo di protagonista in alcuni film romantici. Apparve sullo schermo come partner di alcune delle star pi\u00f9 note dell'epoca del muto, quali Blanche Sweet, Mary Miles Minter, Florence Vidor, Katherine MacDonald. \nL'attore lasci\u00f2 il cinema nel 1924, preferendo recitare a teatro. Nel 1947, riprese la carriera cinematografica in ruoli da caratterista e, in seguito, apparve anche in televisione, in numerose serie tv.\nMeredith si spos\u00f2 nel marzo 1920 con Melba Melsing. Il 26 novembre 1932, si rispos\u00f2 con l'attrice Margaret Muse (1915-2006). Da questo secondo matrimonio nacque un figlio. La Muse rimase vedova alla morte di Meredith, il 28 novembre 1964, sopravvivendogli fino al 2006."}
{"id": "3352412", "revid": "297059", "url": "https://it.wikipedia.org/wiki?curid=3352412", "title": "James Butler", "text": ""}
{"id": "3352415", "revid": "767487", "url": "https://it.wikipedia.org/wiki?curid=3352415", "title": "Francisco Castillo Fajardo, Marchese di Villadarias", "text": "Fu uno dei protagonisti della guerra di successione Spagnola durante la quale partecip\u00f2 alla battaglia di Cadice e alla battaglia di Almenara."}
{"id": "3352419", "revid": "729019", "url": "https://it.wikipedia.org/wiki?curid=3352419", "title": "Ferrovia Lugano-Tesserete", "text": "La ferrovia Lugano-Tesserete (LT) era una breve linea ferroviaria a scartamento metrico, che collegava la citt\u00e0 di Lugano con la localit\u00e0 turistica di Tesserete, toccando i centri abitati posti sul versante occidentale della valle del Cassarate.\nFu in esercizio dal 1909 al 1967.\nStoria.\nNel 1905 si costitu\u00ec a Tesserete la Societ\u00e0 per la Tramvia Elettrica Lugano Tesserete (LT), allo scopo di costruire ed esercire una linea da Lugano a Tesserete.\nNel 1908 il termine \"Tramvia\" nella ragione sociale venne modificato in \"Ferrovia\", anche perch\u00e9 il progetto era stato modificato, rendendo il tracciato della linea indipendente in molti tratti da quello della strada cantonale.\nLa linea venne inaugurata il 25 luglio 1909 e conobbe subito un intenso traffico pendolare e turistico.\nNel 1911 la LT tent\u00f2 di pervenire ad un accordo con la Societ\u00e0 delle Ferrovie Luganesi (SFL), che gestiva la linea Lugano-Ponte Tresa, per una gestione comune delle due linee; tale obiettivo non fu raggiunto, tuttavia venne realizzato un binario di raccordo fra le due stazioni luganesi, per l'inoltro di carri merci.\nDopo la seconda guerra mondiale, la linea inizi\u00f2 a risentire negativamente della concorrenza automobilistica; da pi\u00f9 parti venne proposta la sua sostituzione con una filovia o con un'autolinea, unificando la gestione con la vicina linea Lugano\u2013Cadro\u2013Dino.\nL'esercizio ferroviario fu sospeso il 28 maggio 1967 a causa del cedimento di un ponte presso Ganna.\nNel 1970 la linea fu ufficialmente soppressa e sostituita da un'autolinea; l'anno prima la LT aveva assorbito la LCD, cambiando ragione sociale nel 1971 in Autolinee Regionali Luganesi (ARL).\nMateriale rotabile.\nIl materiale di trazione consisteva in 3 elettromotrici, costruite dalla Schlieren con parte elettrica Alioth, classificate BCFe 4/4 e numerate 1-3. L'unit\u00e0 3, leggermente pi\u00f9 capiente, era molto pi\u00f9 potente delle altre due, e veniva utilizzata al traino di treni misti passeggeri e merci."}
{"id": "3352423", "revid": "254059", "url": "https://it.wikipedia.org/wiki?curid=3352423", "title": "Manuel de Velasco", "text": "Nel 1708 compr\u00f2 il titolo di governatorato del R\u00edo de la Plata per 3.000 pesos."}
{"id": "3352424", "revid": "1005847", "url": "https://it.wikipedia.org/wiki?curid=3352424", "title": "Spillatico", "text": "Lo spillatico \u00e8 un istituto giuridico del diritto familiare, di antiche origini, consistente nel'obbligo giuridico del marito a corrispondere alla coniuge una somma in denaro, con cui la moglie doveva far fronte a spese personali di piccola entit\u00e0. La somma era corrisposta con periodicit\u00e0 annuale, di solito quale componente della rendita dotale, dalla quale veniva detratta, e in tal caso lo spillatico era detto \"proprio\". Nel caso in cui prescindesse, invece, dall'esistenza della dote, lo spillatico era detto \"improprio\". \nEtimologia.\nIl termine deriva da spillo, in quanto in origine la somma era probabilmente destinata all'acquisto di questo genere di utensili femminili o di altre simili minuterie. La stessa etimologia evidenzia la destinazione dell'istituto al soddisfacimento di bisogni minuti di spesa.\nDiffusione e abrogazione.\nLa Riforma del diritto di famiglia del 1975, intervenuta con legge 19 maggio 1975, n. 151, abrogando diversi antichi istituti giuridici (tra cui la dote), ha definitivamente travolto anche lo spillatico, la cui diffusione, peraltro, riguardava soprattutto l'ambito dell'Italia meridionale, essendo l'istituto principalmente in uso negli ambienti nobiliari napoletani. \nAltri significati.\nIl termine poteva anche indicare una consuetudine che prevedeva la maggiorazione del corrispettivo pattuito tra i due contraenti di un negozio giuridico. L'addizionale sul prezzo dell'affare era destinata a finanziare un regalo che il venditore avrebbe corrisposto alla propria moglie, con il quale i due coniugi potevano festeggiare il buon fine del contratto. "}
{"id": "3352426", "revid": "1360634", "url": "https://it.wikipedia.org/wiki?curid=3352426", "title": "Museo della marineria di Cesenatico", "text": "Il Museo della Marineria, unico museo galleggiante esistente in Italia, ha sede nel tratto pi\u00f9 antico e caratteristico del porto canale di Cesenatico (FC) ed \u00e8 la sintesi di tanti secoli di storia marinara fatta di piccole e grandi vicende legate alle barche, alla pesca e ai traffici marittimi. La citt\u00e0 di Cesenatico, dalla sua origine fino alla svolta economica del turismo, si \u00e8 sempre identificata con il suo porto, e non solo nel nome \"Porto Cesenatico\" ma nel lavoro, nella vita sociale, culturale e politica. Oggi il Museo della Marineria \u00e8 testimonianza di questo passato e del presente che ne \u00e8 scaturito.\nIl Museo si compone di due sezioni distinte: la Sezione Galleggiante, nella quale risiedono permanentemente le barche storiche del medio e alto Adriatico, e la Sezione a Terra, dove il pubblico pu\u00f2 ammirare vari aspetti della marineria.\nStoria.\nL'inaugurazione della Sezione a terra del Museo della Marineria, avvenuta nel 2005, \u00e8 stato il punto di arrivo di un percorso iniziato trent'anni prima, quando il convegno \"La marineria romagnola, l'uomo, l'ambiente\" (1977) segn\u00f2 l'inizio di una consapevolezza sulla necessit\u00e0 di valorizzare il patrimonio storico rappresentato dalla marineria tradizionale dell'alto e medio Adriatico. Con questo intento il Comitato Scientifico - presieduto da Bruno Ballerin e composto dei maggiori esperti di marineria tradizionale, fra cui Siro Ricca Rosellini, Augusto Graffagnini e Marco Bonino - ha svolto un ruolo da pioniere realizzando nella Sezione Galleggiante la pi\u00f9 ampia e suggestiva raccolta di barche da pesca e da piccolo cabotaggio esistente in Italia e non solo. Grazie al lavoro di recupero storico compiuto si riscontra gi\u00e0 da qualche tempo un'attenzione pi\u00f9 matura nei confronti della cultura e dell'ambiente marinaro nelle localit\u00e0 costiere da Chioggia a San Benedetto del Tronto.\nLa nuova struttura museale, realizzata col contributo finanziario della Regione Emilia-Romagna, pu\u00f2 contare, oltre al vasto padiglione delle barche e dei reperti, su un edificio dedicato ai servizi con una sala convegni, aule didattiche, locali per mostre, laboratori e una biblioteca specializzata: si propone dunque come punto di riferimento per tutti coloro che hanno a cuore la conoscenza della storia e dell'etnografia marittima. Ma il Museo della Marineria di Cesenatico interpreta anche in modo significativo il rapporto fra cultura e turismo, mostrando come il rispetto che una comunit\u00e0 deve al suo passato non sia in contraddizione con le necessit\u00e0 di una moderna economia; al contrario, le vele del Museo Galleggiante sono assunte a simbolo di una positiva promozione e valorizzazione non solo dell'immagine della citt\u00e0 ma, in senso pi\u00f9 esteso, della salvaguardia dei valori storici e ambientali, facendo del centro storico di Cesenatico uno degli esperimenti di turismo culturale meglio riusciti sul territorio italiano.\nL'apertura della Sezione a Terra ha creato di fatto un sistema culturale integrato che comprende anche l'Antiquarium dei reperti storici antichi, medievali e moderni, Casa Moretti (la casa museo del poeta e scrittore cesenaticense Marino Moretti) con i suoi tesori letterari, il Teatro Comunale e infine la Piazzetta delle Conserve (le antiche ghiacciaie usate un tempo per la conservazione del pescato): una realt\u00e0 unica e inconsueta per un centro delle dimensioni di Cesenatico. L'inaugurazione lungamente attesa della Sezione a terra del Museo, nel 2005, ha riproposto la sfida - propria di ogni museo - di mantenere viva dentro le ragioni e la necessit\u00e0 del presente la memoria del passato, la sola che pu\u00f2 dare alle nostre esistenze spessore, identit\u00e0 e proiezione verso il futuro.\nLa Sezione a Terra.\nAll'interno di un nuovo edificio appositamente progettato dall'architetto Antonio Nicoli di Bologna seguendo le linee degli antichi arsenali, la Sezione a Terra del Museo della Marineria propone al visitatore un ampio e suggestivo percorso dedicato alla marineria tradizionale dell'alto e medio Adriatico. Il grande padiglione museale ospita al centro un trabaccolo e un bragozzo - le due imbarcazioni protagoniste dell'epopea della marineria a vela nell'alto Adriatico - completamente attrezzate con le loro vele \"al terzo\". Nella prima parte del percorso, dedicata alla \"struttura e costruzione\", si possono toccare con mano i semplici materiali e le tecnologie con i quali l'uomo ha navigato per millenni.Tra i pezzi esposti, una ruota da cordaio con la ricostruzione del suo funzionamento e una bottega ottocentesca di carpenteria navale, acquisita in blocco e riallestita dentro al museo. La seconda parte \u00e8 dedicata a \"propulsione e governo\": qui sono esposte ancore antiche e moderne, tra cui due relitti risalenti al seicento. Seguono alcune installazioni didattiche dove si pu\u00f2 misurare la propria abilit\u00e0 con manovre, nodi e paranchi. Ampia parte \u00e8 dedicata all'evoluzione dell'attrezzatura velica, mentre una serie di motori raccontano il passaggio dalle barche tradizionali agli scafi a motore. Al piano superiore il percorso espositivo prosegue attraverso reperti che esemplificano la vita a bordo, la pesca e la sua commercializzazione, la navigazione, i simboli magico-religiosi (primi fra tutti gli \"occhi\" di prua), i pericoli dell'andare per mare, mentre due terrazze aggettanti consentono di osservare da vicino i dettagli delle vele e delle alberature.\nLa Sezione Galleggiante.\nLe dieci barche della Sezione Galleggiante comprendono le diverse tipologie maggiormente utilizzate dalla marineria a vela nell'alto Adriatico tra la fine dell'Ottocento e la prima met\u00e0 del Novecento: sono presenti infatti due trabaccoli da pesca (\"barchetti\"), tre bragozzi, una lancia, una paranza, un topo, una battana e un trabaccolo da trasporto, sul quale in estate \u00e8 possibile salire per visitarne l'ampia stiva di carico e le cabine. Due imbarcazioni ormeggiate oltre il ponte sono abilitate alla navigazione e partecipano in estate a uscite dimostrative e a raduni di barche d'epoca, spingendosi ogni anno fino a Chioggia e Venezia.\nNella Sezione Galleggiante sono ben visibili le caratteristiche dei diversi scafi e delle attrezzature, che sono in rapporto con il tipo di utilizzo della barca e i luoghi in cui doveva operare. Si possono inoltre apprezzare alcuni dettagli caratteristici come gli \u201cocchi\u201d di prua, pi\u00f9 o meno stilizzati; le \"zoje\" (\u201cgioie\u201d), elementi decorati con tralci floreali; o la \u201ccuffia\u201d (in dialetto romagnolo \"puliz\u00f2n\"), che rappresenta scolpita in legno la pelliccia di un montone: tutti elementi dove la funzione decorativa rimanda a pi\u00f9 arcaiche simbologie magiche e religiose.\nCi\u00f2 che distingue e rende unica la Sezione Galleggiante in estate sono per\u00f2 soprattutto le vele, caratterizzate dai vivaci colori realizzati con terre e decorate con simboli che segnalavano l'appartenenza a differenti famiglie di pescatori: un'usanza che divenne col tempo una vera e propria \u201caraldica marinara\u201d. Le vele sono quotidianamente issate e ammainate a partire da Pasqua e sino alla fine di ottobre, compatibilmente con le condizioni meteorologiche: sarebbe infatti problematico e pericoloso, per le barche e le persone, dovere ammainare rapidamente le 17 vele presenti sulle 10 barche della Sezione Galleggiante del Museo.\nLe barche della Sezione Galleggiante e le barche naviganti.\nLa sezione galleggiante del Museo racchiude in totale dieci barche storiche dell'Alto e Medio Adriatico, otto delle quali ormeggiate permanentemente nello specchio d'acqua del porto canale adibito a museo, e due naviganti che si trovano in un tratto del porto canale percorribile dai natanti:\nDa alcuni anni nei porti della Romagna sono diventate sempre pi\u00f9 numerose le barche tradizionali restaurate e naviganti, ed \u00e8 sorta un'associazione che le riunisce promuovendo un calendario estivo di manifestazioni e regate storiche con la loro partecipazione (\"Mariegola delle Romagne\"). Il Museo della Marineria di Cesenatico vi partecipa con le sue due imbarcazioni naviganti, il trabaccolo \"Barch\u00e9t\" e il bragozzo \"San Nicol\u00f2\", che per le loro dimensioni sono le due ammiraglie della flotta di barche romagnole. Il Comitato scientifico del Museo, con il sostegno del Comune di Cesenatico, ha anche promosso il restauro di numerosi altri piccoli scafi tradizionali di propriet\u00e0 privata, che contribuiscono a caratterizzare e rendere autentico il Porto Canale.\nLe iniziative del Museo.\nIl Presepe della Marineria.\nIl presepe nasce nel 1986. Nel periodo di Natale, dalla prima domenica di dicembre sino all'Epifania, le barche della Sezione Galleggiante diventano il palcoscenico del Presepe della Marineria, opera degli artisti Tinin Mantegazza, Maurizio Bertoni e Mino Savadori. La prima statua scolpita \u00e8 stata quella di San Giacomo, patrono di Cesenatico, a cui nel corso degli anni se ne sono aggiunte molte altre. Non si tratta delle statue tradizionali che si vedono nei presepi, ma di scorci ispirati dalla vita della gente comune di un borgo di pescatori, che raccontano attraverso di essi la vita di una citt\u00e0: pescatori, falegnami, burattinai, una pescivendola, una donna con le piadine, bambini e musicisti.\nLe statue sono a grandezza naturale: i volti, le mani, i piedi e tutte le parti esposte sono scolpite in legno di cirmolo, gli abiti drappeggiati sono realizzati in tela irrigidita dalla cera pennellata a caldo su strutture di legno rese voluminose da una rete metallica modellata. Il risultato \u00e8 di grande effetto, reso ancora pi\u00f9 suggestivo dalle illuminazioni delle barche che si riflettono sull'acqua del canale.\nUn presepe che cresce continuamente, poich\u00e9 ogni anno una nuova statua e un nuovo personaggio si aggiungono sulla scena. Dalle 7 figure con cui esord\u00ec nel 1986 il patrimonio scultoreo \u00e8 passato alle 47 statue odierne, realizzando il progetto di dotare, nel corso degli anni, ognuna delle imbarcazioni di un timoniere e di altri soggetti."}
{"id": "3352427", "revid": "155634", "url": "https://it.wikipedia.org/wiki?curid=3352427", "title": "M\u00e9lissa Voutaz", "text": "Biografia.\nLa Voutaz partecip\u00f2 per la prima volta a una gara FIS, uno slalom gigante, il 14 marzo 2007 a Pila giungendo 81\u00aa; il 10 gennaio dell'anno seguente esord\u00ec in Coppa Europa disputando lo slalom speciale sulle nevi di casa di Melchsee-Frutt, senza peraltro riuscire a concludere la prova.\nIl 16 dicembre 2010 a Sankt Moritz conquist\u00f2 il suo unico podio in Coppa Europa, piazzandosi 2\u00aa nella discesa libera vinta dalla compagna di squadra Tamara Wolf; la sua ultima gara fu la discesa libera di Coppa Europa disputata a Pila il 15 marzo 2012, che non complet\u00f2. In carriera non esord\u00ec mai in Coppa del Mondo n\u00e9 prese parte a rassegne olimpiche o iridate."}
{"id": "3352429", "revid": "729019", "url": "https://it.wikipedia.org/wiki?curid=3352429", "title": "Seno etmoidale", "text": "I seni etmoidali, o cellule etmoidali, o cellette etmoidali o labirinti etmoidali sono scavate nelle masse laterali dell'etmoide, sono generalmente in numero superiore a dieci, hanno nel complesso una forma a parallelepipedo e sono suddivise in anteriori e posteriori. Risultano incuneate tra le cavit\u00e0 nasali, di cui costituiscono una parte della porzione laterale, sono al di sotto dell'osso frontale, anteriormente all'osso sfenoide e al di sopra della mascella. Alla vista sono simili a cellette a nido d'ape, anche se sono di forma e dimensioni irregolare, le pareti, molto sottili, sono formate da tessuto osseo compatto di tipo lamellare. La vascolarizzazione arteriosa \u00e8 fornita dall'arteria sfenopalatina, e dall'arteria etmoidale, il sistema venoso drena nella vena oftalmica e nel plesso pterigoideo e il circolo linfatico afferisce ai linfonodi della fossa pterigomascellare, della catena giugulare interna e ai linfonodi prevertebrali. All'innervazione provvede la prima branca del trigemino."}
{"id": "3352430", "revid": "287204", "url": "https://it.wikipedia.org/wiki?curid=3352430", "title": "Melissa Voutaz", "text": ""}
{"id": "3352432", "revid": "647919", "url": "https://it.wikipedia.org/wiki?curid=3352432", "title": "Cellule etmoidali", "text": ""}
{"id": "3352433", "revid": "647919", "url": "https://it.wikipedia.org/wiki?curid=3352433", "title": "Cellette etmoidali", "text": ""}
{"id": "3352434", "revid": "287204", "url": "https://it.wikipedia.org/wiki?curid=3352434", "title": "Campionato nordamericano di calcio Under-17 2011", "text": "Il Campionato nordamericano di calcio Under-17 2011 (ing. \"2011 CONCACAF Under-17 Championship\") ha determinato le quattro squadre che rappresenteranno la CONCACAF al Campionato mondiale di calcio Under-17 2011 in Messico. Il torneo si \u00e8 svolto in Giamaica dal 14 al 27 febbraio 2011. Gli Stati Uniti hanno conquistato il loro primo titolo, battendo in finale il Canada per 3-0 dopo i tempi supplementari.\nStadi.\nIl torneo doveva svolgersi in due citt\u00e0, Montego Bay e Trelawny. A quattro giorni dall'inizio, e dopo un'ispezione da parte della CONCACAF, lo stadio di Trelawny \u00e8 stato scartato perch\u00e9 il campo era senza erba."}
{"id": "3352438", "revid": "103239689", "url": "https://it.wikipedia.org/wiki?curid=3352438", "title": "Coppa La Manga", "text": "La Coppa La Manga \u00e8 un trofeo amichevole organizzato in inverno a La Manga del Mar Menor (Murcia, Spagna). Solitamente, le squadre partecipanti arrivano da paesi con campionati strutturati ad anno solare: Norvegia, Svezia, Finlandia, Danimarca, Russia, Ucraina, Canada e Stati Uniti. La prima volta fu disputata nel 1999 e il torneo fu vinto dal Rosenborg. Il club detiene anche il record di vittorie della manifestazione, con tre successi."}
{"id": "3352441", "revid": "1544245", "url": "https://it.wikipedia.org/wiki?curid=3352441", "title": "Tiemme", "text": "Tiemme S.p.A., stilizzata come tiemme e abbreviazione di Tiemme Toscana Mobilit\u00e0, \u00e8 una societ\u00e0 italiana attiva nei settori del trasporto pubblico locale e del noleggio con conducente di autobus e pullman gran turismo. Fino al 2021 ha gestito il servizio di trasporto pubblico locale nelle provincie toscane di Arezzo, Grosseto e Siena ed in parte della provincia di Livorno.\nStoria.\nTiemme fu costituita il 22 luglio 2010 da quattro aziende di trasporto pubblico locale toscane: ATM di Piombino, TRAIN di Siena, RAMA di Grosseto e LFI di Arezzo. Le quattro societ\u00e0 rimasero comunque proprietarie degli immobili mentre gli asset quali personale, veicoli ed attrezzature varie sono state conferite nella newco.\nA partire dal 1\u00ba novembre 2021 Tiemme ha ceduto i suoi servizi di TPL alla societ\u00e0 Autolinee Toscane, rimanendo attiva per la gestione di servizi scolastici, integrativi o sostitutivi in caso di interruzioni dei collegamenti ferroviari Trenitalia, turistici e di noleggio con conducente.\nDati societari.\nTiemme \u00e8 una societ\u00e0 per azioni con sede legale ad Arezzo. Il capitale sociale di 18 milioni di euro \u00e8 suddiviso in larga parte tra le quattro societ\u00e0 fondatrici:\nIl rimanente 1,41% \u00e8 costituito da azioni proprie della societ\u00e0.\nTiemme detiene inoltre le seguenti partecipazioni:"}
{"id": "3352445", "revid": "686936", "url": "https://it.wikipedia.org/wiki?curid=3352445", "title": "American Football League 1960", "text": "La stagione AFL 1960 \u00e8 stata la 1\u00aa stagione sportiva della American Football League, la lega professionistica statunitense di football americano. La stagione \u00e8 iniziata il 9 settembre 1960. La finale del campionato si \u00e8 disputata il 1\u00ba gennaio 1961 nel Jeppesen Stadium di Houston, in Texas tra i Los Angeles Chargers e gli Houston Oilers ed ha visto la vittoria di questi ultimi per 24 a 16.\nStagione regolare.\nLa stagione regolare \u00e8 iniziata il 9 settembre 1960 con la partita inaugurale disputata tra i campioni Boston Patriots e i Denver Broncos, mentre il resto della prima giornata si \u00e8 svolto il 10 e l'11 settembre. La stagione terminata il 18 dicembre, si \u00e8 svolta in 14 giornate.\nLa finale.\nLa prima finale della AFL venne giocata tra le squadre prime qualificate delle due \"Division\", ovvero i Los Angeles Chargers e gli Houston Oilers il 1\u00ba gennaio 1961 nel Jeppesen Stadium di Houston, in Texas.Gli Houston Oilers si aggiudicarono il titolo per 24 a 16."}
{"id": "3352448", "revid": "367445", "url": "https://it.wikipedia.org/wiki?curid=3352448", "title": "Vincolo urbanistico", "text": ""}
{"id": "3352451", "revid": "659685", "url": "https://it.wikipedia.org/wiki?curid=3352451", "title": "Hugo Black", "text": "Biografia.\nNato nello stato dell'Alabama, era il pi\u00f9 giovane degli otto figli di William Lafayette Black e Martha Toland Black. \nFu rappresentante dello stato al Senato statunitense dal 1927 al 1937. Pur avendo da giovane fatto parte del Ku Klux Klan, in seguito ripudi\u00f2 le idee razziste dell'organizzazione ed al Senato si orient\u00f2 su posizioni, che prefigurarono le soluzioni del \"New Deal\" di Roosevelt. Nel dicembre 1932 present\u00f2 al Senato \"un progetto di legge per la settimana non gi\u00e0 di 40 bens\u00ec di 30 ore, ritenendo che una misura cos\u00ec drastica, in poco tempo, avrebbe portato al riassorbimento di sei milioni e mezzo di disoccupati. La proposta ottenne l\u2019immediato appoggio della Afl ma subito si accese anche la discussione sulla compatibilit\u00e0 tra diminuzione dell\u2019orario e mantenimento delle retribuzioni, che anim\u00f2 l\u2019intero itinerario della proposta. Alla fine lo stesso Black fece proprio il punto di vista delle organizzazioni sindacali: la riduzione d\u2019orario sarebbe avvenuta senza decurtazioni della busta paga.\nIl progetto di legge del senatore Black fece rapidi e insperati progressi grazie anche al sostegno di molti intellettuali ed esponenti della Chiesa. Il 30 maggio del 1933 il Comitato giudiziario diede il parere favorevole al progetto, il dibattito che segu\u00ec fu rapido e riguard\u00f2 solo le esenzioni per le industrie legate alle produzioni stagionali e per l\u2019agricoltura. Alcuni emendamenti furono accettati e il 6 luglio 1933 il Senato accolse il progetto denominato \"Thirty Hours Week Bill\", con 53 voti contro 30. Sembr\u00f2 una vittoria di grande portata storica, ottenuta in modo sin troppo facile data la storia recente delle relazioni industriali del Paese. E tuttavia quando le 30 ore sembravano ormai a portata di mano intervennero ostacoli insormontabili e proprio dalla parte meno prevedibile. Fu infatti il democratico Roosevelt, eletto da poco alla presidenza degli Usa, a opporsi alla legge ritenendola economicamente controproducente e anticostituzionale. Non la firm\u00f2 e (...) offr\u00ec in cambi\u00f2 ai sindacati delusi il \"National Industrial Recovery Act\" (Nira) che in alcune sue norme riconobbe il diritto di rappresentanza e di contrattazione alle organizzazioni dei lavoratori\".\nProposto da Roosevelt alla Corte suprema, in sede di \"advice and consent\" del Senato fu \"ostinatamente respinto dai colleghi per il suo vibrante sostegno ai programmi del \"New Deal\" e per una sospetta adesione in giovent\u00f9 al Ku Klux Klan nella nativa Alabama. Riusc\u00ec a spuntarla solo proclamando dai microfoni della radio nazionale una dichiarazione di ammissione e, nel contempo, di dissociazione da quell\u2019episodio. Ebbe un ascolto inferiore solo al discorso di abdicazione di Edoardo VIII, la gente si convinse e con lei il Senato. \nIl suo mandato di giudice associato della Corte Suprema degli Stati Uniti fu il quinto, per durata, della storia della Corte fino a quel momento: resse il seggio dal 1937 al 1971.\nIn tema di libert\u00e0 di parola, fu uno dei tre giudici che nel 1943, \"con un clamoroso colpo di scena\", pur avendo in precedenza votato con la maggioranza che neg\u00f2 la tutela del primo emendamento nel caso \"Gobitis\", \"ammisero pubblicamente di aver cambiato idea e di essere pronti a ripensare la propria posizione non appena se ne fosse data l\u2019occasione. Di per s\u00e9, la pubblica ammissione di un errore da parte di alcuni giudici della Corte Suprema fu un fatto senza precedenti. In termini pratici, ci\u00f2 signific\u00f2 che quattro voti, incluso quello contrario del giudice Stone nel caso \"Gobitis\", erano ora disponibili per un eventuale rovesciamento della posizione della Corte. Nel 1943, quando si dovette decidere il caso \"Barnette\", sempre riguardante i bambini dei testimoni di Geova, la vittoria di \"Gobitis\" venne ribaltata\".\nConcluse la sua carriera con l'opinione concorrente nel caso \"New York Times Co. v. United States\", in cui si affermava la prevalenza assoluta della libert\u00e0 di stampa contro la richiesta di Nixon di applicare l\"'Espionage Act\" ai due quotidiani responsabili della pubblicazione dei Pentagon Papers.\nPensiero giuridico.\nFu uno dei membri pi\u00f9 influenti della Corte suprema durante il ventesimo secolo. Dal punto di vista della riflessione giuridica, fu un sostenitore del \"litteralism\" o \"il testualismo\" ermeneutico. A suo parere, la Corte suprema non avrebbe dovuto spingersi molto avanti nell'interpretare la Costituzione: ogni esercizio interpretativo avrebbe dovuto essere contenuto, per limitarsi ad applicarla. \nSe cambiamenti devono essere fatti nell'ordinamento costituzionale americano, \"l'iniziativa spetta al popolo. In altre parole, la Corte \u00e8 l\u00ec per far rispettare una Costituzione che pu\u00f2 essere cambiata attraverso la procedura di revisione prevista. L'alta Corte non deve, per eccessi interpretativi, porsi al posto del sovrano, cio\u00e8 del popolo. Per questo motivo, \u00e8 favorevole all'incorporazione nei parametri costituzionali del \"Bill of Rights\", giudicandola la conseguenza del Quattordicesimo emendamento. Secondo lui, questa incorporazione non era prevista nel testo originale ma, con la revisione del 1868, divenne una normale conseguenza della volont\u00e0 del sovrano. D'altra parte, Black si opponeva alla \"Substantive Due Process of Law Clause\", che a suo avvico darebbe troppo potere alla Corte suprema. La Costituzione, insomma, deve essere un limite per la giurisdizione federale\".\nIn una serie di \"dissenting opinions\" che costellarono tutto il suo mandato, elabor\u00f2 la teoria del c.d. \"absolute test\", in casi relativi alla libert\u00e0 di espressione sancita dal primo emendamento: per essa, non sono possibili bilanciamenti o limitazioni per una serie di diritti incomprimibili, legati alla libert\u00e0 della persona umana."}
{"id": "3352453", "revid": "486946", "url": "https://it.wikipedia.org/wiki?curid=3352453", "title": "Koch Records", "text": ""}
{"id": "3352460", "revid": "729019", "url": "https://it.wikipedia.org/wiki?curid=3352460", "title": "Castel Foresta", "text": "Castel Foresta (in tedesco: Schloss Vorst o Forst) \u00e8 un castello nel comune di Lagundo, nella Provincia autonoma di Bolzano.\nPosizione.\nCastel Foresta \u00e8 uno dei tanti castelli presenti nel territorio dell'Alto Adige, nella zona di Merano, sulle sponde dell'Adige, a nord ovest di Bolzano.\nIl castello si trova sulla destra della statale che porta da Merano verso la Val Venosta, subito dopo il ponte sull'Adige a Lagundo. Il castello fa parte della frazione di Lagundo, Foresta, collegata al paese proprio dal ponte vicino al castello. \nLa posizione non sembra essere particolarmente rilevante a scopi militari, ma il castello difendeva la sponda destra dell'Adige per buona parte della valle.\nStoria.\nIl castello si sviluppa su 5 piani e comprende anche un altro palazzo curvilineo, una torre abitabile e un grande cortile.\nFu costruito presumibilmente intorno al 1200 e posseduto dai Cavalieri di Vorst. Nel 1242 il castello pass\u00f2 dal Conte Mainardo a Wolfard, suo figlio naturale.\nNel 1423 il castello fu assediato dal duca Federico il Tascavuota, che pare avesse preso come prigioniero il menestrello Oswald von Wolkenstein e lo avesse rinchiuso nel castello per alcuni mesi, relegandolo nei sotterranei. \nNel Cinquecento fu ristrutturato e cambi\u00f2 diverse volte proprietario. Fu delle famiglie d'Andriano, i Fuchs e i conti Brandis, fino circa agli anni settanta dell'Ottocento.\nNel 1803 ci fu un incendio che distrusse gran parte del castello e del suo arredamento, ivi compreso un altare gotico che si trovava all'interno della cappella. Venne restaurato in seguito al passaggio ad Alois von Schrott, che lo vendette poi all'ammiraglio inglese Cross. Alla sua morte, la moglie lo vendette a Giovanni Troyer, che lo ristruttur\u00f2 nuovamente ricavandone un albergo di carattere storico (ora chiuso).\nNel castello \u00e8 conservata parte dell'arredamento originale e alcuni quadri risalenti al XVII e XVIII secolo. \nOggi il castello ospita in alcuni locali la produzione dell'omonima birra."}
{"id": "3352463", "revid": "1924342", "url": "https://it.wikipedia.org/wiki?curid=3352463", "title": "Entertainment One Music", "text": "Entertainment One Music (in precedenza Koch Records e E1 Music), o semplicemente eOne Music, \u00e8 un'etichetta discografica statunitense, principale filiale di Blackstone Group, ed . \nLa eOne Music \u00e8 distribuita dalla Universal Music Group in Europa con il nome E1 Universal.\nStoria.\nInizialmente la Koch Records doveva servire come filiale nord-americana per la Entertainment One, all'epoca conosciuta come Koch Entertainment. \nL'etichetta mette sotto contratto numerosi artisti di musica country e rock come Cledus T. Judd, Chris Brubeck e Bob James, diventando distributore della Death Row Records. \nDagli anni duemila, l'etichetta si concentra principalmente sulla produzione di musica hip hop, diventando una delle principali realt\u00e0 del genere, grazie alla distribuzione di etichette come la Open Bar Entertainment la Terror Squad, la D-Block Records, e dal 2004 la Doggystyle Records di Snoop Dogg.\nIl 22 gennaio 2009 ha ufficialmente assunto il nome \"E1 Music\", datogli dall'azienda madre, la Entertainment One, abbandonando quindi il nome \"Koch Records\" con cui era stata fondata nel maggio 1999 da Michael Koch.\nCon il cambio di nome nel 2010 in \"Entertainment One Music\", ha rilanciato la sua divisione country, eOne Nashville.\nNel gennaio 2016, eOne ha acquisito la societ\u00e0 musicale Dualtone Records.\nNel marzo 2016, eOne ha annunciato Christopher Taylor come nuovo presidente globale di eOne Music, portando la sua etichetta musicale Last Gang nel roster di eOne. Dal suo arrivo a eOne, Taylor \u00e8 stato selezionato come \"Indie Power Player\" da Billboard per quattro anni consecutivi nel 2017, 2018, 2019 e 2020.\nNel novembre 2016, eOne ha annunciato Ted May come nuovo direttore di eOne Music nel Regno Unito per stabilire la prima divisione musicale al di fuori del Nord America. Questa nuova divisione include le etichette Big Zuu, Jelani Blackman e Boston Bun.\nNell'aprile 2019 eOne ha acquistato la libreria di produzione musicale Audio Network per 215 milioni di dollari, aggiungendo un catalogo di editoria musicale e un'ampia attivit\u00e0 di licenza di sincronizzazione.\nIl 22 agosto 2019, la societ\u00e0 statunitense produttrice di giocattoli Hasbro acquisisce Entertainment One e tutte le sue divisioni, compresa eOne Music, per 4 miliardi di dollari.\nAll'inizio del terzo quadrimestre del 2021 Hasbro completa la vendita della societ\u00e0 a Blackstone Group per 385 milioni di dollari."}
{"id": "3352467", "revid": "1543377", "url": "https://it.wikipedia.org/wiki?curid=3352467", "title": "Contea di Chiayi", "text": "La contea di Chayi (cinese tradizionale: \u5609\u7fa9\u7e23; Tongyong pinyin: \"Jiay\u00ec Si\u00e0n\"; Wade-Giles: \"Chia-yi Hsien\"; Hanyu pinyin: \"Ji\u0101y\u00ec Xi\u00e0n\"; Pe\u030dh-\u014de-j\u012b: \"Ka-g\u012b-k\u014dan\") \u00e8 una contea nella Taiwan sud-occidentale, che circonda ma non include la Citt\u00e0 di Chiayi. Nel 2010 aveva una popolazione complessiva di 548.065 abitanti. Il suo capoluogo \u00e8 Taibao. Il suo nome storico in hokkien taiwanese (\u8af8\u7f85\u5c71, Pe\u030dh-\u014de-j\u012b: \"Chu-l\u00f4-san\") deriva dalla parola \"tsirosen\" delle lingue formosane.\nLa contea di Chiayi \u00e8 sede di una delle pi\u00f9 eminenti universit\u00e0 di ricerca di Taiwan, l'Universit\u00e0 nazionale Chung Cheng."}
{"id": "3352470", "revid": "767487", "url": "https://it.wikipedia.org/wiki?curid=3352470", "title": "Caraga\u0219", "text": "Caraga\u0219 (in russo \u041a\u0430\u0440\u0430\u0433\u0430\u0448) \u00e8 un comune della Moldavia controllato dalla autoproclamata repubblica di Transnistria. \u00c8 compreso nel distretto di Slobozia."}
{"id": "3352473", "revid": "110157", "url": "https://it.wikipedia.org/wiki?curid=3352473", "title": "Cioburciu (Slobozia)", "text": "Cioburciu (in russo \"\u0427\u043e\u0431\u0440\u0443\u0447\u0438\") \u00e8 un comune della Moldavia controllato dalla autoproclamata repubblica di Transnistria. \u00c8 compreso nel distretto di Slobozia con 8.880 abitanti (dato 1989)"}
{"id": "3352474", "revid": "226458", "url": "https://it.wikipedia.org/wiki?curid=3352474", "title": "Corotna", "text": "Corotna (in russo \"\u041a\u043e\u0440\u043e\u0442\u043d\u043e\u0435\") \u00e8 un comune della Moldavia controllato dalla autoproclamata repubblica di Transnistria. \u00c8 compreso nel distretto di Slobozia con una popolazione stimata di 4.000 abitanti (dato 2004) In questo villaggio vive Ivan Gorodetsky."}
{"id": "3352479", "revid": "76963", "url": "https://it.wikipedia.org/wiki?curid=3352479", "title": "Gr\u00e9goire Leprince-Ringuet", "text": "Biografia.\nDal 1998 al 2002, \u00e8 membro del coro delle voci bianche dell'Op\u00e9ra National de Paris e canta da solista in opere di Patrice Ch\u00e9reau, Mireille Laroque e Mich\u00e8le Broca.\nNel 2002, studia nella scuola \"Enfants de la com\u00e9die\" a S\u00e8vres. L'anno successivo, Andr\u00e9 T\u00e9chin\u00e9, lo nota in una esibizione corale e gli offre il primo ruolo cinematografico in \"Anime erranti\" (\"Les \u00c9gar\u00e9s\"), interpretazione che gli fa ottenere una candidatura al Premio C\u00e9sar per la migliore promessa maschile.\nTra il 2003 e il 2005, frequenta il \"Coll\u00e8ge de Juilly\", segue per due anni i corsi di teatro di Yves Marcon ed entra nella compagnia teatrale del suo liceo recitando in opere come \"Une demande en mariage\" di Anton \u010cechov, \"L'Atelier\" di Jean-Claude Grumberg e \"Th\u00e9\u00e2tre sans animaux\" di Jean-Michel Ribes.\nOttiene altri ruoli in pellicole francesi come \"Les Chansons d'amour\" e \"La Belle Personne\" di Christophe Honor\u00e9 e, nel 2010, \u00e8 presente al festival di Cannes per due film: \"La princesse de Montpensier\" e \"L'autre monde\"."}
{"id": "3352492", "revid": "729019", "url": "https://it.wikipedia.org/wiki?curid=3352492", "title": "Fort Erie", "text": "Fort Erie \u00e8 stato il primo forte costruito dagli inglesi come parte della rete difensiva realizzata dopo la guerra dei sette anni, che si concluse dopo il trattato di Parigi del 1763, allorch\u00e9 tutti i territori della Nuova Francia furono ceduti alla Gran Bretagna. Questo si trova a sud della omonima cittadina, non molto distante dalle cascate del Niagara."}
{"id": "3352495", "revid": "767487", "url": "https://it.wikipedia.org/wiki?curid=3352495", "title": "Karl-Heinz K\u00f6rbel", "text": "Carriera.\nK\u00f6rbel gioc\u00f2 per tutta la carriera nell', con cui gioc\u00f2 602 partite in Bundesliga, che lo rendono il recordman di presenze della massima divisione calcistica tedesca."}
{"id": "3352498", "revid": "547034", "url": "https://it.wikipedia.org/wiki?curid=3352498", "title": "Oneri concessori", "text": "Gli oneri accessori sono quei costi, supportati da un acquirente in aggiunta al costo del bene o servizio oggetto di alienazione.\nContabilizzazione degli oneri accessori.\nIn ragioneria, tali costi possono essere registrati nelle scritture contabili in due modi:\nNel diritto urbanistico.\nIn ambito urbanistico, gli oneri accessori sono un costo compreso nel permesso di costruire e prevede due pagamenti:\nIn caso di mancata esecuzione delle opere, il titolare del permesso, pu\u00f2 richiedere la restituzione dei pagamenti."}
{"id": "3352499", "revid": "767487", "url": "https://it.wikipedia.org/wiki?curid=3352499", "title": "Capricci di miliardario", "text": "Capricci di miliardario ovvero Milionario Chauffeur (\"The Ruling Passion\") \u00e8 un film muto del 1922 diretto da F. Harmon Weight. Da \"Idle Hands\", una storia di Earl Derr Biggers da cui, nel 1931, venne tratto un remake diretto da John G. Adolfi con protagonista sempre George Arliss.\nTrama.\nUn magnate dell'auto viene indotto a ritirarsi dagli affari dalle insistenze del medico e della famiglia. Non volendo diventare un pensionato nullafacente, assume un'altra identit\u00e0, mettendosi in affari con un giovane architetto senza un soldo. I due aprono una pompa di benzina, ma un rivale poco scrupoloso tenta di rovinarli. Il milionario per\u00f2 trova il modo di vincere il duello. Il suo socio, intanto, comincia a frequentare una bella ragazza, cliente della pompa di benzina, che aveva conosciuto ai tempi dell'universit\u00e0. Alla fine, verr\u00e0 a sapere che la ragazza \u00e8 la figlia del socio, che gli confesser\u00e0 la sua vera identit\u00e0. I due giovani si sposeranno.\nProduzione.\nIl film fu prodotto dalla Distinctive Productions.\nDistribuzione.\nNegli Stati Uniti, venne distribuito dall'United Artists che lo present\u00f2 in prima a New York il 22 gennaio 1922, facendolo poi uscire nelle sale il 19 febbraio.\nVersioni cinematografiche.\nDa \"Idle Hands\" di Earl Derr Biggers vennero tratti tre adattamenti per gli schermi:"}
{"id": "3352500", "revid": "287204", "url": "https://it.wikipedia.org/wiki?curid=3352500", "title": "Karl-Heinz Korbel", "text": ""}
{"id": "3352501", "revid": "1603714", "url": "https://it.wikipedia.org/wiki?curid=3352501", "title": "Pala di San Giacomo da l'Orio", "text": "La Pala di San Giacomo da l'Orio \u00e8 un dipinto a olio su tela (240x171 cm) di Lorenzo Lotto, databile al 1546 e conservato nella chiesa di San Giacomo da l'Orio a Venezia. \u00c8 firmato e datato sul cartiglio appeso alla base del trono \"In tempo de Maistro Defendi de Federigo et compagni 1546 Lor. Lot\".\nStoria e descrizione.\nSi sa, grazie all'iscrizione, che l'opera venne commissionata da una confraternita che organizzava la devozione popolare e si tratta di una delle ultime pale dipinte da Lotto a Venezia prima di partire definitivamente per le Marche. La composizione richiama gli schemi classici della sacra conversazione, con la Madonna su un alto trono davanti a una tenda verde e circondata da un gruppo di santi, in questo caso Cosma e Damiano, alle estremit\u00e0, Giacomo maggiore e Andrea apostolo. In alto due angioletti in volo tengono la corona di Maria. Rispetto alla \"Pala dell'Alabarda\" di Ancona, di qualche anno prima, la struttura appare ancora pi\u00f9 semplificata: ad esempio i due santi laterali sono poco pi\u00f9 di un inserto giustapposto, e anche il sentimentalismo tipico delle opere dell'artista appare acquietato. La stesura pittorica \u00e8 magra e corsiva (cio\u00e8 di mezzi sintetici e un po' sbrigativi) e ha il punto pi\u00f9 alto probabilmente nella piccola natura morta al centro, composta dagli attributi da pellegrino di Giacomo: il cappello a larghe tese con la capasanta, la bisaccia."}
{"id": "3352504", "revid": "305524", "url": "https://it.wikipedia.org/wiki?curid=3352504", "title": "Archivio videoludico della Cineteca di Bologna", "text": ""}
{"id": "3352505", "revid": "252732", "url": "https://it.wikipedia.org/wiki?curid=3352505", "title": "About a Blob", "text": ""}
{"id": "3352506", "revid": "339392", "url": "https://it.wikipedia.org/wiki?curid=3352506", "title": "Italianizzazione dei toponimi dei comuni dell'Alto Adige", "text": ""}
{"id": "3352509", "revid": "1543377", "url": "https://it.wikipedia.org/wiki?curid=3352509", "title": "Vicarious Visions", "text": "Vicarious Visions \u00e8 una software house statunitense fondata dai fratelli Karthik e Guha Bala nel 1994, che ha sviluppato alcuni videogiochi per PC e Game Boy Color a partire dalla fine degli anni novanta.\nI primi titoli ad essere pubblicati dalla Vicarious Visions sono stati \"Synnergist\" nel 1996 e \"Dark Ang\u00e6l\" nel 1997. L'azienda ha anche sviluppato il videogioco \"Terminus\", vincitore di due premi in occasione dell'Independent Games Festival nel 1999.\nL'azienda \u00e8 anche nota per aver effettuato la conversione della serie \"Tony Hawk's Skateboarding\" per Game Boy Advance nel 2001, di vari videogiochi di \"Spider-Man\" per Nintendo DS e di ', ' e \"Doom 3\" per Xbox.\nNel gennaio 2005, l'azienda \u00e8 stata assorbita dalla Activision.\nNel gennaio 2021, l'azienda \u00e8 assorbita dalla Blizzard Entertainment."}
{"id": "3352510", "revid": "1305772", "url": "https://it.wikipedia.org/wiki?curid=3352510", "title": "Bec del Pio Merlo", "text": "Il Bec del Pio Merlo (in francese e ufficialmente, Bec du Pio Merlo) \u00e8 un pinnacolo roccioso di 2620 m s.l.m. delle Alpi Pennine. Si trova sopra Breuil-Cervinia, in Valle d'Aosta.\nAccesso.\nLo si pu\u00f2 raggiungere partendo da \"Cieloalto\" (frazione poco sopra Cervinia) in poco meno di 2h. La croce \u00e8 sotto la vetta, dentino roccioso dall'accesso alpinistico."}
{"id": "3352511", "revid": "729019", "url": "https://it.wikipedia.org/wiki?curid=3352511", "title": "Seno sfenoidale", "text": "Scavato nel corpo dell'osso sfenoide, il seno sfenoidale ha una forma irregolarmente cubica. La parete mediale \u00e8 la continuazione naturale del setto nasale, la parete superiore accoglie l'ipofisi, all'interno della sella turcica, il chiasma ottico e le arterie cerebrali anteriori. La parete laterale prende contatto con il seno cavernoso, con il canale oftalmico a livello della porzione orbitaria: quando il seno \u00e8 particolarmente sviluppato tale parete partecipa alla costituzione del tetto e della fossa pterigomascellare. Anche la posizione della parete posteriore dipende dalla grandezza del seno, collocata a livello del processo basilare e a contatto con la loggia cerebellare qualora il seno raggiunga dimensioni elevate. La parete inferiore partecipa alla costituzione della volta faringea per la porzione posteriore e di quella nasale per la parte anteriore. Il seno sfenoidale \u00e8 rivestito da mucosa faringea con formazioni linfoidi. La parete anteriore \u00e8 costituita da una parte etmoidale, alta circa un centimetro lunga cinque millimetri, separata da un sottile setto osseo dalle cellule etmoidali posteriori, e una nasale che va a costituire la porzione posteriore della volta nasale. A questo livello, nel recesso sfenoetmoidale, si apre l'orifizio di sbocco del seno: ha una lunghezza di due millimetri e un'altezza di tre, l'inclinazione \u00e8 tale per cui le secrezioni sfenoidali drenano nel rinofaringe e non nella fossa nasale. Il seno sfenoidale \u00e8 irrorato dal ramo interno dell'arteria sfenopalatina da cui stacca un ramo che penetra nell'ostio del seno, altre arterie che vi giungono sono la vidiana e la pterigopalatina.\nPatologia del seno.\nLa sua posizione nella profondit\u00e0 del basicranio crea le condizioni di rischio di eventuali complicazioni endocraniche in seguito a processi flogistici o a neoplasie che interessano il seno stesso.\nBibliografia.\nLuciano Fonzi, Anatomia Funzionale e Clinica dello Splancnocranio, Ed. Edi Ermes, ISBN 887051238-X"}
{"id": "3352512", "revid": "110157", "url": "https://it.wikipedia.org/wiki?curid=3352512", "title": "Herva Nelli", "text": "Biografia.\nAlla nascita le venne dato il nome del socialista francese Gustave Herv\u00e9. Inizi\u00f2 a studiare in un istituto di suore a Firenze ma all'et\u00e0 di dodici anni si trasfer\u00ec con la famiglia a Pittsburgh dove in seguito venne iscritta al conservatorio di quella citt\u00e0 per lo studio del canto.\nNel 1937 fece il suo debutto come soprano, con la compagnia \"Salmaggi Opera\" di Brooklyn, nel ruolo di Santuzza in \"Cavalleria rusticana\" di Pietro Mascagni. Nelle stagioni seguenti continu\u00f2 a cantare nella stessa compagnia interpretando i ruoli del repertorio classico come Leonora ne \"La forza del destino\" di Giuseppe Verdi (con Sydney Rayner in Don Alvaro) e ancora Leonora ne \"Il trovatore\", sempre di Verdi. Cant\u00f2 anche il ruolo della protagonista \"Norma\" di Bellini, \"Aida\" di Verdi e \"La Gioconda\" di Ponchielli. Nel 1947, divenuta ormai famosa, debutt\u00f2 alla New York City Opera come Santuzza, sotto la direzione di Julius Rudel.\nNello stesso 1947 ebbe un'audizione con il direttore d'orchestra Arturo Toscanini (dietro raccomandazione di Licia Albanese), e le fu assegnata la parte di Desdemona in un \"Otello\", dato in forma di concerto dalla NBC Symphony Orchestra con Ram\u00f3n Vinay. Questo la port\u00f2 a cantare nella serie di concerti radiofonici delle altre opere di Verdi poi pubblicate dalla RCA: \"Aida\" (1949, anche videotrasmessa), Alice Ford in \"Falstaff\" (con Giuseppe Valdengo, 1950), la Messa di requiem (con Giuseppe Di Stefano, 1951) e Amelia in \"Un ballo in maschera\" (con Jan Peerce, 1954), ultima incisione di Toscanini. Quando Toscanini mor\u00ec, tre anni dopo, le lasci\u00f2 la sua bacchetta direttoriale nel suo testamento.\nNel 1948 cant\u00f2 a Genova (\"La Gioconda\", diretta da Tullio Serafin) e a Milano al Teatro alla Scala. In quest'ultimo teatro cant\u00f2 nel concerto di commemorazione di Boito (brani da \"Mefistofele\" e \"Nerone\", diretta da Toscanini) e otto repliche di \"Aida\" (con Elena Nicolai nel ruolo di Amneris).\nDal 1949 cant\u00f2 con la \"New Orleans Opera Association\": \"Aida\" (con il giovane Norman Treigle nel ruolo del Faraone), \"Otello\" (1954), di nuovo \"Aida\" (1955) e \"Il trovatore\" (con Leonard Warren, diretta da Armando Agnini, 1958). Cant\u00f2 spesso anche a Filadelfia (dal 1950 al 1958) in \"Aida\", \"Il trovatore\", \"Norma\", \"Otello\", \"La forza del destino\", \"Tosca\" di Giacomo Puccini (diretta da Eugene Ormandy) e \"La Gioconda\".\nNel 1951 torn\u00f2 a cantare con la New York City Opera in \"Cavalleria rusticana\", \"Aida\" e l'anno successivo Maddalena di Coigny in \"Andrea Ch\u00e9nier\" di Umberto Giordano. Con la San Francisco Opera, nel 1951 e nel 1952, cant\u00f2 in \"Otello\", \"La forza del destino\" (con Robert Weede), \"Aida\" (con Mario del Monaco), \"Cavalleria rusticana\", \"Il trovatore\" e \"La boh\u00e8me\" (quest'ultima in tourn\u00e9e a Los Angeles). Nel 1957 port\u00f2 in tourn\u00e9e \"Un ballo in maschera\". Con la \"Baltimore Civic Opera\", nel 1952, debutt\u00f2 in \"Aida\" e negli anni 1954-55 cant\u00f2 ne \"Il trovatore\".\nNel 1953 debutt\u00f2 al Metropolitan Opera House e vi rimase fino al 1961. Vi cant\u00f2 in \"Aida\" (diretta da Renato Cellini), \"La forza del destino\", \"Il trovatore\", \"Cavalleria rusticana\", \"Andrea Ch\u00e9nier\", \"Un ballo in maschera\" (con Marian Anderson, diretta da Dimitri Mitropoulos) e in \"Don Giovanni\" di Mozart (come Donna Anna, sua unica interpretazione di Mozart). Con il Met comp\u00ec tourn\u00e9e a Boston, Filadelfia, Cleveland, Atlanta, Dallas, Toronto e Minneapolis.\nCant\u00f2 anche diverse volte alla \"Cincinnati Opera\" fra il 1953 e il 1956: \"Aida\", \"La traviata\" (come Violetta Val\u00e9ry, con John Alexander, diretta da Anton Coppola), \"Andrea Ch\u00e9nier\", \"Un ballo in maschera\" e \"Madama Butterfly\" di Puccini (come Cio-Cio-San, diretta da Nicola Rescigno). Si esib\u00ec anche alla \"Pittsburgh Opera\" (\"Un ballo in maschera\", 1955), \"San Francisco's Cosmopolitan Opera\" (\"Il trovatore\", 1956), Hollywood Bowl (prima statunitense di \"David\" di Darius Milhaud, 1956), \"Lyric Theater of Chicago\" (\"Il trovatore\", con Jussi Bj\u00f6rling ed Ettore Bastianini, 1956), \"Tulsa Opera\" (\"Aida\", 1956) e \"Opera Guild of Miami\" (\"Un ballo in maschera\", con Richard Tucker, 1959). Dopo il suo ritorno, nel 1951, al \"City Opera\", Howard Taubman scrisse di lei sul \"The New York Times\": \"La voce della signora Nelli \u00e8 di grande potenza e volume e quando \u00e8 sotto il suo controllo di grande qualit\u00e0. I suoi pianissimo sono davvero eccezionali, ma ella ha la tendenza a forzare la voce fino a farle perdere la naturale bellezza\".\nFra le orchestre con le quali cant\u00f2 il Requiem di Verdi vi furono la New York Philharmonic (diretta da Guido Cantelli, 1955) e la \"New Orleans Philharmonic-Symphony Orchestra\" (1955). Cant\u00f2 anche in tourn\u00e9e in Colombia, Porto Rico, Cuba, Messico e Madeira.\nDiede l'addio alle scene nel 1962, con la \"Brooklyn Opera Company\", all'Academy of Music, in \"Norma\". Nel 1985, apparve, in un'intervista, nel documentario \"Toscanini: The Maestro\", che fu trasmesso dalla PBS nel 1988.\nIl 31 maggio 1994 mor\u00ec di leucemia all'et\u00e0 di 85 anni, allo \"Sharon Country Manor\", in Connecticut."}
{"id": "3352513", "revid": "74801", "url": "https://it.wikipedia.org/wiki?curid=3352513", "title": "Burlington (Canada)", "text": "Burlington \u00e8 una citt\u00e0 del Canada, nella provincia dell'Ontario. La citt\u00e0 si trova nell'area metropolitana Greater Toronto Area nella parte ovest del Lago Ontario."}
{"id": "3352515", "revid": "125343394", "url": "https://it.wikipedia.org/wiki?curid=3352515", "title": "Verbi spagnoli", "text": "I verbi spagnoli sono una delle parti pi\u00f9 importanti della grammatica spagnola. Lo spagnolo \u00e8 una lingua sintetica dotata di flessione coinvolge anche coniugazione del verbo: a una radice verbale, si aggiunge un suffisso morfologico verbale con cui si formano le varie persone del verbo.\nIntroduzione al sistema verbale spagnolo.\nSimilmente ai verbi nella maggior parte delle lingue indoeuropee, quelli spagnoli subiscono la flessione secondo le seguenti categorie:\nPoich\u00e9 lo spagnolo \u00e8 una \"lingua pro-drop\", il pronome personale soggetto viene spesso omesso (a meno che si enfatizza o si usa ogni volta per un qualunque altro motivo).\nIl sistema verbale dello spagnolo moderno ha 14 paradigmi distinti e completi (vale a dire insiemi di forme per ogni combinazione di tempo e modo), pi\u00f9 un paradigma incompleto (l'imperativo), come pure tre forme atemporali (infinito, gerundio e participio passato) usate per formare tempi come il presente continuato e il passato prossimo o strutture come \"verbo servile +infinito\" (e.g. \"voglio/devo/posso mangiare\").\nI 14 tempi regolari sono inoltre suddivisi in sette \"tempi semplici\" e sette \"tempi composti\" (noti anche come \"perfetti\"). I sette \"tempi composti\" sono formati con il verbo ausiliare \"haber\" seguito dal participio passato. I verbi possono essere usati in altre forme, similmente il presente progressivo (inglese), il quale nei trattati di grammatica di solito non viene considerato un tempo speciale, ma solo una delle costruzioni verbali perifrastiche. Come importanza, sono alla pari degli altri verbi, tali per cui si pu\u00f2 indicare il presente continuato senza ambiguit\u00e0 (e.g. \"io mangio VS io sto mangiando/io sto a mangiare\").\nNell'antico spagnolo (Old Spanish) c'erano due tempi (futuro semplice e composto del congiuntivo) che oggi risultano a tutti gli effetti obsoleti.\nLa coniugazione verbale spagnola \u00e8 divisa (come quella italiana) in quattro categorie note come modi: indicativo, congiuntivo, condizionale e imperativo pi\u00f9 il cosiddetto, secondo la tradizione, \"modo infinito\" (le grammatiche pi\u00f9 recenti lo chiamano \"formas no personales\" (\"forme impersonali\"). Quest'ultima categoria contiene le tre forme non finite che ogni verbo possiede: infiniti, gerundio e participio passato (pi\u00f9 precisamente \"participio perfetto passivo\"). Il participio passato pu\u00f2 concordare per numero e genere proprio come fosse un aggettivo, prendendo quattro possibili forme. C'\u00e8 inoltre una forma tradizionalmente nota come participio presente (per es. \"cantante\", \"durmiente\"), ma di solito viene considerato un aggettivo derivato dal verbo, piuttosto che una forma del verbo stesso, dal momento che non tutti i verbi hanno questa forma.\nUn accidente verbale viene definito come uno dei mutamenti della forma che un verbo pu\u00f2 subire. I verbi spagnoli hanno cinque accidenti e ogni verbo muta quindi in base a persona e numero, modo (indicativo, imperativo, congiuntivo, condizionale) e tempo (passato/presente/futuro) e aspetto verbale (azione finita/imperfettivo VS non finita/perfettivo in un qualunque modo e tempo). A questi, si aggiunge la diatesi attiva e passiva. Nella seconda, il soggetto agente diventa il paziente (e.g. il bambino mangia la mela VS la mela viene mangiata dal bambino).\nUn verbo impersonale, come quelli che indicano il meteo, semplicemente non hanno il pronome personale e si coniugano alla terza persona singolare, come nell'italiano \"piove, nevica, fa freddo\". I verbi impersonali non sono i \"verbi atemporali\" (gerundio \"-ando, -iendo, -iendo\"; participio passato \"-ado, -ido, -ido\").\nI verbi si suddividono in tre coniugazioni regolari, classificate in base alle loro terminazioni dell'infinito in \"-ar\", \"-er\" o \"-ir\". (La vocale della terminazione \u2014 \"a\", \"e,\" \"i\" \u2014 viene chiamata \"vocale tematica\".) I verbi in \"-ar\" (prima coniugazione) sono quelli pi\u00f9 numerosi (come accade per la coniugazione italiana dei verbi in -are) e i pi\u00f9 regolari; per giunta, i nuovi verbi di solito adottano la forma \"-ar\".\nI verbi in \"-er\" e \"-ir\" sono di meno e comprendono molti verbi irregolari (questi ultimi esistono anche in altre lingue come lo stesso italiano). Ci sono inoltre sottoclassi di verbi semi-regolari che mostrano alternanza vocalica condizionati dall'accento. In generale, molti dei verbi maggiormente usati mostrano delle irregolarit\u00e0 in alcune persone (cio\u00e8 cambia la radice oltre al suffisso), tale per cui sono irregolari.\nIl verbo \"avere\" come ausiliare \u00e8 \"haber\" e non \u00e8 da confondere con \"tener\", che indica il verbo avere come verbo principale per esprimere il possesso. In portoghese invece si usa un solo verbo, \"ter\".\nVengono dati per scontati i pronomi personali (almeno quelli soggetto), inclusi quelli per esprimere formalit\u00e0 (Usted, Ustedes +3\u00b0 persona) e le varianti in America Latina, e la conoscenza della scrittura e pronuncia dello spagnolo. Queste ultime sono semplici siccome c'\u00e8 alta corrispondenza tra scrittura e pronuncia, come in italiano e rumeno e contrariamente a lingue come l'inglese. A essa si collega la macro-distinzione tra pronuncia latino-americana e europea (le due caratteristiche pi\u00f9 pervasive e evidenti in pronuncia sono il seseo e lo yeismo. Altre differenze superficiali riguardano alcune parti di grammatica e il lessico).\nIntroduzione ai tempi verbali.\nPresente indicativo \"(presente simple)\".\nIl tempo presente \u00e8 un tempo semplice formato dalle terminazioni mostrate sotto per ogni pronome soggetto e coniugazione (le terminazioni comuni hanno le caselle unificate):\nImperfetto (\"pret\u00e9rito imperfecto\").\nL'imperfetto \u00e8 formato con le seguenti terminazioni:\nPassato remoto (\"pret\u00e9rito indefinido\") e precisazioni sull'imperfetto e passato remoto.\nIl passato remoto ha le seguenti terminazioni:\nEsistono poi delle parole e frasi chiave che solitamente accompagnano il preterito e non l'imperfetto:\nE.g.: \"Esta ma\u00f1ana com\u00ed huevos y pan tostado\" ('Stamattina ho mangiato uova e pane tostato').\nViceversa, eistono parole e frasi chiave che solitamente accompagnano l'imperfetto:\nE.g.: \"Cada a\u00f1o mi familia iba a Puerto Rico\" ('Ogni anno la mia famiglia andava a Porto Rico').\nFuturo (\"futuro simple\" o \"futuro imperfecto\").\nIl tempo futuro usa l'intero infinito come tema a cui vengono aggiunte le seguenti terminazioni:\n\"Stare per...\".\nPer indicare un'azione sul punto di accadere, si usa il verbo irregolare \"ir\" (andare) seguito dalla preposizione semplice \"a\" e l'infinito del verbo. In alternativa, si usa \"estar a punto de\" +infinito, e.g. \"Mi padre va a llegar ma\u00f1ana\" = (lett. Mio padre va ad arrivare domani) \"Mio padre sta per arrivare domani\"; \"Mi padre est\u00e1 a punto de llegar\" = \"Mio padre sta sul punto d'arrivare\".\nPassato prossimo (\"pret\u00e9rito perfecto\").\nIl passato prossimo, esattamente come il passato prossimo italiano, \u00e8 un tempo composto \"(tiempo compuesto)\" che ha come ausiliare il verbo \"haber\", seguito dal participio passato del verbo principale. Tutti i tempi composti hanno l'ausiliare haber, che cambia in base alla persona, mentre il resto del verbo (il participio passato) \u00e8 invariabile e finisce sempre in -o, come in italiano. E.g. \"Te he dicho mi opini\u00f3n.\" ('Ti ho detto la mia opinione').\nNella maggior parte della Spagna questo tempo ha un uso aggiuntivo, per esprimere un'azione finita in un tempo non specificato (come in inglese) o che \u00e8 appena finita/\u00e8 finita \"poco fa\" o che ha i suoi effetti nel presente, e.g. \"Este mes ha llovido mucho, pero hoy hace buen d\u00eda\". ('Questo mese ha piovuto molto, ma oggi \u00e8 una bella giornata').\nTrapassato prossimo (\"pret\u00e9rito pluscuamperfecto\").\nSimilmente al trapassato prossimo italiano, il \"trapassato prossimo\" ha come ausiliare la forma dell'imperfetto del verbo \"haber\" seguito dal participio passato del verbo principale. Questa forma \u00e8 usata per esprimere un'azione passata che avvenne prima di un'altra. E.g.: \"Yo hab\u00eda esperado tres horas cuando \u00e9l lleg\u00f3.\" ('Sono stato ad aspettare tre ore prima che arrivasse', lett. \"Avevo aspettato tre ore quando arriv\u00f2\")\nTrapassato remoto (\"pret\u00e9rito anterior\").\nIl trapassato remoto combina la forma preterita di \"haber\" con il participio passato del verbo principale. \u00c8 una forma molto rara nello spagnolo parlato, ma viene talvolta usato nella lingua scritta, quasi interamente limitato alle preposizioni subordinate (temporali, avverbiali) \u2014 perci\u00f2 viene di solito introdotto da congiunzioni temporali \"cuando\", \"apenas\", \"en cuanto\", ecc. Viene impiegato per esprimere un'azione terminata immediatamente prima di un'altra azione passata.\nQuesto tempo viene spesso sostituito dal preterito \"indefinito\" o \"piuccheperfetto\", ottenendo lo stesso esito semantico.\nFuturo anteriore (\"futuro compuesto\").\nIl futuro anteriore \u00e8 formato dalla forma del futuro indicativo di \"haber\", seguita dal participio passato del verbo principale, e.g.: \"Habr\u00e9 hablado.\" ('Avr\u00f2 parlato'), \"Habr\u00e0s dicho.\" ('Avr\u00e0 detto').\nCondizionale semplice (\"condicional simple\" o \"pospret\u00e9rito\").\nCome nel caso del futuro, il condizionale usa come tema l'intero infinito. Le sue terminazioni sono le seguenti:\nCondizionale perfetto o condizionale composto (\"condicional compuesto\" o \"antepospret\u00e9rito\").\nSimilmente al corrispettivo italiano, il condizionale composto spagnolo si riferisce a un'ipotetica azione passata.\nSi forma aggiungendo al participio del verbo principale l'ausiliare haber al condizionale. E.g.: \"Yo habr\u00eda hablado si me hubieran dado la oportunidad,\" 'Avrei parlato, se mi avessero data l'opportunit\u00e0'). In italiano e in portoghese colloquiali si sostituisce con l'imperfetto (e.g. \"Se lo sapevo te lo dicevo\").\nImperativo affermativo e negativo \"(imperativo positivo y negativo)\".\nIl modo imperativo ha tre forme specifiche, corrispondenti ai pronomi \"t\u00fa, vos\" e \"vosotros\" (\"t\u00fa\" e \"vos\" sono impiegati in diversi dialetti regionali, \"vosotros\" solo in Spagna); queste forme sono usate soltanto in espressioni affermative, ma non in quelle negative. Il congiuntivo integra l'imperativo in tutti gli altri casi (il negativo, e le coniugazioni corrispondenti ai pronomi \"nosotros\", \"\u00e9l/ella\", \"usted\", \"ellos/ellas\" e \"ustedes\"). la forma in \"vos\" \u00e8 usato nello spagnolo rioplatense e in molta parte dell'America Centrale. Il suo uso \u00e8 accettato dalla Real Academia Espa\u00f1ola. Il \"nosostros\" si usa per fare inviti, come il \"let's...!\" inglese, che comunque si pu\u00f2 sostituire con il verbo andare/ir (e.g. \"Dai, mangiamo! Andiamo a mangiare!\" &gt; \u00a1Vamos a comer!).\nL'imperativo singolare \"t\u00fa\" coincide completamente con la terza persona singolare dell'indicativo, tranne per alcuni verbi irregolari. Il plurale \"vosotros\" \u00e8 sempre lo stesso dell'infinito, ma con la \"-d\" finale al posto della \"-r\" nel formale e nella forma scritta; La forma del parlato informale/colloquiale \u00e8 la stessa dell'infinito ma quest'ultimo uso \u00e8 deprecato dall'Accademia Reale Spagnola. Il \"vos\" singolare perde la \"-r\" dell'infinito, guadagnando un accento scritto indicante la tonicit\u00e0. Queste forme effettive dell'imperativo sono in grassetto onde distinguerle da quelle propriamente del congiuntivo.\nLa forma positiva dell'imperativo dei verbi regolari si forma nel seguente modo:\nPer l'imperativo negativo, il solito avverbio di negazione \"no\" viene collocato davanti al verbo, al cui tema vengono attaccate le seguenti terminazioni:\nEsempi di imperativo.\nViene qui mostrato l'imperativo affermativo del verbo \"comer\" in tutte le possibilit\u00e0:\nAl negativo, con delle annotazioni, esse sono:\nVerbo pronominale \"comerse\".\nL'imperativo del verbo \"ir,\" che \u00e8 un verbo irregolare, all'affermativo \u00e8:\nIl verbo pronominale \"irse\" \u00e8 irregolare nella forma normativa della seconda persona plurale, dato che non perde la -d o la -r:\nPresente congiuntivo (\"presente de subjuntivo\").\nIl modo congiuntivo ha uno schema di coniugazione separata con meno tempi. Usato quasi esclusivamente nelle proposizioni subordinate per esprimere l'opinione o il giudizio del parlante, quali dubbi, possibilit\u00e0, emozioni ed eventi che possano o meno succedere.\nIl presente congiuntivo dei verbi regolari viene formato con le seguenti terminazioni:\nImperfetto congiuntivo (\"imperfecto de subjuntivo\").\nL'imperfetto del congiuntivo pu\u00f2 essere formato con due tipi di terminazioni: in \"\"-ra\" o in \"-se\"\", come mostrato sotto. Nell'America Latina, le forme in \"-ra\" sono virtualmente le sole forme usate, escluse quelle in \"-se\". In Spagna, sono utilizzate entrambi i tipi, ma con prevalenza delle forme in \"-ra\".\nFuturo congiuntivo (\"futuro (simple) de subjuntivo\").\nQuesto tempo non \u00e8 pi\u00f9 impiegato nella lingua moderna, tranne nella lingua giuridica e in alcune espressioni fisse. Le seguenti terminazioni sono legate al tema del preterito:\nPresente perfetto congiuntivo (\"pret\u00e9rito perfecto de subjuntivo\").\nNel modo congiuntivo, le forme del congiuntivo del verbo \"haber\" sono usate con il participio passato del verbo principale. Con essa, si formano i tre tempi composti del congiuntivo, di cui questo \u00e8 il primo. E.g.: \"Cuando haya hablado...\" ('Quando io ho/ egli ha /lei abbia parlato,,')\nPiuccheperfetto congiuntivo (\"pluscuamperfecto de subjuntivo\").\nQuesto \u00e8 il secondo dei tre tempi composti. E.g.: \"Si hubiera hablado...\" o \"Si hubiese hablado...\" ('Se io avessi parlato, egli/ella avesse parlato...')\nFuturo perfetto congiuntivo (\"futuro compuesto de subjuntivo\").\nSimilmente al futuro semplice del congiuntivo, questo tempo (l'ultimo tempo composto del congiuntivo) non \u00e8 ormai pi\u00f9 usato nella lingua moderna. E.g.: \"Cuando hubiere hablado...\" ('Nel momento in cui possa aver parlato...').\nVerbi irregolari.\nMolti verbi dittongano le vocali tematiche \"e\" ed \"o\" rispettivamente in \"ie\" e \"ue\", in quanto la vocale del tema viene a ricevere l'accento. Tra questi verbi, detti anche a mutamento tematico, troviamo: \"pensar\" 'pensare' (\"pienso\", 'penso'), \"sentarse\" 'sedersi' (\"me siento\" 'mi siedo'), \"empezar\" 'iniziare' (\"empiezo\" 'io inizio'), \"volver\" 'ritornare' (\"vuelvo\" 'io ritorno') e \"acostarse\" 'coricarsi' (\"me acuesto\" 'mi corico').\nVirtualmente tutti i verbi della terza coniugazione (\"-ir\"), quando hanno nel loro tema \"-e-\" od \"-o-\", subiscono un mutamento dell'apertura vocalica in modo che \"e\" ed \"o\", in alcune delle loro forme, diventano rispettivamente \"i\" e \"u\". Tra questi tipi di verbi troviamo per es. \"pedir\" 'chiedere' (\"pide\" 'chiede'), \"competir\" 'competere' (\"compite\" 'compete'), e \"derretirse\" 'sciogliersi' (\"se derrite\" 'si scioglie').\nI verbi cosiddetti (in inglese) \"I-Go\" aggiungono una \"-g-\" mediana alla prima persona singolare del presente (facendo terminare la forma verbale della prima persona in \"-go\" \u2014 come per esempio: \"tener\" 'avere', \"tengo\" 'io ho'; \"venir\" 'venire', \"vengo\" 'vengo'). Questi verbi sono inoltre spesso irregolari in altre forme.\nTavole di coniugazioni verbali.\nSotto sono presenti le tavole di coniugazioni verbali nei tempi principali."}
{"id": "3352516", "revid": "110157", "url": "https://it.wikipedia.org/wiki?curid=3352516", "title": "Coppa dei Campioni 1975-1976 (pallamano maschile)", "text": "La Coppa dei Campioni 1975-1976 \u00e8 stata la 16\u00aa edizione della massima competizione europea di pallamano riservata alle squadre di club. Il torneo ha avuto inizio l'11 ottobre 1975 e si \u00e8 concluso l'11 aprile 1976. Il titolo \u00e8 stato conquistato dagli jugoslavi del per la prima volta nella loro storia, sconfiggendo in finale i danesi del ."}
{"id": "3352520", "revid": "486946", "url": "https://it.wikipedia.org/wiki?curid=3352520", "title": "WWE Royal Rumble 2002", "text": ""}
{"id": "3352527", "revid": "1428919", "url": "https://it.wikipedia.org/wiki?curid=3352527", "title": "Manfred Burgsm\u00fcller", "text": "Carriera.\nGioc\u00f2 in Bundesliga con Rot-Weiss Essen, Borussia Dortmund, Norimberga e Werder Brema; con questi ultimi vinse un campionato nel 1988. Con 213 reti risulta il quarto miglior marcatore nella storia della Bundesliga.\nRecord.\nCalciatore pi\u00f9 anziano ad aver segnato una rete in Coppa dei Campioni/Champions League (l'11 ottobre 1988, all'et\u00e0 di 38 anni e 293 giorni, contro la Dinamo Berlino)."}
{"id": "3352529", "revid": "149727", "url": "https://it.wikipedia.org/wiki?curid=3352529", "title": "Ferrovia Brig-Visp-Zermatt", "text": ""}
{"id": "3352534", "revid": "30753", "url": "https://it.wikipedia.org/wiki?curid=3352534", "title": "CW Heavyweight Championship", "text": ""}
{"id": "3352541", "revid": "466539", "url": "https://it.wikipedia.org/wiki?curid=3352541", "title": "Riccardo Bollati", "text": "Biografia.\nSegretario di legazione a Berlino dal 1885 al 1891, fu fervido ammiratore della Germania. Nel 1891 si trasferisce a Bucarest dove inizia una lunga esperienza diplomatica nella penisola balcanica: fu a Costantinopoli, Belgrado, Budapest ed Atene.\nDivenne cos\u00ec uno degli specialisti balcanici della diplomazia italiana.\nNominato Segretario generale del Ministero degli Affari Esteri con i tre ministri succedutisi alla Consulta sino al 1912 (Tommaso Tittoni, Francesco Guicciardini, Antonino di San Giuliano), alla fine del 1912, proprio all'indomani dell'anticipato rinnovo della Triplice Alleanza, viene nominato ambasciatore a Berlino. Considerato un fervente triplicista e amico della Germania, viene incaricato di rendere pi\u00f9 cordiali e saldi i legami con Berlino.\nNel 1913 fu nominato Senatore del Regno e si schier\u00f2 nel gruppo dei liberal-democratici. Contrario ad uscire dalla neutralit\u00e0, era convinto che l'entrata in guerra sarebbe stato un atto di slealt\u00e0. Nel novembre del 1924 ader\u00ec all'Unione Nazionale di Giovanni Amendola, ed entr\u00f2 a far parte del corrispondente gruppo parlamentare al Senato. Contrario al regime fascista, visse in disparte sino alla sua scomparsa."}
{"id": "3352548", "revid": "767487", "url": "https://it.wikipedia.org/wiki?curid=3352548", "title": "Punta Maria Cristina", "text": "La Punta Maria Cristina \u00e8 una montagna di 3708\u00a0m s.l.m. delle Alpi Pennine.\nDescrizione.\nSi trova sullo spartiacque tra la Valle d'Aosta (Valtournenche) e il Canton Vallese (Mattertal). Sulla vetta \u00e8 ubicato il \"Bivacco Giorgio e Renzo Novella\".\nAccesso.\nLa vetta \u00e8 raggiungibile dal Rifugio Duca degli Abruzzi all'Oriond\u00e9 con percorso alpinistico di 4h e 30 circa o dal Bivacco Enzo e Nino Benedetti (poco pi\u00f9 in alto del \"Col Tournanche\" - 3510\u00a0m). in circa 2h."}
{"id": "3352549", "revid": "729019", "url": "https://it.wikipedia.org/wiki?curid=3352549", "title": "Ferrovia della Sch\u00f6llenen", "text": "La ferrovia della Sch\u00f6llenen () \u00e8 una breve linea ferroviaria svizzera a scartamento metrico, che collega la localit\u00e0 turistica di Andermatt all'importante ferrovia del Gottardo, attraversando la gola della Sch\u00f6llenen.\nStoria.\nLa linea fu costruita per realizzare un collegamento fra la ferrovia del Gottardo e la localit\u00e0 turistica di Andermatt, fino ad allora raggiungibile solo attraverso un impervio collegamento stradale nella gola della Sch\u00f6llenen.\nLa linea fu attivata il 12 luglio 1917 ed esercita inizialmente dalla societ\u00e0 Sch\u00f6llenenbahn (SchB).\nInizialmente la linea era elettrificata a corrente continua, con una tensione di 1200 V.\nNel 1926 Andermatt fu raggiunta anche dalla ferrovia del Furka-Oberalp, esercita dalla societ\u00e0 Brig\u2013Furka\u2013Disentis-Bahn, poi FO.\nNel 1941, quando tale ferrovia fu elettrificata alla tensione di 11,5 kV ca, anche la Sch\u00f6llenenbahn fu convertita a tale tensione, per uniformit\u00e0.\nIl 1\u00ba agosto 1961 la linea fu incorporata nella rete FO."}
{"id": "3352550", "revid": "1305772", "url": "https://it.wikipedia.org/wiki?curid=3352550", "title": "Indice insulinico", "text": "L\u2019Indice insulinico (II), dall'inglese Insulin index, Insulinemic index, o Food insulin index (FII), \u00e8 un parametro che misura la produzione di Insulina nell'organismo in risposta all'ingestione di un qualsiasi alimento. Esso quindi rappresenta l'effetto di un alimento esclusivamente e direttamente sull'insulinemia, e non sulla glicemia, permettendo una valutazione pi\u00f9 precisa della risposta insulinica. L'indice insulinico \u00e8 un valore assoluto che stabilisce il diverso potere insulinogenico degli alimenti sulla base della stessa quantit\u00e0 calorica (239 kcal, equivalenti di 1000 kj), e quindi guarda ai diversi tempi di assimilazione e all'intensit\u00e0 di secrezione dell'ormone a parit\u00e0 di valore calorico.\nSi tratta di un valore emerso in tempi relativamente pi\u00f9 recenti rispetto all'indice glicemico, ma che permette di valutare pi\u00f9 precisamente la risposta insulinica di tutti i cibi, dato che l'indice glicemico tiene conto solo dell'innalzamento della glicemia in relazione all'impatto dei carboidrati, ma non della produzione di insulina totale, o per i cibi estranei agli stessi carboidrati. Il parametro dell'indice glicemico non considera una completa ed accurata valutazione di tutti i cibi ed i loro effetti sul metabolismo del glucosio. L'indice insulinico al contrario permette di valutare se un qualsiasi alimento, non necessariamente un carboidrato, sia in grado di provocare una risposta insulinica bassa, elevata o moderata. Effettivamente l'impatto dei macronutrienti sull'insulinemia \u00e8, del 90-100% per i carboidrati, del 50% per le proteine e del 10% per i \"grassi\", e ci\u00f2 conferma che non sono solo i carboidrati ad incidere sulla produzione insulinica, ma anche proteine in maniera moderata, e grassi in maniera molto blanda, cosa che l'indice glicemico non considera.\nTale indice riconosce il potere insulinogenico di tutti i macronutrienti, e quindi sottolinea che alcune classi di cibi riescono a stimolare l'insulina in maniera sproporzionata rispetto al loro indice e carico glicemico, e che il pasto misto determini comunque una produzione dell'ormone ben superiore rispetto al suo contenuto di carboidrati, e quindi ancora al indice e carico glicemico. L'indice insulinico in definitiva sottintende e sottolinea i limiti di questi ultimi parametri, che guardano alla sola valutazione dei carboidrati come fattore di stimolo sull'insulina, ridimensionandone l'efficacia e la predittivit\u00e0. In tempi molto recenti \u00e8 stato utilizzato in alcuni studi, in analogia con il carico glicemico, anche il carico insulinico, parametro collegato direttamente al indice insulinico e quindi alla quantit\u00e0 di insulina stimolata da un pasto in base al suo II.\nDefinizione e differenze con l'indice glicemico.\nAl contrario dell'indice glicemico, l'indice insulinico \u00e8 una misura che tiene conto dei macronutrienti in termini calorici, e non in termini di quantit\u00e0 in grammi. Nel caso dell'indice glicemico era possibile guardare al peso del macronutriente perch\u00e9 esso tiene conto solo dei glucidi, che hanno tutti la stessa valenza calorica, pertanto l'indice glicemico dei cibi glucidici era stabilito su un contenuto di carboidrati di 50 grammi (che comunque equivalgono a 200 kcal). Visto che l'indice insulinico deve tenere conto del totale dei macronutrienti e non solo dei glucidi, per avere valore come indice, che in quanto tale deve dare un riferimento assoluto, si ritrova costretto a doverli valutare sotto il profilo calorico piuttosto che in grammi. Il motivo per cui tale parametro deve guardare al valore calorico complessivo del cibo piuttosto che al macronutriente, \u00e8 dato dal fatto che:\nQuindi per dare un riferimento assoluto e poterli valutare sullo stesso piano, \u00e8 stata scelta come riferimento una porzione isocalorica standard di 1000 kj, equivalenti di 239 kcal. Ci\u00f2 significa che l'indice insulinico dei cibi \u00e8 stabilito sulla base di un'assunzione calorica di un cibo pari a 239 kcal, al quale si attribuisce poi il relativo punteggio medio. Le motivazioni sono chiaramente esplicate da alcune conclusioni degli stessi ricercatori: questi hanno affermato che, \"la produzione di insulina provocata da un pasto misto \u00e8 meglio prevista da un indice fisiologico basato sull'effettiva risposta insulinica ad una porzione isocalorica di un singolo cibo. Nel contesto di pasti composti dal simile valore calorico, ma dal diverso contenuto di macronutrienti, il conteggio dei carboidrati assume un valore limitato o relativo\".\nIl joule \u00e8 un'unit\u00e0 di misura derivata del Sistema internazionale (SI) che misura l'energia, il lavoro e il calore (in quest'ultimo caso pu\u00f2 sostituire l'unit\u00e0 di misura della Caloria). Il kilojoule (kJ) \u00e8 l'equivalente di 1000 joule, quindi 1000 kj sono equivalenti a 1 milione di joule.\nRicordando che:\nNelle varie ricerche l'alimento di riferimento poteva essere, come nel caso dell'indice glicemico, o il pane bianco o il glucosio, pertanto veniva assegnato a questi un valore di 100 a seconda di quale fosse scelto come riferimento. L'indice glicemico valuta solo il contenuto di carboidrati in un alimento, in quanto guarda solo all'impatto glicemico indotto dai carboidrati contenuti al suo interno. Esso viene stabilito misurando una quantit\u00e0 di un cibo tale che il suo contenuto di carboidrati risulti di 50 grammi. Se l'indice glicemico guarda solo ai carboidrati, significa che esso valorizza solo le calorie apportate da quest'unico macronutriente. 50 grammi di carboidrati equivalgono a 200 kcal. In conclusione l'indice glicemico, in termini calorici, viene definito da un contenuto di 200 kcal provenienti dai carboidrati. Al contrario, l'indice insulinico valorizza le calorie complessive di un alimento, apportate da tutti i macronutrienti.\nGli studi.\nL'indice insulinico inizi\u00f2 ad essere riconosciuto alla fine degli anni ottanta (1987) da Ross \"et al.\", i quali vollero paragonare la risposta glicemica e insulinica di alcuni prodotti raffinati a base di amido. Notarono che vi era una differenza tra la glicemia e la risposta insulinica, che inizialmente attribuirono ai processi di raffinazione e al grado di gelatinizzazione a cui questi prodotti erano stati sottoposti.\nMolti altri studi erano stati effettuati utilizzando il parametro dell'indice insulinico a partire dai primi anni novanta. Tuttavia, la ricerca maggiormente citata sull'indice insulinico \u00e8 stato condotta nel 1997 da Holt \"et al.\". Questi approfondimenti confermarono ancora una volta che certi cibi, come quelli proteici, causavano un incremento della risposta insulinica nonostante l'assenza di carboidrati. Le proteine, nello specifico gli aminoacidi che le compongono, provocano un moderato stimolo alla produzione dell'ormone. L'assunzione di cibi proteici, amminoacidi misti, e specifici amminoacidi (detti amminoacidi insulinogenici), oltre ai carboidrati, rappresentano il maggiore stimolo sulla secrezione di insulina. Tra questi, si citano principalmente arginina, leucina, lisina, valina (leucina, valina, lisina, sono aminoacidi essenziali).\nTra le svariate indagini, alcuni ricercatori svedesi confermarono che l'effetto insulinogenico dei latticini risulta da tre a sei volte superiore rispetto al loro corrispondente indice glicemico; mentre uno degli studi pi\u00f9 recenti risale al 2009, ed \u00e8 stato condotto in parte della stessa \u00e9quipe dello studio del 1997. In questa ricerca si concludeva che la produzione di insulina provocata da un pasto misto \u00e8 meglio prevista da un indice fisiologico basato sull'effettiva risposta insulinica ad una porzione isocalorica di un singolo cibo. Nel contesto di pasti composti dal simile valore calorico, ma dal diverso contenuto di macronutrienti, il conteggio dei carboidrati assume un valore limitato o relativo. Gli stessi studiosi nel 2003 notarono che i prodotti aromatizzati con polvere di cioccolato aumentavano la risposta insulinica in media del 28% in pi\u00f9 rispetto a prodotti dolcificati con altri aromi. Johnson \"et al.\" (2005) riscontrano una differenza tra indice insulinico e glicemico, e un effetto iperinsulinico, per il pane ai ceci, al contrario di altri tipi di pane oggetto del test. Ma tali incongruenze erano state notate gi\u00e0 diversi anni prima: l'effetto sinergico tra carboidrati e proteine nel potenziamento della secrezione di insulina era ben noto gi\u00e0 dagli anni sessanta, nel 1987 Bornet \"et al.\", concludevano che l'indice glicemico trascurava altri fattori determinanti sulla secrezione di insulina, attribuendo a questo parametro una validit\u00e0 solo parziale. Lo stesso anno, D'Emden \"et al.\" riscontrarono che gli spaghetti integrali, pur presentando un indice glicemico simile agli spaghetti bianchi, incrementavano la risposta insulinica rispetto a questi ultimi a causa del loro maggiore contenuto proteico. Nello stesso '87, Liang \"et al.\" trovarono che il dolcificante artificiale Acesulfame Potassico stimolava la secrezione di insulina in maniera dose-dipendente; l'effetto dell'Acesulfame K sulla secrezione di insulina era simile a quello osservato con la medesima dose di glucosio, ma\u00a0con Acesulfame K\u00a0non veniva osservata Iperglicemia. Qualche anno prima, Gannon \"et al.\" notavano che l'accoppiamento tra glucosio e proteine, se ingeriti assieme causavano una risposta molto pi\u00f9 alta rispetto alla loro assunzione singola; lo stesso anno Collier e colleghi videro che lipidi assunti assieme a carboidrati potenziavano la secrezione di insulina, un risultato confermato nel 1991 e nel 1993 da Gannon. Katsanos et al. (2009) stabilirono che anche l'accostamento tra amminoacidi e acidi grassi potenziava la secrezione di insulina. Gannon (1988) constat\u00f2 che diverse fonti di proteine accostati ad una quantit\u00e0 di carboidrati, su soggetti diabetici, aumentava l'insulinemia dal 190 al 360%. Il pi\u00f9 alto incremento era dato dai fiocchi di latte, non a caso appartenente alla classe dei latticini, in seguito riconosciuti nella lista dei cibi basso indice glicemico ma ad alto indice insulinico. Hoyt et al. nel 2005 capirono che non erano i lipidi del latte a causare una differenza cos\u00ec marcata tra IG e II, in quanto sia il latte intero che scremato non presentavano significative differenze nei loro valori. Nilsson el at. notarono che era in particolare la frazione delle proteine del siero del latte a conferire al latte le maggiori propriet\u00e0 insulinotropiche. Nello stesso anno Hoppe et al. constatarono che un alto apporto di latte a breve termine nella dieta incrementava i livelli di insulina e la resistenza insulinica al contrario della carne. Nel 2009 Kong e Kai Ling registrano ancora una dissociazione tra IG e II per il kefir.\nInoltre, anche altri cibi sembrano causare una sproporzionata reazione insulinica rispetto al carico di carboidrati. I livelli di glucosio e insulina sono altamente correlati, ma un cibo altamente proteico e prodotti di pasticceria (ricchi di grassi e carboidrati raffinati) provocano una risposta insulinica sproporzionalmente pi\u00f9 alta rispetto alla risposta glicemica. Altri esperimenti hanno dimostrato che i livelli di Insulina vengono ulteriormente incrementati mescolando carboidrati con proteine (o aminoacidi) e/o grassi, e in questo senso sarebbe quindi pi\u00f9 corretto parlare di indice insulinico, dato che la risposta insulinica in molti casi non \u00e8 strettamente proporzionale alla risposta glicemica.\nAnche altri cibi al di fuori dei carboidrati quindi influiscono sulla stimolazione dell'ormone insulina. Per esempio cibi ricchi di proteine, o l'aggiunta di proteine ad un pasto glucidico, possono stimolare un modesto incremento della secrezione di insulina, senza incrementare per\u00f2 la concentrazione di zuccheri nel sangue. Analogamente, aggiungendo grassi ad un pasto altamente glucidico incrementa la risposta insulinica, nonostante i livelli di glucosio plasmatico siano proporzionalmente ridotti.\nLa Holt et al. nel 1997 testarono solamente 38 tipi di cibo, ed hanno dimostrato ad esempio come la carne e il pesce abbiano un ridotto indice glicemico, ma un medio indice insulinico, mentre lo Yogurt presenti un medio indice glicemico ed un indice insulinico molto elevato.\nSi deduce quindi che non sempre esiste uno stretto rapporto tra l'indice glicemico e l'indice insulinico, dato che questi valori non sono sempre proporzionali. Quando un alimento ha un alto indice insulinico, ovvero provoca una forte risposta insulinica, non \u00e8 detto abbia un indice glicemico altrettanto alto. Si precisa comunque che un'elevata produzione di insulina provocata da sole fonti proteiche, se assunte separatamente dai carboidrati, ha poca probabilit\u00e0 di portare all'accumulo di grasso proprio per l'assenza di glucidi nel pasto. Ma anche non escludendo questa possibilit\u00e0, l'ipotetico accumulo sarebbe comunque proporzionalmente inferiore se paragonato alla stessa quantit\u00e0 di insulina provocata dai glucidi. Il problema quindi rimane il controllo dell'insulina in stretta correlazione ai glucidi, o dalla mescolanza tra glucidi e/o protidi e/o lipidi (poich\u00e9 questi ultimi due provocherebbero un'ulteriore produzione di insulina rispetto ai soli glucidi).\nL'indice insulinico potrebbe comunque rappresentare un valore importante per controllare i livelli di produzione insulinica e per trattare casi di Diabete mellito di tipo 2.\nQuesti studi inoltre mettono fortemente in discussione l'efficacia di alcune diete che si basano solo sull'indice glicemico dei glucidi (metodo Montignac), o che considerano solo l'indice e carico glicemico dei glucidi per valutare la produzione di insulina (Dieta Zona), senza tenere conto che la mescolanza tra macronutrienti aumenta ulteriormente l'insulinemia, e non la diminuisce.\nQui riportate le parole della prof. Jannie Brand-Miller, una delle ricercatrici che hanno approfondito diversi studi sull'indice insulinico, nell'ultima versione del suo libro \"The New Glucose Revolution\":\nL'insulina non \u00e8 stimolata solo dai glucidi.\nCome precedentemente accennato, l'insulina non ha il solo compito di abbassare la glicemia, e non ha dunque una funzione legata solo ai carboidrati. Ci\u00f2 che normalmente non si sottolinea, \u00e8 che l'ormone in questione rappresenta un'importante molecola deputata alla crescita e al \"nutrimento\" vero e proprio dei tessuti insulino-dipendenti, cio\u00e8 muscolo scheletrico, muscolo cardiaco, e tessuto adiposo, ovvero gli unici organi bersaglio che subiscono la sua azione diretta. Essa \u00e8 responsabile del trasporto di glucosio, amminoacidi, grassi, ed altre molecole minori come gli acidi nucleici, verso questi tessuti favorendo vari processi come la proteosintesi (sintesi proteica), e lo stoccaggio di riserve di carboidrati (glicogenosintesi) e lipidi (lipogenesi). L'insulina quindi non si presenta solo in casi di eccesso di introduzione glucidica, ma nel caso in cui venga introdotto qualsiasi nutriente calorico, col fine di veicolare parte dei derivati della sua scissione verso questi apparati.\nL'ormone viene secreto in quantit\u00e0 variabile in base al tipo di nutriente, e alla sua quantit\u00e0. L'impatto dei macronutrienti sull'insulinemia \u00e8, del 90-100% per i carboidrati, del 50% per le proteine e del 10% per i grassi.\nCon la loro diffusione su larga scala, i parametri dell'indice e del carico glicemico sono stati usati sempre come unico riferimento per controllare i livelli di insulina. L'errore grossolano per\u00f2 \u00e8 stato quello di non considerare come appunto, anche altri nutrienti al di fuori dei carboidrati, riescano a stimolare la produzione dell'ormone. E quindi, a parit\u00e0 di carico glicemico dato da una stessa fonte glucidica, un pasto misto influisce su un'incrementata produzione di insulina, rispetto ad un carico glicemico identico se assunto da solo. La combinazione di un alimento o di un pasto influenzano in modo determinante la produzione dell'ormone.\nAltri alimenti hanno quindi un effetto analogo sulla sua stimolazione: la carne, il pesce e i formaggi presentano un indice insulinico superiore a quello della pasta, poich\u00e9 anche l'introduzione di proteine o aminoacidi richiede l'intervento dell'Insulina per gestire tali nutrienti. Particolare attenzione meritano anche il latte e lo yogurt, che pur contenendo modeste quantit\u00e0 di glucidi, causano una produzione di insulina altissima, simile a quella provocata da patate e merendine. L'effetto \u00e8 tale che un'ora dopo la loro ingestione tendono a determinare una condizione di ipoglicemia pi\u00f9 marcata che non quella causata dai cereali raffinati. L'ipoglicemia, evento che porta alla diminuzione dei livelli di zuccheri nel sangue (glucosio) pi\u00f9 bassi rispetto alla norma, si manifesta con facilit\u00e0 quando si consumano alimenti che stimolano l'insulina in grande quantit\u00e0.\nQuesto aspetto \u00e8 importante e fondamentale per la valutazione dell'indice insulinico, dal momento che si riesce a comprendere quanto, quale tipo di cibo, e quale combinazione influisca in maniera pi\u00f9 o meno intensa sulla produzione di Insulina. Il livello di insulina pu\u00f2 influenzare direttamente la salute, quindi comprendendo l'influenza di un dato alimento sulla sua produzione si possono prevenire casi di resistenza insulinica.\nUno studio in proposito \u00e8 stato fatto dalla Dott.sa Ewa Pankowska, pediatra presso l'Universita medica di Varsavia in Polonia. Lo studio propone una certa quantit\u00e0 di insulina, ogni 100 Kcal derivanti dalla digestione di grassi e proteine (FPU fat protein unit), inoltre in base al numero di FPU, viene prolungata la durata del bolo, ad esempio per un pasto contenente 1 FPU la durata del bolo relativo (non quello dovuto ai carboidrati) sar\u00e0 di 3 ore, per 2 FPU sar\u00e0 4 ore e cos\u00ec via.\nProteine e lipidi sulla stimolazione dell'insulina.\nProteine.\nL'insulina ricopre un importante compito sulla sintesi proteica Per la precisione, l'insulina stimola la proteosintesi se c'\u00e8 disponibilit\u00e0 di amminoacidi. in sinergia con altri ormoni quali GH (o somatotropina) e IGF-1 (o somatomedina c). In seguito all'introduzione di proteine, gli amminoacidi che ne derivano sono in parte utilizzati per la sintesi proteica e in generale l'accrescimento. Molti degli amminoacidi possono stimolare l'insulina, ma il loro potere insulinogenico varia in base al tipo, ai livelli di glucosio, e alla mescolanza con esso (vedere amminoacidi insulinogenici). Amminoacidi misti e un pasto puramente proteico causano comunque la produzione di insulina. La secrezione di tale ormone in seguito a un pasto proteico promuove l'uptake e lo stivaggio di amminoacidi sotto forma di proteine muscolari e contrasta la proteolisi (il catabolismo proteico). Comunque la produzione di insulina in risposta all'assunzione di un cibo puramente proteico senza l'accostamento di glucidi promuove anche la produzione di ormoni catabolici, tra cui GH, testosterone e glucagone.. La condizione di ipoglicemia causata dall'insulina in assenza di introduzione glucidica promuove la produzione di ormoni con il compito di mantenere stabile la glicemia sfruttando le riserve endogene di grassi e glicogeno.\nI cibi proteici come la carne, il pesce o i formaggi, presentano un indice insulinico analogo o poco inferiore a quello del riso integrale e superiore a quello della pasta. Mentre il latte e lo yogurt, cio\u00e8 alimenti dall'alto contenuto di proteine e carboidrati, stimolano una produzione di insulina altissima, simile a quella causata dal consumo di patate e merendine. L'effetto \u00e8 talmente marcato che un'ora dopo la loro ingestione, questi alimenti tendono a provocare una condizione di ipoglicemia pi\u00f9 marcata che non quella causata dai cereali raffinati.\nLipidi.\nI principali studi sull'effetto metabolico dell'ingestione di lipidi hanno suggerito che un aumento acuto di trigliceridi, acidi grassi liberi (FFA) e chetoni hanno effetti trascurabili sul rilascio di insulina sull'uomo. I lipidi da soli non hanno una propriet\u00e0 indipendente sullo stimolo dell'ormone. Molti prefessionisti si sono basati sul fatto che i grassi ingeriti rallentino l'assorbimento di altri nutrienti che stimolano direttamente le cellule \u03b2 del pancreas, come le proteine e i carboidrati; realmente, un pasto misto dal contenuto di grassi variabile non \u00e8 l'ideale per valutare il livello di attivit\u00e0 delle cellule \u03b2 e quindi per prevenire o evitare una maggiore secrezione di insulina. Infatti diversi studi, tra cui quelli sull'indice insulinico, hanno rivelato che in generale l'accostamento di grassi a una fonte di carboidrati aumenta la secrezione di insulina. Quando i grassi sono ingeriti con i carboidrati, possono avere effetti sul glucosio plasmatico e la risposta insulinica a quella quantit\u00e0 di carboidrati. Per la precisione, i valori glicemici sono ridotti a seguito dell'assunzione di una stessa quantit\u00e0 glucidica contenente lipidi, ma la risposta insulinica \u00e8 maggiore rispetto all'assunzione della stessa quota glucidica da sola. Il potenziamento della risposta insulinica ai carboidrati quando questi sono assunti con una quantit\u00e0 di grasso \u00e8 coerente con la documentata resistenza all'insulina associata alle diete ricche di grassi. Ad esempio, molti prodotti di pasticceria e dolciumi ricchi di grassi e carboidrati raffinati, hanno causato un incremento spropositato della produzione di insulina rispetto al loro carico glicemico.\nIl pasto misto.\nIl pasto misto contenente glucidi risulta quindi in assoluto il maggiore stimolo sulla secrezione di insulina, e quindi sull'iperinsulinemia. Si \u00e8 visto infatti che un pasto misto contenente carboidrati provoca un aumento dell'insulinemia di 5-7 volte rispetto all'ingestione di soli glucidi.\nA seguito di un pasto misto, l'incremento dei livelli plasmatici di glucosio e insulina sopprimono altamente la lipolisi e la disponibilit\u00e0 di acidi grassi liberi (FFA o NEFA) nel sangue. In aggiunta, l'attivazione dell'enzima lipoprotein lipasi (LPL) nel tessuto adiposo da parte dell'insulina stimola la liberazione dei chilomicroni e il conseguente deposito degli acidi grassi derivanti dal pasto all'interno del tessuto adiposo sotto forma di trigliceridi. L'incremento dell'insulina e degli amminoacidi nel plasma a seguito di un pasto misto stimolano lo stivaggio degli amminoacidi ramificati (BCAA) nel muscolo scheletrico e la proteosintesi, inibendo la proteolisi.\nCibi industriali composti da diversi nutrienti, specie raffinati (come zuccheri semplici e grassi idrogenati) stimolano l'insulina in maniera sproporzionata rispetto al loro indice glicemico. Infatti, tra i cibi che pi\u00f9 innalzano l'insulina spiccano i prodotti di pasticceria, i croissant, i biscotti, le merendine, le barrette dolci, i gelati, ed anche il pane bianco. In questi casi, considerare l'indice e il carico glicemico non \u00e8 predittivo della conseguente produzione dell'ormone, che risulter\u00e0 in ogni caso maggiore.\nNel caso di una classica colazione composta da cornetto e cappuccino, si assiste ad un effetto iperinsulinizzante e ipoglicemizzante per opera dell'insulina, stimolata sinergicamente da farina raffinata, zucchero e grassi idrogenati contenuti nel cornetto, assieme al latte e zucchero del cappuccino. Effetti analoghi possono essere riscontrati nelle colazioni dolci a base di biscotti, pane bianco, burro, marmellata, latte zuccherato. Poco probabile \u00e8 la possibilit\u00e0 che lo zucchero venga ingerito da solo; solitamente \u00e8 aggiunto a farine raffinate e/o grassi, come in un dolce, un biscotto, un cornetto o un gelato. Lo si consuma spesso in un dessert a fine pasto, dopo aver gi\u00e0 mangiato alimenti ricchi di proteine, grassi e carboidrati, andando ad incrementare ulteriormente la produzione dell'ormone insulinico.\nTabelle dell'indice insulinico.\nCibo vario.\nNello studio pi\u00f9 celebre sull'indice insulinico (Holt, 1997) vengono confrontati 38 tipi di cibo in riferimento il pane bianco. Nella tabella sotto rappresentata, il valori del \"punteggio glicemico\" e quello \"insulinico\" sono calcolati sulla base dell'apporto energetico di 1000kj di un determinato cibo, cio\u00e8 239 Kcal. L'indice di alimenti prodotti usando gli stessi ingredienti ma modalit\u00e0 di lavorazione diverse (in particolare la pasta e altri amidacei) differisce molto l'uno dall'altro, in quanto il tipo di lavorazione e preparazione modifica profondamente le propriet\u00e0 di assimilazione degli stessi (vedi amido e amido resistente).\nQualit\u00e0 di riso.\nIn questa tabella, sono presenti l'indice insulinico e glicemico dei cibi in riferimento al glucosio. Questa \u00e8 tratta da uno studio precedente, risalente al 1992 (Brand-Miller et al. 1992), in cui si volle stabilire l'indice glicemico e l'indice insulinico di 12 qualit\u00e0 di riso, testandoli su 8 soggetti sani. In questa ricerca l'indice insulinico era stabilito, come l'indice glicemico, in riferimento al glucosio, che dunque assume un valore di 100. Si concluse che IG e II del riso sono circa proporzionali, e che gran parte delle qualit\u00e0 di riso possono essere classificate ad alto indice glicemico e insulinico. Solamente le qualit\u00e0 ad alto contenuto di amilosio potevano essere potenzialmente introdotte in una dieta a basso indice glicemico.\nLatticini.\nLa tabella mostra le differenze tra indice glicemico e insulinico tra alcuni latticini, in riferimento al pane bianco. L'obiettivo di questo studio (\u00d6stman et al. 2001) era di definire la risposta glicemica e insulinemica dopo il consumo di latte o prodotti derivati dal latte fermentato (yougurt o simili). Oltre al latte, sono stati testati due prodotti derivati dalla fermentazione del latte simili allo yogurt commercializzati in Svezia: l\u00e5ngfil (ropy milk) e filmj\u00f6lk, entrambi con il 3% di lipidi. In aggiunta venne testata una soluzione di lattosio e acqua. L'acido lattico presente nei prodotti derivati dalla fermentazione del latte non abbassavano l'indice glicemico e insulinico. Nonostante il loro basso indice glicemico di 15-30, tutti questi latticini producevano un alto indice insulinico di 90-98, non molto differente dall'indice insulinico del pane bianco, usato come alimento di riferimento. Gli studiosi conclusero che i latticini presentavano un indice insulinico tra le 3 e le 6 volte pi\u00f9 elevato di quanto stimato dal loro corrispondente basso indice glicemico.\nAroma al cacao.\nAnche questa tabella presenta indice glicemico e insulinico in riferimento al glucosio. Questa \u00e8 stata tratta da uno studio del 2003 (Brand-Miller, 2003) in cui si avanzava l'ipotesi che i prodotti a base di cioccolato inducessero una risposta insulinica maggiore rispetto a dolci insaporiti con altri aromi. In questa ricerca vennero usati 6 paia di cibi, e in ogni coppia, solo uno dei due era a base di cioccolato (polvere di cacao). Sebbene l'indice glicemico non differisse per ogni coppia, l'indice insulinico dei dolci a base di cioccolato era sempre pi\u00f9 elevato, in media del 28%, rispetto ai dolci senza polvere di cacao. La pi\u00f9 grande differenza era ritrovata nel latte, la cui variante al cioccolato aumentava l'insulinemia del 45% se comparato al latte alla fragola. Si concluse che la presenza di polvere di cacao nei cibi porta ad una maggiore insulinemia post-prandiale.\nPolioli.\nIl documento di Livesey ha stabilito i valori dell'indice glicemico e dell'indice insulinico dei polioli. Questi sono carboidrati idrogenati dalle interessanti propriet\u00e0 benefiche per la salute, a partire dal loro basso indice glicemico e insulinico, dalla loro utilit\u00e0 per i pazienti obesi e diabetici, alle propriet\u00e0 acariogene, e favorevoli per l'attivit\u00e0 del colon. Come previsto dall'indice glicemico, anche gli effetti sull'insulinemia non appaiono sproporzionati."}
{"id": "3352551", "revid": "686936", "url": "https://it.wikipedia.org/wiki?curid=3352551", "title": "American Football League 1961", "text": "La stagione AFL 1961 \u00e8 stata la 2\u00aa stagione sportiva della American Football League, la lega professionistica statunitense di football americano. La stagione \u00e8 iniziata il 9 settembre 1961. La finale del campionato si \u00e8 disputata il 24 dicembre nel Balboa Stadium di San Diego, in California tra i San Diego Chargers e gli Houston Oilers ed ha visto la vittoria di questi ultimi per 10 a 3.\nIn questa stagione i Chargers si trasferirono da Los Angeles a San Diego.\nStagione regolare.\nLa stagione regolare \u00e8 iniziata il 9 settembre 1961 ed \u00e8 terminata il 14 dicembre, si \u00e8 svolta in 14 giornate.\nLa finale.\nLa finale della AFL venne giocata tra le squadre prime qualificate delle due \"Division\", ovvero i San Diego Chargers e gli Houston Oilers il 24 dicembre 1960 nel Balboa Stadium di San Diego, in California. Gli Oilers si aggiudicarono il titolo per 10 a 3."}
{"id": "3352552", "revid": "1494169", "url": "https://it.wikipedia.org/wiki?curid=3352552", "title": "IWA World Heavyweight Championship", "text": ""}
{"id": "3352553", "revid": "1124164", "url": "https://it.wikipedia.org/wiki?curid=3352553", "title": "Ritratto di fra' Gregorio Belo da Vicenza", "text": "Il Ritratto di fra' Gregorio Belo \u00e8 un dipinto a olio su tela (87,3x71 cm) di Lorenzo Lotto, datato 1547 e conservato nel Metropolitan Museum a New York.\nStoria.\nL'iscrizione in basso a destra chiarisce l'identit\u00e0 dell'effigiato e la sua et\u00e0: \"F. Gregorr belo de Vicentia / eremite in Hieronimi Ordinis beati / fratri Petris de Pisis Anno / etatis eius LV, M.D.XLVII\".\nIl dipinto \u00e8 ricordato anche nel \"Libro di spese diverse\" dell'artista, che aveva ricevuto l'incarico dal frate gerolimino il 9 dicembre 1546, completando l'opera nell'ottobre 1547.\nGi\u00e0 nelle collezioni del maresciallo Schulenberg, che l'aveva acquistato a Venezia nel 1738, fu ceduto dai suoi eredi nel 1965 al museo statunitense.\nDescrizione e stile.\nSullo sfondo di un cielo cupo e con una rappresentazione della crocifissione con i dolenti alle spalle, il frate \u00e8 rappresentato a mezza figura, molto vicino allo spettatore, mentre tiene con la sinistra un libro e con la mano destra stringe il pugno per colpirsi il petto, nella stessa posizione usata nell'iconografia del san Girolamo penitente. Con una certa semplicit\u00e0 di mezzi, tipica della fase pi\u00f9 matura dell'artista, Lotto riesce comunque a comporre un ritratto di grande intensit\u00e0, soprattutto con l'espressiva rappresentazione del volto, con i segni dell'et\u00e0, e nella vigorosa mano chiusa, con un'attenta descrizione dei tendini e delle vene pulsanti."}
{"id": "3352556", "revid": "767487", "url": "https://it.wikipedia.org/wiki?curid=3352556", "title": "Svein Mathisen", "text": "Biografia.\n\u00c8 il padre di Jesper Mathisen. Nel 2009, gli fu diagnosticato un tumore dello stomaco e inizi\u00f2 le cure per combatterlo: nonostante questo, per\u00f2, continu\u00f2 a giocare a calcio e ad apparire in televisione. In un'intervista del 2010 al Verdens Gang (VG), Mathisen disse che la malattia gli insegn\u00f2 ad apprezzare le piccole e cose e fu ottimista per un suo recupero fisico.\nMor\u00ec nel sonno delle prime ore del 27 gennaio 2011, a circa un anno e mezzo da quando gli fu diagnosticata la malattia. L'ultima apparizione pubblica del calciatore avvenne pochi giorni prima, ad un torneo calcistico locale. Diverse personalit\u00e0 espressero il cordoglio per la sua scomparsa e Start sospese le sue attivit\u00e0 per la giornata.\nCaratteristiche tecniche.\nMathisen gioc\u00f2 da centrocampista offensivo oppure da attaccante.\nCarriera.\nClub.\nMathisen gioc\u00f2 l'intera carriera con la maglia dello Start, fatta eccezione per una breve esperienza con gli scozzesi dello Hibernian. In totale, gioc\u00f2 327 incontri con lo Start e segn\u00f2 106 reti. Entrambi i dati sono dei record per il club e, al momento del ritiro del 1989, detenne il record di presenze nel campionato nazionale. Successivamente, per\u00f2, fu superato da Ola By Rise, Roar Strand, Christer Basma, Erik Hoftun e Bj\u00f8rn Johansen.\nNazionale.\nMathisen gioc\u00f2 25 partite, con 2 reti, per la . Debutt\u00f2 il 7 luglio 1975, nel pareggio per uno a uno contro l'. Il 15 agosto 1979 segn\u00f2 la prima rete, nel successo per due a zero sulla ."}
{"id": "3352560", "revid": "2011865", "url": "https://it.wikipedia.org/wiki?curid=3352560", "title": "Felloderma", "text": "Il felloderma, in botanica, \u00e8 un tessuto di tipo tegumentale prodotto (insieme al sughero) dal fellogeno (o cambio subero-fellodermico). Il felloderma fa parte del periderma ed \u00e8 la parte pi\u00f9 interna di questo tessuto."}
{"id": "3352563", "revid": "3115", "url": "https://it.wikipedia.org/wiki?curid=3352563", "title": "Alberto Casella", "text": " \nFiglio di Donnino Casella, insegnante di matematica al Convitto Cicognini e fratello dell'avvocato Francesco Domenico, del quale condivise l'amore per il teatro, esord\u00ec ancora studente del liceo pratese come attore nel 1907 per poi passare, dopo la guerra, a lavorare come critico per diversi periodici come \"Il Giorno\", \"Orizzonti\", \"Il Buonsenso\", \"La Gazzetta delle Arti\" e \"Politeama\". \nBiografia.\nDopo gli studi ginnasiali e liceali come alunno esterno del Cicognini, dal 1911 visse a Savona, dove inizi\u00f2 la sua attivit\u00e0 letteraria (poetica e narrativa), interrotta dalla partecipazione alla guerra di Libia prima e poi alla Prima Guerra Mondiale. Fu tra i primi coscritti pratesi e il 31 marzo 1915 fu ferito nell'assalto al Monte Nero, ricevendo una medaglia d'argento al valore. Fu prigioniero di guerra nel campo di concentramento di Cellelager, in Germania.\nRientrato a Savona, nel 1920 ader\u00ec al fascismo e fu tra i fondatori, il 15 agosto di quell'anno, della sezione cittadina del Fascio. Dal 1922 fu direttore di \"Liguria Nuova\", settimanale fascista della federazione savonese. Casella ricopr\u00ec anche incarichi di rilievo nel partito: fu segretario del Fascio di Savona dal febbraio (o gennaio) al giugno del 1923 e, nello stesso anno, eletto in Consiglio Comunale e poi assessore della giunta guidata dal sindaco Umberto Poggi, insediatasi l'8 aprile.\nNel suo periodo savonese, durato fino al settembre 1929, Casella ottenne i primi grandi successi teatrali: nel 1921 debutta come autore teatrale con \"Vautrin\", a cui segue qualche anno dopo \"Prometeo\". Tuttavia il suo successo pi\u00f9 grande \u00e8 rappresentato dall'opera \"La morte in vacanza\" del 1923, che ottiene un grande successo di pubblico e critica, e che negli anni seguenti sar\u00e0 d'ispirazione per il film omonimo del 1934, per il film per la televisione \"Death Takes a Holiday\" del 1971 e per il film \"Vi presento Joe Black\" del 1998.\nCasella fu anche sceneggiatore per il cinema e per la televisione in \"Le avventure della squadra di stoppa\" (1964). Frequenti i lavori e le regie radiofoniche e televisive per la RAI (diresse fra l'altro nel 1954 il primo sceneggiato televisivo trasmesso dalla televisione di stato, \"Il dottor Antonio\"), sia per le commedie che per i radiodrammi."}
{"id": "3352565", "revid": "1305772", "url": "https://it.wikipedia.org/wiki?curid=3352565", "title": "Opelt", "text": ""}
{"id": "3352566", "revid": "1543377", "url": "https://it.wikipedia.org/wiki?curid=3352566", "title": "Presentazione al Tempio (Lotto)", "text": "La Presentazione al Tempio \u00e8 un dipinto a olio su tela (172x136,5 cm) di Lorenzo Lotto, databile al 1552-1556 circa e conservato nel Museo pinacoteca della Santa Casa a Loreto. \nStoria.\nL'opera \u00e8 in genere indicata come l'ultimo lavoro autografo del Lotto, gi\u00e0 fattosi monaco oblato presso la Santa Casa e attivo nella realizzazione di alcune grandi tele per la decorazione del coro del santuario. In queste opere, con mezzi semplici e una mano un po' tremolante, il Lotto venne spesso affiancato dalla bottega, tranne nella \"Presentazione\" che viene ritenuta in larga parte autografa. \nLa destinazione delle opere si evince dalle note di Vasari, che parl\u00f2 di un progetto sulle storie dell'infanzia di Cristo. \nDescrizione e stile.\nL'approccio dell'artista ormai settantenne alla pittura \u00e8 molto informale, sia come stesura che come libert\u00e0 compositiva.\nLa scena \u00e8 organizzata su un registro principale, dove Maria, attorniata da donne, presenta il Bambino al sacerdote, inginocchiata sui gradini dell'altare. Al centro della composizione \u00e8 l'altare, lasciato vuoto e coperto da una tovaglia candida, da cui spuntano dei curiosi piedi umani. Il sommo sacerdote accoglie il bambino sulla sinistra con due inservienti, che insieme rappresentano le tre et\u00e0 della vita, mentre pi\u00f9 a destra si vede la profetessa Anna e san Giuseppe, con la tunica rossa, assieme ad alcuni uomini. \nAl gesto di benedizione verso l'alto del sacerdote corrisponde il gesto inverso della profetessa Anna con le mani volte verso il basso quasi in riconoscenza per il segno ricevuto (l'arrivo del Messia per Israele). \nSopra questa scena si trova un'efficace apertura spaziale, che mostra una stanza ombrosa in prospettiva centrale, in cui si affaccia un frate, che alcuni hanno ipotizzato sia un autoritratto del pittore.\nLo schema con figure piccole, disposte a gruppi, ricorda le composizione delle tarsie del coro di Santa Maria Maggiore di Bergamo, di cui l'artista possedava forse ancora i cartoni, mentre non mancano alcuni guizzi di fantasiosa ironia tipica del pittore, come l'altare che poggia su piedi umani.\nLa cromia smorzata \u00e8 da alcuni attribuita alla morte dell'artista, che avrebbe lasciato il lavoro incompiuto. Altri invece la assegnano a una precisa scelta stilistica, all'insegna della massima sobriet\u00e0. A ci\u00f2 rimanderebbero anche le figure appena sbozzate, quasi disarticolate, ma con un senso di viva partecipazione dei protagonisti, al di fuori di qualsiasi solennit\u00e0 retorica, tipica dell'opera di Lotto.\nL'opera pu\u00f2 essere considerata il testamento spirituale del Lotto, ormai anziano: l'episodio narrato dai Vangeli comprende infatti questa frase pronunciata dal vecchio Simeone alla vista del bambino nel tempio: \u00abOra lascia, o Signore, che il tuo servo / vada in pace secondo la tua parola; / perch\u00e9 i miei occhi han visto la tua salvezza / preparata da te davanti a tutti i popoli, / luce per illuminare le genti / e gloria del tuo popolo Israele\u00bb (Luca 2, 29-32)."}
{"id": "3352569", "revid": "33751", "url": "https://it.wikipedia.org/wiki?curid=3352569", "title": "Estadio Municipal El Toral\u00edn", "text": ""}
{"id": "3352573", "revid": "834", "url": "https://it.wikipedia.org/wiki?curid=3352573", "title": "Opere e poetica (Cesare Pavese)", "text": ""}
{"id": "3352576", "revid": "834", "url": "https://it.wikipedia.org/wiki?curid=3352576", "title": "Opytnyj (cacciatorpediniere)", "text": ""}
{"id": "3352580", "revid": "110157", "url": "https://it.wikipedia.org/wiki?curid=3352580", "title": "She's Got Nothing On (But the Radio)", "text": "She's Got Nothing On (But the Radio) \u00e8 un singolo del duo pop svedese Roxette pubblicato il 7 gennaio 2011 dall'etichetta discografica Capitol.\n\u00c8 stato estratto dall'album \"Charm School\".\nIl brano \u00e8 stato scritto da Per Gessle, che ne ha curato la produzione con Clarence \u00d6fwerman e Christoffer Lundquist.\nIl video del brano \u00e8 stato diretto da Mats Udd."}
{"id": "3352586", "revid": "1305772", "url": "https://it.wikipedia.org/wiki?curid=3352586", "title": "Oppolzer", "text": ""}
{"id": "3352587", "revid": "1305772", "url": "https://it.wikipedia.org/wiki?curid=3352587", "title": "Orao", "text": ""}
{"id": "3352591", "revid": "3831", "url": "https://it.wikipedia.org/wiki?curid=3352591", "title": "Ordine Nazionale (Niger)", "text": ""}
{"id": "3352595", "revid": "1305772", "url": "https://it.wikipedia.org/wiki?curid=3352595", "title": "Oresme", "text": ""}
{"id": "3352597", "revid": "1305772", "url": "https://it.wikipedia.org/wiki?curid=3352597", "title": "Orestes", "text": ""}
{"id": "3352598", "revid": "217591", "url": "https://it.wikipedia.org/wiki?curid=3352598", "title": "San Generoso", "text": ""}
{"id": "3352601", "revid": "767487", "url": "https://it.wikipedia.org/wiki?curid=3352601", "title": "Io?Drama", "text": "Gli Io?Drama sono stati un gruppo musicale alternative rock italiano formatosi in provincia di Milano nell'ottobre 2004."}
{"id": "3352603", "revid": "287204", "url": "https://it.wikipedia.org/wiki?curid=3352603", "title": "Orgia (disambigua)", "text": ""}
{"id": "3352604", "revid": "161273", "url": "https://it.wikipedia.org/wiki?curid=3352604", "title": "San Generoso Martire", "text": ""}
{"id": "3352605", "revid": "834", "url": "https://it.wikipedia.org/wiki?curid=3352605", "title": "Org\u00eca", "text": ""}
{"id": "3352607", "revid": "92723", "url": "https://it.wikipedia.org/wiki?curid=3352607", "title": "Origini", "text": ""}
{"id": "3352608", "revid": "1305772", "url": "https://it.wikipedia.org/wiki?curid=3352608", "title": "Homelands", "text": ""}
{"id": "3352609", "revid": "984922", "url": "https://it.wikipedia.org/wiki?curid=3352609", "title": "Johanna Raunio", "text": " Nel corso dello stesso anno la Raunio partecip\u00f2 anche ai concorsi Miss Universo 1974 e Miss International 1974, piazzandosi al terzo posto in entrambe le occasioni, e ottenendo la fascia di Miss Photogenic in occasione di Miss Universo. \nIn seguito Johanna Raunio ha intrapreso la carriera di attricee conduttrice televisiva, partecipando in numerose produzioni cinematografiche e televisive. Il suo ruolo pi\u00f9 noto \u00e8 stato quello del personaggio di Tanja J\u00e4\u00e4skel\u00e4inen interpretato nella soap opera finlandese \"Salatut el\u00e4m\u00e4t\" in onda su MTV3 dal 2005 al 2009. "}
{"id": "3352610", "revid": "686936", "url": "https://it.wikipedia.org/wiki?curid=3352610", "title": "American Football League 1962", "text": "La stagione AFL 1962 \u00e8 stata la 3\u00aa stagione sportiva della American Football League, la lega professionistica statunitense di football americano. La stagione \u00e8 iniziata il 7 settembre 1962. La finale del campionato si \u00e8 disputata il 23 dicembre nel Jeppesen Stadium di Houston, in Texas tra i Dallas Texans e gli Houston Oilers ed ha visto la vittoria dei primi per 20 a 17.\nAl termine di questa stagione i Texans si trasferirono da Dallas a Kansas City e cambiarono la loro denominazione i Kansas City Chiefs.\nStagione regolare.\nLa stagione regolare \u00e8 iniziata il 7 settembre 1962 ed \u00e8 terminata il 16 dicembre, si \u00e8 svolta in 14 giornate.\nLa finale.\nLa finale della AFL venne giocata tra le squadre prime qualificate delle due \"Division\", ovvero i Dallas Texans e gli Houston Oilers il 23 dicembre 1962 nel Jeppesen Stadium di Houston, in Texas. I Texans si aggiudicarono il titolo per 20 a 17."}
{"id": "3352612", "revid": "1305772", "url": "https://it.wikipedia.org/wiki?curid=3352612", "title": "\u014cshima", "text": " \u00e8 una trascrizione nel sistema di scrittura giapponese r\u014dmaji di un nome proprio giapponese. Spesso nella lingua italiana ed in altre lingue che usano l'alfabeto latino, il termine viene abbreviato, scritto e pronunciato Oshima con una O singola. Pu\u00f2 riferirsi a:\nToponimi e suddivisioni amministrative giapponesi.\nLe voci vengono qui rappresentate per prefetture di appartenenza (tra queste viene inclusa Tokyo che \u00e8 definita una metropoli con funzioni equiparabili a quelle delle normali prefetture). Esistono svariate isole giapponesi che si chiamano \u014cshima, nella lista che segue vengono riportate alcune delle principali:\nOshima.\n, da non confondere con l'abbreviazione del termine , pu\u00f2 riferirsi a:"}
{"id": "3352615", "revid": "1494169", "url": "https://it.wikipedia.org/wiki?curid=3352615", "title": "Distretto di \u014cshima", "text": ""}
{"id": "3352617", "revid": "149727", "url": "https://it.wikipedia.org/wiki?curid=3352617", "title": "Ferrovia G\u00f6schenen-Andermatt", "text": ""}
{"id": "3352618", "revid": "149727", "url": "https://it.wikipedia.org/wiki?curid=3352618", "title": "Ferrovia Andermatt-G\u00f6schenen", "text": ""}
{"id": "3352621", "revid": "370187", "url": "https://it.wikipedia.org/wiki?curid=3352621", "title": "Provincia di Molise", "text": ""}
{"id": "3352624", "revid": "6923", "url": "https://it.wikipedia.org/wiki?curid=3352624", "title": "Beardmore Precision Motorcycles", "text": "La Beardmore Precision Motorcycles \u00e8 stata una casa motociclistica britannica attiva nelle costruzione di motociclette complete negli anni venti.\nLa storia.\nInizialmente venne fondata da Frank E. Baker la \"Precision\", che aveva sede a Birmingham, e che costruiva motori motociclistici che forniva anche ad altre case quali la Haden e la Sun Cycle &amp; Fittings Company Limited. La Precision divenne molto conosciuta per le prestazioni dei suoi motori e all\"'Olympia Motorcycles Show\" che si tenne a Londra nel 1911 erano ben novantasei le motociclette dotate di motore Precison. Nel 1913 venne nominato capo ingegnere Tom Biggs ma l'anno successivo, con lo scoppio della prima guerra mondiale, la produzione venne interrotta. Nel 1918 la societ\u00e0 arriv\u00f2 ad avere ottocento dipendenti.\nNell'anno 1919 la Precision venne unita alla \"William Beardmore and Company\", societ\u00e0 scozzese impegnata nelle costruzioni navali con sede a Glasgow. Tra il 1921 e il 1924 furono prodotte le moto con il marchio \"Beardmore Precision\". La prima motocicletta realizzata fu una moto con motore a due tempi da 350 cm\u00b3 con sospensioni dotate di molle a foglia sia sulla ruota anteriore che su quella posteriore.\nA questa moto seguirono una gamma di moto dotate di motori che avevano una cilindrata che andava dai 147 ai 342 cm\u00b3. La produzione avveniva ad Alvechurch Road sempre a Birmingham.\nLa societ\u00e0 venne poi venduta nel 1930 alla \"James Cycle Co\". Baker rest\u00f2 come dipendente della James e continu\u00f2 a realizzare i suoi progetti fino alla fine degli anni '30."}
{"id": "3352629", "revid": "834", "url": "https://it.wikipedia.org/wiki?curid=3352629", "title": "Osservatorio astronomico Galileo Galilei (Suno)", "text": ""}
{"id": "3352630", "revid": "834", "url": "https://it.wikipedia.org/wiki?curid=3352630", "title": "Osterfeld (Sassonia-Anhalt)", "text": ""}
{"id": "3352631", "revid": "834", "url": "https://it.wikipedia.org/wiki?curid=3352631", "title": "Ostola (torrente)", "text": ""}
{"id": "3352632", "revid": "114876947", "url": "https://it.wikipedia.org/wiki?curid=3352632", "title": "Ostr\u00f3w Tumski", "text": ""}
{"id": "3352633", "revid": "287204", "url": "https://it.wikipedia.org/wiki?curid=3352633", "title": "Ostrow Tumski", "text": ""}
{"id": "3352635", "revid": "287204", "url": "https://it.wikipedia.org/wiki?curid=3352635", "title": "Osumi", "text": "Osumi o \u014csumi"}
{"id": "3352638", "revid": "834", "url": "https://it.wikipedia.org/wiki?curid=3352638", "title": "\u014csumi", "text": ""}
{"id": "3352640", "revid": "600935", "url": "https://it.wikipedia.org/wiki?curid=3352640", "title": "Cristina D'Alberto", "text": ""}
{"id": "3352642", "revid": "509927", "url": "https://it.wikipedia.org/wiki?curid=3352642", "title": "Madonna col Bambino in trono tra due Vergini martiri", "text": ""}
{"id": "3352646", "revid": "1305772", "url": "https://it.wikipedia.org/wiki?curid=3352646", "title": "Oth\u00f3n P. Blanco", "text": ""}
{"id": "3352648", "revid": "1305772", "url": "https://it.wikipedia.org/wiki?curid=3352648", "title": "Otto Wiener", "text": ""}
{"id": "3352653", "revid": "1543377", "url": "https://it.wikipedia.org/wiki?curid=3352653", "title": "Campionato mondiale di calcio Under-17 2011", "text": "Il Campionato mondiale di calcio Under-17 2011 \u00e8 stato la quattordicesima edizione del torneo internazionale di calcio giovanile. Il torneo si \u00e8 svolto in Messico dal 18 giugno al 10 luglio 2011.\nSolo i giocatori nati dopo il 1\u00ba gennaio 1994 possono partecipare al torneo."}
{"id": "3352656", "revid": "1543377", "url": "https://it.wikipedia.org/wiki?curid=3352656", "title": "Fredericia HK", "text": "Il Fredericia HK \u00e8 una squadra di pallamano maschile danese, con sede a Fredericia. \u00c8 sorta sulle ceneri del KFUM Fredericia."}
{"id": "3352660", "revid": "599013", "url": "https://it.wikipedia.org/wiki?curid=3352660", "title": "Chiesa di San Lorenzo (Leivi)", "text": "La chiesa di San Lorenzo \u00e8 un luogo di culto cattolico situato nella localit\u00e0 di Costalunga, in via San Lorenzo, nel comune di Leivi nella citt\u00e0 metropolitana di Genova.\nStoria e descrizione.\nSita in una posizione panoramica, la chiesa presenta un'origine ancora oggi incerta, ma considerata dagli storici locali come uno degli edifici di culto tra i pi\u00f9 antichi di Leivi.\nLa prima citazione ufficiale \u00e8 risalente alla seconda met\u00e0 del XIV secolo in alcuni atti notarili ancora oggi conservati. Altri documenti la attestano con l'intitolazione dedicata a sant'Ambrogio e legata al vescovo di Milano.\nAl suo interno \u00e8 conservata una pala d'altare di Giuseppe Romei del XVIII secolo."}
{"id": "3352664", "revid": "297059", "url": "https://it.wikipedia.org/wiki?curid=3352664", "title": "Adolfo Bresciano", "text": ""}
{"id": "3352665", "revid": "1318658", "url": "https://it.wikipedia.org/wiki?curid=3352665", "title": "Mago di Oz", "text": "Il mago di Oz, conosciuto durante il suo regno come il \u201cMeraviglioso Mago di Oz\u201d, \u00e8 il soprannome di Oscar Zoroaster Phadrig Isaac Norman Henkle Emmanuel Ambroise Diggs, personaggio immaginario che appare nel romanzo per ragazzi \"Il meraviglioso mago di Oz\", scritto da L. Frank Baum. Il personaggio \u00e8 stato reso ulteriormente popolare dal film del 1939, in cui, per\u00f2, il suo nome non viene mai rivelato.\nNel libro.\nIl Mago di Oz \u00e8 un personaggio del libro. Egli \u00e8 un uomo proveniente da Omaha, nel Nebraska, dove lavorava come prestigiatore e ventriloquo in un circo, occupandosi anche di pubblicizzare gli spettacoli con una mongolfiera. Un giorno, accidentalmente, perse il controllo del veicolo e venne trasportato dal vento nel mondo di Oz, dove gli vennero attribuiti poteri magici. Egli non fece nulla per sfatare il mito, diventando cos\u00ec il Meraviglioso Mago di Oz. Temuto da tutti, viene affrontato dalla malvagia Strega dell'Ovest, che riesce a farlo scappare dal Paese dell'Ovest usando le sue scimmie volanti. Il Mago d\u00e0 allora l'ordine di costruire la Citt\u00e0 di Smeraldo e ordina ai suoi abitanti di indossare sempre degli occhiali a lenti verdi (parte della citt\u00e0 infatti \u00e8 in realt\u00e0 fatta di cristallo o bianca). Poi si isola nella sala del trono, senza mai farsi vedere da nessuno e comunicando nascosto dietro una tenda o celato da sofisticati costumi.\nL'ordine delle cose verr\u00e0 turbato quando alla Citt\u00e0 di Smeraldo arriveranno Dorothy Gale, il suo cagnolino Toto, lo spaventapasseri, l'uomo di latta e il leone codardo, dopo un faticoso e pericoloso viaggio lungo la \"Strada di Mattoni Gialli\" (un sentiero dorato che percorre tutto il Paese dell'Est fino alla Citt\u00e0 di Smeraldo). Dorothy \u00e8 una bambina proveniente da una grigia prateria del Kansas ed \u00e8 famosa in tutto Oz per aver ucciso la malvagia Strega dell'Est. I quattro chiedono udienza al Mago nella speranza che questi esaudisca i loro desideri: Dorothy vorrebbe tornare disperatamente nel Kansas, lo Spaventapasseri avere un cervello, l'Uomo di Latta un cuore e il Leone del coraggio. Il Mago conceder\u00e0 di essere visitato: a Dorothy si presenta come un'enorme testa (in realt\u00e0 un'enorme maschera comandata da meccanismi), allo Spaventapasseri come una dama, all'Uomo di Latta come un terrificante mostro e al Leone come un'enorme fiamma (in realt\u00e0 solo una sfera di cuoio bagnata di olio attaccata al soffitto con un filo metallico), promettendo di esaudire le loro richieste, a patto per\u00f2 che uno di loro elimini la malvagia Strega dell'Ovest.\nIl gruppo sopravvive agli attacchi della strega e Dorothy riesce infine ad ucciderla. I quattro tornano cos\u00ec trionfanti alla sala del trono, dove il Mago si nasconde affermando di essere diventato invisibile e chiede di rimandare di qualche giorno l'esaudimento dei desideri. Questo comportamento non piace a Dorothy e ai suoi amici, stremati dalle avventure affrontate. Il leone, furioso, ruggisce forte facendo guizzare Toto verso la tenda dietro cui si nascondeva il Mago, rivelandone l'identit\u00e0. Nonostante sia un semplice essere umano, l'uomo riuscir\u00e0 comunque ad accontentare il gruppo: allo Spavetapasseri riempie la parte superiore della testa di crusca e spilli, all'uomo di latta inserisce nel petto un cuore di seta rossa riempito di segatura e al leone fa bere un liquido (in realt\u00e0 semplice acqua) spacciandolo per coraggio. in realt\u00e0 questi sono solo artifici: le virt\u00f9 che essi cercano le hanno sempre avute e sviluppate durante il viaggio, il mago riesce solo a fare credere ognuno dei tre in se stesso e nelle proprie qualit\u00e0\nIl Mago pianifica, infine, di far costruire una nuova mongolfiera per volare via da Oz con Dorothy, lasciando il comando della citt\u00e0 allo Spaventapasseri. L'uomo annuncia pubblicamente che si sarebbe assentato per visitare il fratello \"Mago delle Nuvole\" che vive nel cielo. Per colpa di Toto per\u00f2, la mongolfiera parte con il solo Mago a bordo. Mentre quest'ultimo riuscir\u00e0 a tornare negli Stati Uniti, Dorothy rimarr\u00e0 ad Oz.\nIn \"Wicked\".\nNel musical del 2003 \"Wicked\" il mago \u00e8 stato interpretato originariamente dal premio oscar Joel Grey. Nel musical, che narra la storia dal punto di vista di Elphaba, la malvagia Strega dell'Ovest, \u00e8 il mago il cattivo principale. Il mago appare come un individuo bieco con mire espansionistiche che crea leggi razziali per imprigionare gli Animali. Nel finale, prima che parta con la mongolfiera, scopre di essere lui stesso il padre di Elphaba.\nA lui sono affidante le canzoni \"A Sentimental Man\" e \"Wonderful\".\nNel film \"Il grande e potente Oz\".\nNel film \"Il grande e potente Oz\" del 2013, diretto dal regista Sam Raimi, \u00e8 il protagonista della storia, in cui si raccontano le origini dell'arrivo del mago nel magico regno di Oz. Nel film, in cui \u00e8 interpretato dall'attore statunitense James Franco, il suo nome \u00e8 Oscar Diggs ed \u00e8 un finto mago, un fenomeno da baraccone egoista e prepotente, nonch\u00e9 un grande donnaiolo. L'unica donna di cui gli importi \u00e8 Annie, che per\u00f2 spinge tra le braccia di un altro volendo solo il meglio per lei.\nOscar, detto da tutti Oz, parte precipitosamente a bordo di una mongolfiera per sfuggire alle ire del fidanzato di una donna da lui sedotta, ma finisce nell'occhio del ciclone e finisce catapultato nel regno di Oz. L\u00ec incontra Theodora, la \"strega buona\", con cui instaura una relazione. I due arrivano alla Citt\u00e0 di Smeraldo, dove Theodora gli presenta sua sorella, Evanora, che lo invia a uccidere la \"strega cattiva\" per poter diventare re. Aiutato da una fanciulla di porcellana, alla quale ha riattaccato le gambine spezzate, e dalla scimmia Finley, Oz scopre che la presunta \"strega cattiva\" \u00e8 in realt\u00e0 una strega buona, Glinda, la quale gli rivela che la vera strega malvagia \u00e8 Evanora.\nQuest'ultima infatti spezza il cuore a Theodora dicendole che Oz si \u00e8 fidanzato con Glinda, e alla richiesta di Theodora di togliere dal cuore il dolore e l'amore per Oz, Evanora la trasforma nella malvagia Strega dell'Ovest, brutta, con la pelle verde e senza cuore. Theodora ed Evanora attaccano Glinda e Oz, ma vengono sconfitte. Mentre Glinda sconfigge Evanora togliendole tutti i poteri, Oz mette in fuga Theodora, pregandola per\u00f2 di ritrovare il buono che era in lei, ma invano, in quanto Theodora non pu\u00f2 pi\u00f9 tornare come era prima, cio\u00e8 buona, dolce e bella. Qui sembra che Oz sia ancora leggermente innamorato di lei, in quanto \u00e8 dispiaciuto da ci\u00f2. Alla fine, Oz diventa re incoronando Glinda come sua regina, baciandola e dando inizio ad una relazione sentimentale.\nCollegamenti esterni.\n\"il mago di oz\" Romanzo a Fumetti tratto dal romanzo originale di Frank L. Baum ,realizzato nel suo progetto grafico e letterario da Enrico Maria Pucci (disegnatore) ed Erika Locatelli(sceneggiatrice). \u00c8 il primo di una collana a fumetti ispirata alle grandi pietre miliari della narrativa mondiale. che prevede tra gli altri titoli: Ventimila leghe sotto i mari, il corsaro nero, pinocchio, il giro del mondo in 80 giorni, la macchina del tempo...etc..etc.."}
{"id": "3352675", "revid": "267975", "url": "https://it.wikipedia.org/wiki?curid=3352675", "title": "Patriarcato latino di Alessandria", "text": ""}
{"id": "3352680", "revid": "767487", "url": "https://it.wikipedia.org/wiki?curid=3352680", "title": "Magnus Dominus Corpus", "text": "Magnus Dominus Corpus \u00e8 un album studio degli MDC."}
{"id": "3352684", "revid": "599013", "url": "https://it.wikipedia.org/wiki?curid=3352684", "title": "Malattia da accumulo lisosomiale", "text": "Le malattie da accumulo lisosomiale o LSD (acronimo dall'inglese \"Lysosomial Storage Disease\") sono un'eterogenea famiglia di patologie, circa 50, dovute a diversi tipi di difetti genetici, accomunate dalla caratteristica di determinare un accumulo di metaboliti o sostanze nei lisosomi con conseguente perdita di funzionalit\u00e0 cellulare.\nLe cause di queste patologie sono sempre da ricondurre ad un'anomalia genetica, trasmessa con modalit\u00e0 autosomica recessiva oppure di tipo X-linked recessivo, come la malattia di Fabry e la sindrome di Hunter (MPS II).\nStoria.\nUna delle prime individuate \u00e8 stata la malattia di Tay-Sachs nel 1881, nel 1882 seguita dalla malattia di Gaucher. Solo verso la fine degli anni sessanta de Duve e coll., utilizzando tecniche di frazionamento cellulare, studi citologici e analisi biochimiche, identificarono e caratterizzano il lisosoma, riconoscendone la funzione di organello cellulare responsabile della digestione intracellulare e del riciclaggio delle macromolecole. Ci\u00f2 ha permesso la comprensione delle basi fisiologiche delle malattie da accumulo lisosomiale.\nLa malattia di Pompe \u00e8 stata la prima ad essere riconosciuta come una LSD nel 1963 in seguito agli studi di L. Hers, il quale scopr\u00ec che essa \u00e8 dovuta ad un deficit di \u03b1-glucosidasi. Lo stesso ricercatore intu\u00ec che anche le MPS mucopolisaccaridosi potevano essere dovute a carenze enzimatiche.\nEziologia ed epidemiologia.\nDi solito queste patologie sono dovute a disfunzioni lisosomiali da carenza di un singolo enzima necessario per il metabolismo di lipidi, glicoproteine (proteine contenenti zucchero) o dei mucopolisaccaridi. L'incidenza di ciascuna patologia, presa singolarmente, \u00e8 inferiore a 1:100.000; complessivamente, per\u00f2, questo gruppo di malattie ha un'incidenza di 1:5000 - 1:10.000.\nPatogenesi.\nIl lisosoma ha un ruolo chiave nel metabolismo delle sostanze endogene, che se accumulate all'interno della cellula sono tossiche. Quando gli enzimi in esso contenuti e confinati sono carenti o assenti il metabolismo dei prodotti di rifiuto del metabolismo cellulare non avviene con efficienza e le sostanze, accumulandosi all'interno della cellula, determinano tossicit\u00e0 fino alla morte cellulare. In altri termini, quando i lisosomi non funzionano normalmente, i prodotti in eccesso destinati alla demolizione enzimatica da parte degli enzimi contenuti nei lisosomi si accumulano nella cellula.\nTutte le malattie lisosomiali hanno origine da un accumulo anomalo di sostanze all'interno dei lisosomi. Esse sono dovute a deficit genetici ereditati dai genitori, deficit che determinano una carenza/assenza enzimatica specifica per ogni singola patologia. Queste patologie hanno un esordio infantile che va da pochi mesi a pochi anni dalla nascita. Molti bambini affetti muoiono dopo pochi anni dalla presentazione della sintomatologia, con sintomi ingravescenti e spesso devastanti. I sintomi delle varie patologie variano tra loro a seconda dello specifico disturbo, e di variabili come l'et\u00e0 di insorgenza; la gravit\u00e0 delle manifestazioni \u00e8 variabile.\nProfilo clinico.\nFra i segni clinici pi\u00f9 comuni in questo gruppo di patologie vi sono ritardo dello sviluppo, disturbi del movimento, convulsioni, demenza, sordit\u00e0 e/o cecit\u00e0. In alcune persone affette si riscontrano inoltre un aumento delle dimensioni del fegato (epatomegalia) e della milza (splenomegalia), problemi polmonari e cardiaci e un anomalo sviluppo delle ossa.\nDiagnosi.\nLa maggior parte dei pazienti sono inizialmente riconosciuti mediante i test enzimatici, che sono il metodo pi\u00f9 efficace per arrivare ad una diagnosi definitiva. In alcune famiglie, dove \u00e8 nota una mutazione causa di malattia, o aree di popolazione isolate pu\u00f2 essere eseguita un'analisi della mutazione come screening. Inoltre, dopo la diagnosi si effettuano test biochimici, l'analisi della mutazione di solito si effettua per alcune patologie specifiche.\nClassificazione.\nLa classificazione delle malattie genetiche in generale e delle malattie da accumulo lisosomiale in particolare, sono molto complesse e diversificate a seconda degli approcci descrittivi usati.\nClassificazione standard (ICD-10).\nLe malattie da accumulo lisosomiale sono classificate generalmente in base alla natura del materiare patologico accumulato, e possono essere sostanzialmente suddivise cos\u00ec (Sec. ICD-10);\nAncora, la glicogenosi di tipo II (malattia di Pompe) \u00e8 anche un difetto nel metabolismo lisosomiale, pur essendo, altrimenti nell'ICD-10, classificata come E74.0.\nClassificazione in base al difetto proteico.\nIn alternativa \u00e8 possibile fare una classificazione in base al deficit proteico specifico, usando la proteina target della malattia lisosomiale che causa accumulo.\nTerapia e prognosi.\nTerapie sperimentali.\nLo stato dell'arte per il trattamento di queste patologie; prevede oggi alcune opzioni terapeutiche sperimentali, che sono:\nAnche se l'efficacia clinica non \u00e8 stata ancora pienamente dimostrata, per nessuna di queste terapie, \u00e8 probabile che sviluppi futuri porteranno a un trattamento in grado di modificare l'evoluzione di queste malattie."}
{"id": "3352689", "revid": "2151891", "url": "https://it.wikipedia.org/wiki?curid=3352689", "title": "Speranza (singolo)", "text": "Speranza \u00e8 un brano musicale della cantante italiana di Laura Pausini, cover della canzone di Amedeo Minghi pubblicata in Italia nell'album L'altra faccia della luna del 2002 (pubblicata con il titolo \"La speranza\").\n\u00c8 il 4\u00ba ed ultimo singolo estratto nel 2002 solo in Brasile dall'album \"The Best of Laura Pausini - E ritorno da te\" del 2001.\nIl brano.\nil brano \u00e8 scritto da Amedeo Minghi, Marcello Barbosa, Luiz Schiavon, Nil Bernardes.\nIl brano \u00e8 inserito nell'album \"The Best of Laura Pausini - E ritorno da te\" \"Platinum Edition\" per il Brasile.\nLa canzone non viene tradotta in lingua spagnola.\nPur non esistendo il CD singolo, il brano viene quindi trasmesso in radio in Brasile; non viene realizzato il videoclip.\nNel 2002 la canzone viene registrata in duetto con Alejandro Sanz, Gilbert Abraham Stein e Fama Coral con il titolo \"Esperanca\" e pubblicata sull'omonimo album della colonna sonora della telenovela brasiliana \"Terra nostra 2 - La speranza\".\nPubblicazioni.\n\"Speranza\" versione solista viene anche inserita nell'album \"Esperanca\" (International Version) del 2002.\nColonna sonora.\nNel 2001 \"Speranza\" viene utilizzato come colonna sonora della telenovela brasiliana \"Terra nostra 2 - La speranza\"."}
{"id": "3352693", "revid": "336956", "url": "https://it.wikipedia.org/wiki?curid=3352693", "title": "Winchester Mod. 1887", "text": ""}
{"id": "3352694", "revid": "110157", "url": "https://it.wikipedia.org/wiki?curid=3352694", "title": "Millions of Dead Cops (album)", "text": "Millions of Dead Cops \u00e8 il primo album studio degli MDC."}
{"id": "3352705", "revid": "767487", "url": "https://it.wikipedia.org/wiki?curid=3352705", "title": "Multi-Death Corporations", "text": "Multi-Death Corporations \u00e8 un EP degli MDC."}
{"id": "3352714", "revid": "267975", "url": "https://it.wikipedia.org/wiki?curid=3352714", "title": "Patriarcato latino di Antiochia", "text": ""}
{"id": "3352716", "revid": "265038", "url": "https://it.wikipedia.org/wiki?curid=3352716", "title": "Coppa delle Coppe 1975-1976 (pallamano maschile)", "text": "La Coppa delle Coppe 1975-1976 \u00e8 stata la 1\u00aa edizione della omonima competizione europea di pallamano riservata alle squadre di club. Il torneo ha avuto inizio il 14 novembre 1975 e si \u00e8 concluso il 10 aprile 1976. Il titolo \u00e8 stato conquistato dagli spagnoli del per la prima volta nella loro storia, sconfiggendo in finale i tedeschi del ."}
{"id": "3352724", "revid": "119385134", "url": "https://it.wikipedia.org/wiki?curid=3352724", "title": "Cerro Gordo", "text": "Cerro Gordo (in spagnolo \"colle grosso\") \u00e8 stata una localit\u00e0 mineraria sita nella Contea di Inyo in California.\nStoria.\nLa scoperta originaria dell'argento nel luogo \u00e8 attribuita a Pablo Flores che inizi\u00f2 a estrarlo presso la cima del picco Buena Vista nel 1865. L'ostilit\u00e0 delle popolazioni native fece s\u00ec che all'inizio le attivit\u00e0 estrattive fossero piuttosto limitate. La costruzione di Fort Independence dette un notevole impulso alle attivit\u00e0, anche se i primi lavoratori usavano tecniche piuttosto rudimentali. L'uomo d'affari Victor Beaudry di Independence rimase colpito dalla qualit\u00e0 dell'argento e apr\u00ec una rivendita nel posto. Beaudry acquis\u00ec presto molti diritti minerari per ripianare i debiti non pagati e procedette a costruire due fonderie moderne. Alla fine ottenne i diritti sulla maggioranza delle miniere pi\u00f9 ricche e produttive della zona, compresa parte della \"Union Mine\".\nNel 1868 Mortimer Belshaw arriv\u00f2 a Cerro Gordo, attratto dai ricchi depositi di galena. Dopo aver stabilito un accordo con un socio, port\u00f2 il primo carro carico d'argento da Cerro Gordo a Los Angeles. Qui fu in grado di garantire il finanziamento per installare la sua propria fonderia, superiore a tutte le altre di Cerro Gordo, cos\u00ec come per costruire la prima strada per carri che saliva per la montagna. Questa divenne nota come la \"Strada gialla\" dal colore della roccia che era stata tagliata. Dato che per percorrere la \"Strada gialla\" era richiesto un pedaggio, Belshaw fu in grado di guadagnare e allo stesso tempo controllare le spedizioni di argento dalla montagna.\nLa miniera produsse argento, piombo e zinco per decenni. Il metallo veniva in parte fuso localmente, ma la dislocazione del posto fece s\u00ec che una buona parte del metallo venisse portata sulle rive del lago Owens. Questo port\u00f2 alla costruzione delle cittadine di Swansea e Keeler. Nei pressi di Cerro Gordo vi furono costruiti vari edifici e un albergo, l'American Hotel, inaugurato nel 1871. Molti lingotti venivano portati a Los Angeles, con notevoli problemi logistici che in qualche modo rappresentavano un ostacolo al successo della miniera, nonostante la qualit\u00e0 del metallo. La miniera chiuse nel 1957 e oggi gli edifici che vi furono costruiti sono ridotti a citt\u00e0 fantasma. Dato che il terreno \u00e8 di propriet\u00e0 privata, per visitarlo \u00e8 necessaria un'autorizzazione.\nLa citt\u00e0 \u00e8 stata messa in vendita nel giugno 2018 ed acquista insieme ai suoi 336 acri di terra da due imprenditori di Los Angeles, con l'intenzione di tenerla aperta al turismo attraverso la preservazione storica.\nUno degli acquirenti, Brent Underwood, gestisce un canale YouTube riguardante la restaurazione della citt\u00e0 fantasma chiamato \"Ghost Town Living\"."}
{"id": "3352725", "revid": "729019", "url": "https://it.wikipedia.org/wiki?curid=3352725", "title": "Ferrovia Reichenau-Disentis", "text": "La ferrovia Reichenau-Disentis \u00e8 una linea ferroviaria a scartamento metrico e trazione elettrica del Cantone dei Grigioni in Svizzera, esercita dalla Ferrovia Retica."}
{"id": "3352729", "revid": "110157", "url": "https://it.wikipedia.org/wiki?curid=3352729", "title": "Smoke Signals (MDC)", "text": "Smoke Signals \u00e8 un album studio degli MDC."}
{"id": "3352731", "revid": "1543377", "url": "https://it.wikipedia.org/wiki?curid=3352731", "title": "Viivi Pumpanen", "text": "Biografia.\n\u00c8 stata incoronata settantunesima Miss Finlandia il 17 gennaio 2010, ricevendo la corona della detentrice del titolo uscente Essi P\u00f6ysti. Dopo la vittoria la Pumpanen ha dichiarato di aver sognato la vittoria sin da quando aveva otto anni.\nIn precedenza Pumpanen era stata eletta Miss Helsinki nel 2009. In seguito ha rappresentato la Finlandia a Miss Universo 2010 il 23 agosto 2010 a Las Vegas, negli Stati Uniti."}
{"id": "3352749", "revid": "149485", "url": "https://it.wikipedia.org/wiki?curid=3352749", "title": "Reiko Aisawa", "text": " Al momento dell'elezione la ventiquattrenne Reiko Aisawa era una studentessa universitaria della facolt\u00e0 di lettere presso l'universit\u00e0 di Tamagawa. In seguito alla vittoria al concorso, la Aisawa ha intrapreso la carriera di attrice e personaggio televisivo."}
{"id": "3352754", "revid": "767487", "url": "https://it.wikipedia.org/wiki?curid=3352754", "title": "Meitantei Conan - Tenk\u016b no lost ship", "text": ", conosciuto anche con il titolo internazionale \"Detective Conan: The Lost Ship in the Sky\", \u00e8 un film d'animazione del 2010 diretto da Yasuichir\u014d Yamamoto.\nSi tratta del quattordicesimo film dedicato alla serie anime \"Detective Conan\", uscito in Giappone il 17 aprile 2010.\nTrama.\nUna notte dopo un mese dalla fine del , dopo dieci anni d'inattivit\u00e0, la misteriosa organizzazione bioterroristica chiamata \"Gatto Siamese Rosso\" ruba un pericoloso batterio killer da un laboratorio di Nishitama per poi farlo saltare in aria. La rivendicazione del furto su internet scatena il panico in tutto il Giappone: il batterio verr\u00e0 liberato nell'aria una settimana dopo, con conseguenze catastrofiche. Conan parla con Heiji della notizia e gli rivela le sue perplessit\u00e0. Visto che l'obiettivo dell'organizzazione era quello di sottrarre il batterio, il giovane detective non capisce il motivo per cui il laboratorio sia stato fatto esplodere.\nUna settimana dopo, Conan, Ran, Kogoro, Agasa, i Detective Boys, Ai e Sonoko partono per un viaggio a bordo del \"Bell Tree I\", un dirigibile di lusso della Suzuki Airship Corporation. Lo zio di Sonoko li ha invitati perch\u00e9 ha lanciato l'ennesima sfida a Kaito Kid, suo acerrimo rivale. Il ladro dovr\u00e0 cercare di rubare un favoloso gioiello, chiamato \"Lady of the Sky\", che verr\u00e0 custodito a bordo del dirigibile durante il viaggio inaugurale da Tokyo a Osaka. Sul mezzo sono presenti anche uno scrittore, il direttore della Nichiuri TV, un cameraman e una reporter che si occuperanno di realizzare una trasmissione in diretta dell'evento. Il signor Suzuki porta tutti gli ospiti a fare un tour dell'intero dirigibile che si conclude con la visita alla teca che ospita la pietra preziosa. Ran per\u00f2 non ha visto bene il gioiello e decide di tornare ad ammirarlo. Qui la ragazza incontra un cameriere che ha sul gomito un cerotto che lei aveva donato a uno degli operatori all'ingresso. Temendo che si tratti di Kid, Ran blocca il cameriere. Questi, per liberarsi, si toglie la maschera e mostra il volto di Shinichi. Dopo aver pronunciato una frase che solo Ran poteva conoscere, Kid riesce a convincere la ragazza di essere Shinichi.\nNel frattempo una delle cameriere viene infettata dal batterio proveniente da una fialetta lasciata aperta in una delle sale fumatori. Il vecchio Suzuki vine avvertito dell'accaduto con una telefonata anonima e l'ispettore Nakamori, responsabile della sicurezza sul dirigibile, provvede ad avvertire la polizia a terra. Il batterio si diffonde e anche lo scrittore viene contagiato. Utilizzando un elicottero, i malviventi si introducono nel dirigibile e piazzano degli esplosivi. Conan e i Detective Boys riescono a sfuggire alla cattura e cercano di disinnescare le bombe. I ragazzi per\u00f2 vengono scoperti e il capo dei malviventi getta Conan dal dirigibile. Interviene quindi Kaito Kid che, con il suo deltaplano, recupera il ragazzo e lo salva. Conan contatta quindi l'ispettore Megure e, con la voce di Shinichi, chiede il permesso di tornare sul dirigibile dopo aver convinto Kid ad assumere le sembianze del detective liceale. Rientrati sul velivolo, Conan e Kid notano che i malviventi hanno acceso dei fumogeni per rendere il mezzo ancora pi\u00f9 evidente nel cielo. Conan contatta quindi Heiji e lo invita a recarsi a Nara, la citt\u00e0 che il dirigibile sta sorvolando.\nRan si accorge di essere stata infettata e viene spostata nella stanza dove sono rinchiuse tutte le persone malate. Nel frattempo Conan riesce a neutralizzare la maggior parte dei malviventi, mentre quelli nell'altra stanza vengono messi fuori gioco dall'ispettore Nakamori, da Kogoro e dal cane Lupin. Heiji blocca i complici degli assalitori nel tempio K\u014dfuku-ji mentre stavano cercando di sottrarre le statue del buddha. Conan si reca quindi da Ran per svelarle che il rash cutaneo non \u00e8 provocato da un batterio, ma dall'esposizione a una particolare vernice che \u00e8 stata spruzzata all'interno della sala fumatori. Mentre fornisce questa spiegazione, il ragazzo si accorge che il capo della banda \u00e8 lo scrittore perch\u00e9 Ran non \u00e8 mai entrata nella sala, ma \u00e8 stata toccata dall'uomo. Si scopre quindi che il vero obiettivo della banda era di far evacuare l'area sorvolata dal dirigibile minacciando di diffondere il batterio, cos\u00ec altri complici avrebbero potuto approfittare dello scompiglio creato per rubare oggetti preziosi.\nColonna sonora.\nLa sigla finale \u00e8 \"Over Drive\", dei Garnet Crow.\nDistribuzione.\nHome video.\nIn Giappone il film \u00e8 stato pubblicato da Being in DVD e Blu-ray Disc, entrambi usciti il 17 novembre 2010. Sia in DVD che in Blu-ray Disc il film \u00e8 stato pubblicato in due versioni: una a disco singolo e un'edizione limitata in due dischi detta che contiene anche il \"Magic File 4\" fra i contenuti del secondo disco.\nAccoglienza.\n\"Tenk\u016b no lost ship\" ha incassato 3 miliardi e 100 milioni di yen, classificandosi al decimo posto dei film giapponesi con il maggior incasso in patria nel 2010. Il film \u00e8 stato nominato per gli Awards of the Japanese Academy del 2011 nella categoria animazione, in cui ha poi vinto \"Arrietty - Il mondo segreto sotto il pavimento\".\nVersione a fumetti.\nCon i fotogrammi del film \u00e8 stato prodotto un anime comic, pubblicato in un'edizione in due volumi e poi in volume unico. L'edizione in due volumi \u00e8 intitolata ; la \u00e8 stata pubblicata da Shogakukan il 18 novembre 2010 (ISBN 978-4-09-122574-0), la il 17 dicembre dello stesso anno (ISBN 978-4-09-122575-7). L'edizione in volume unico \u00e8 intitolata ed \u00e8 stata pubblicata sempre da Shogakukan il 18 aprile 2013 (ISBN 978-4-09-124275-4)."}
{"id": "3352760", "revid": "767487", "url": "https://it.wikipedia.org/wiki?curid=3352760", "title": "Keep Tryin'", "text": "Keep Tryin' \u00e8 il sedicesimo singolo della cantautrice Utada Hikaru, pubblicato nel 2006.\nIl disco.\n\"Keep Tryin\"' \u00e8 stata la prima canzone usata per la campagna pubblicitaria di Lismo! al Listen Mobile Service (servizio musicale per la telefonia cellulare) nei mesi di gennaio e aprile 2006.\nIl debutto in radio avvenne il 30 gennaio 2006, mentre la prima del video ci fu il 15 febbraio dello stesso anno. Il 20 dicembre, iTunes Japan pubblic\u00f2 la chart degli album e singoli pi\u00f9 scaricati del 2006 e \"Keep Tryin\"' risulta essere alla posizione #1 per il pi\u00f9 scaricato di quell'anno.\nNel video promozionale della canzone, ci sono diversi riferimenti ai precedenti video di \"Sakura Drops\", \"Traveling\", \"Final Distance\" e \"Passion\".\nTracce.\nTesti e musiche di Utada Hikaru."}
{"id": "3352761", "revid": "767487", "url": "https://it.wikipedia.org/wiki?curid=3352761", "title": "Copa Bionaire 2011", "text": "Il Copa Bionaire 2011 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2011. Il torneo si \u00e8 giocato a Cali in Colombia dal 7 al 13 febbraio 2011 e aveva un montepremi di $100,000.\nVincitori.\nSingolare.\n Irina Begu ha battuto in finale Laura Pous Ti\u00f3 6-3, 7-6(1)\nDoppio.\n Irina Begu / Elena Bogdan hanno battuto in finale Ekaterina Ivanova / Kathrin W\u00f6rle 2-6, 7-6(6), [11-9]"}
{"id": "3352767", "revid": "1546219", "url": "https://it.wikipedia.org/wiki?curid=3352767", "title": "Kumi Sano", "text": " Al momento dell'elezione la ventiduenne Kumi Sano era una studentessa dell'universit\u00e0 femminile del Sacro Cuore. Il 23 gennaio 2006 la modella ha sposato Ry\u016bichi Kawamura, cantante dei Luna Sea,"}
{"id": "3352770", "revid": "62748", "url": "https://it.wikipedia.org/wiki?curid=3352770", "title": "KFUM Fredericia", "text": ""}
{"id": "3352772", "revid": "125644706", "url": "https://it.wikipedia.org/wiki?curid=3352772", "title": "La princesse de Montpensier", "text": "La princesse de Montpensier \u00e8 un film del 2010 diretto da Bertrand Tavernier.\nIl film, ventiseiesimo lungometraggio del regista, \u00e8 stato presentato al festival di Cannes il 16 maggio 2010.\nTrama.\nNel 1563, nella Francia sconvolta dalle guerre di religione, una famiglia discendente dalla Casa d'Angi\u00f2, ha promessa in sposa la figlia giovane e bella, Marie de M\u00e9zi\u00e8res, al figlio cadetto della potente famiglia Guisa.\nTuttavia una passione intensa nasce fra il fratello maggiore Enrico I di Guisa e Marie.\nVolendo frenare le ambizioni dei Guisa, la casa di Borbone convince la famiglia di lei a farla sposare al principe di Montpensier, il discendente di una linea collaterale dei Borbone.\nPiuttosto che perseguire un matrimonio con il fratello dell'uomo che ama, Marie si piega al volere del padre e sposa Montpensier.\nInviato alla guerra, il principe di Montpensier chiede al suo pi\u00f9 caro amico, il conte di Chabannes, di vegliare sulla sua giovane moglie. Chabannes a sua volta si innamora di Marie. Un giorno il duca d'Angi\u00f2, il futuro re Enrico III, e Enrico I Guisa, viaggiano insieme e giungono nei pressi della tenuta di campagna dei Montpensier. Guisa e Marie si rendono conto che ancora si amano.\nChabannes per amore di Marie le organizza un incontro privato con Guisa. Il marito entra nel suo appartamento di sorpresa e scopre la relazione della moglie.\nChabannes, cacciato da Montpensier e in viaggio a Parigi viene ucciso durante il massacro della notte di San Bartolomeo; Enrico di Guisa rinuncia a Marie per un matrimonio d'interesse. Marie, perduta la stima del marito, delusa dall'amante, in un giorno d'inverno fa visita alla tomba di Chabannes, rendendogli l'estremo omaggio.\nProduzione.\nSoggetto.\nIl film \u00e8 ispirato all'omonimo romanzo di Madame de La Fayette.\nIl regista: problemi produttivi, storia e cast.\nIl regista, nel dicembre 2009, a Firenze, dove era stato invitato a ritirare il premio Fiesole, intervistato sul suo ultimo film, \"La Princesse de Montpensier\" dichiara:\nProiezioni italiane.\nIl film \u00e8 stato proiettato, in anteprima nazionale, alla decima edizione del Festival del Cinema di Porretta Terme il 23 gennaio 2011."}
{"id": "3352774", "revid": "6923", "url": "https://it.wikipedia.org/wiki?curid=3352774", "title": "Campionato asiatico di calcio Under-16", "text": "Il Campionato asiatico Under-16 (ing. \"AFC U-16 Championship\") \u00e8 un torneo di calcio organizzato dalla AFC. Si svolge ogni due anni, \u00e8 riservato alle squadre nazionali asiatiche formate da giocatori di 16 o meno anni di et\u00e0, ed \u00e8 valido anche come qualificazione per il Campionato mondiale di calcio Under-17.\nIl campionato \u00e8 stato disputato per la prima volta nel 1985; dal 1986 ha assunto cadenza biennale. Fino al 2007 \u00e8 stato riservato alle nazionali Under-17."}
{"id": "3352776", "revid": "66837", "url": "https://it.wikipedia.org/wiki?curid=3352776", "title": "Campionato asiatico di calcio Under-17", "text": ""}
{"id": "3352779", "revid": "119864026", "url": "https://it.wikipedia.org/wiki?curid=3352779", "title": "Yamaha YM2608", "text": "L'YM2608, detto anche OPNA (da \"FM Operator Type-N - Rev. A\"), \u00e8 un chip sonoro a 16 canali che fa parte della famiglia di sintetizzatori FM \"OPN\" prodotti da Yamaha. \u00c8 il successore del chip YM2203 OPN ed \u00e8 noto per essere stato usato nei computer NEC della seriePC-8801/PC-9801.\nCaratteristiche tecniche.\nL'YM2608 \u00e8 un chip sonoro in formato DIP64 che opera a 8\u00a0MHz. Integra 4 moduli:\nIl modulo \"FM Sound Source\" include 6 canali FM simultanei, 4 oscillatori per canale con 2 contatori basati su interrupt e un oscillatore a bassa frequenza (LFO, da Low frequency oscillation). Include inoltre 8 possibili modalit\u00e0 di connessione fra gli oscillatori, per poter riprodurre differenti tipi di strumenti.\nL'SSG (da \"Software-controlled Sound Generator) \u00e8 il generatore sonoro programmabile YM2149. L'YM2608 ne include le porte di I/O a uso generico e i canali a 3 suoni.\nL'YM2608 \u00e8 accoppiato al convertitore digitale-analogico (DAC, da \"Digital-to-analog converter\") YM3016.\nYMF288 OPN3.\nL'YMF288 OPN3 \u00e8 uno sviluppo dell'YM2608 utilizzato nelle schede audio dei pi\u00f9 recenti computer NEC PC-9801. Da esso sono state tole le porte di I/O di uso generale e varie funzioni di modulazione FM non pi\u00f9 usate. Vede inoltre la sostituzione del modulo \"ADPCM Sound Source\" con un generatore di rumore bianco programmabile, l'introduzione di una modalit\u00e0 di stand-by a basso consumo energetico e la riduzione dei tempi di accesso ai registri interni. L'YMF288 ha anche un package del chip pi\u00f9 compatto."}
{"id": "3352782", "revid": "1522738", "url": "https://it.wikipedia.org/wiki?curid=3352782", "title": "Marra", "text": ""}
{"id": "3352783", "revid": "122871", "url": "https://it.wikipedia.org/wiki?curid=3352783", "title": "Yamaha YMF288", "text": ""}
{"id": "3352785", "revid": "1343317", "url": "https://it.wikipedia.org/wiki?curid=3352785", "title": "Corunda", "text": "La Corunda \u00e8 un piatto tipico della cucina messicana. \nCaratteristiche.\nMolto simile al tamale, la Corunda si differenzia poich\u00e9 avvolta da lunghe foglie di mais verdi, che vengono poi ripiegate in forma triangolare.La corunda viene solitamente accompagnata da crema e salsa rossa, riempita di massa di mais e non condita da nessun ripieno di carne. Viene cotta al vapore fino alla doratura, e poi consumata svolgendo le foglie in cui \u00e8 avvolta.\nDiffusione.\nLa corunda \u00e8 un piatto tradizionale dello stato messicano di Michoac\u00e1n."}
{"id": "3352788", "revid": "1573940", "url": "https://it.wikipedia.org/wiki?curid=3352788", "title": "Club Balonmano Granollers", "text": "Il Club Balonmano Granollers \u00e8 una squadra di pallamano spagnola avente sede a Granollers.\n\u00c8 stata fondata nel 1944.\nNella sua storia ha vinto 13 campionati spagnoli, 3 Coppe del Re, 1 Coppa ASOBAL, 1 Coppa delle Coppe e 2 EHF Cup.\nDisputa le proprie gare interne presso il Palacio de Deportes de Granollers di Granollers il quale ha una capienza di 5.685 spettatori."}
{"id": "3352790", "revid": "110157", "url": "https://it.wikipedia.org/wiki?curid=3352790", "title": "Ruriko Yate", "text": " Appassionata di golf, equitazione e tennis, in precedenza la modella ventiquattrenne aveva vinto il concorso di bellezza di Miss Royal Princess."}
{"id": "3352799", "revid": "686936", "url": "https://it.wikipedia.org/wiki?curid=3352799", "title": "American Football League 1963", "text": "La stagione AFL 1963 \u00e8 stata la 4\u00aa stagione sportiva della American Football League, la lega professionistica statunitense di football americano. La stagione \u00e8 iniziata il 7 settembre 1963. La finale del campionato si \u00e8 disputata il 5 gennaio 1964 nel Balboa Stadium di San Diego, in California tra i San Diego Chargers e i Boston Patriots ed ha visto la vittoria dei primi per 51 a 10.\nPrima dell'inizio della stagione i New York Titans assunsero la nuova denominazione di New York Jets.\nStagione regolare.\nLa stagione regolare \u00e8 iniziata il 7 settembre 1963 ed \u00e8 terminata il 22 dicembre, si \u00e8 svolta in 14 giornate.\nRisultati della stagione regolare.\nAl termine della stagione regolare, i Patriots si qualificarono per la finale dopo uno spareggio con i Bill che si svolse il 28 dicembre al War Memorial Stadium di Buffalo e che si concluse col punteggio di 26 a 8.\nLa finale.\nLa finale della AFL venne giocata tra le squadre prime qualificate delle due \"Division\", ovvero i San Diego Chargers e i Boston Patriots il 5 gennaio 1964 nel Balboa Stadium di San Diego, in California. I Chargers si aggiudicarono il titolo per 51 a 10."}
{"id": "3352813", "revid": "287204", "url": "https://it.wikipedia.org/wiki?curid=3352813", "title": "Guglielmo di Blois", "text": "Biografia.\nPochissimo si conosce della sua vita. Nato a Blois, Guglielmo di Blois fu monaco benedettino, fratello del ben pi\u00f9 famoso Pietro, che fu consigliere di Guglielmo II di Sicilia.\nSoggiorno in Sicilia.\nAl pari del fratello, e all'incirca nello stesso periodo, Guglielmo trascorse un breve periodo nel Regno normanno di Sicilia. La sua discesa nel regno normanno meridionale forse precedette ma comunque non coincise con quella del fratello, avvenuta nell'estate del 1167, dal momento che quest'ultimo, nel suo epistolario, annota di essere l'unico sopravvissuto di quel folto gruppo di 37 cavalieri francesi e spagnoli che nel 1167 avevano costituito il s\u00e9guito di Stefano di Perche.\nIncarichi ecclesiastici.\nDurante la permanenza siciliana, Guglielmo fu proposto per la cattedra arcivescovile di Catania: l'aspirazione dei due fratelli, appoggiata della regina Margherita di Navarra, si rivel\u00f2 avventata, andando a confliggere con gli equilibri di potere e gli interessi di cui era portatore Matteo da Salerno, che riusc\u00ec a imporre suo fratello Giovanni, che fu infatti vescovo dal 1167, ordinato da papa Alessandro III il 26 luglio 1168. Guglielmo ebbe lungamente a lamentarsi dell'esclusione dalla prestigiosa cattedra etnea, ma il suo risentimento sarebbe mutato in accenti di gioia nel giro di pochi anni, alla notizia della morte di Giovanni, da lui interpretata come punizione divina, sepolto dal terremoto che devast\u00f2 Catania nel 1169.\nPreso atto dell'esclusione, le aspettative dei due fratelli dovettero accontentarsi di una destinazione meno prestigiosa: Guglielmo fu nominato abate di una comunit\u00e0 che Chalandon individuava nell'Abbazia di Santa Maria di Maniace, nella competenza dell'arcidiocesi di Messina. Tale ipotesi, nonostante l'adesione accordata da Ludovico Gatto, \u00e8 stata definitivamente scartata da L. Townsend White, che ha identificato il luogo nel monastero di Santa Maria della Matina, sulla Sila, nella diocesi di San Marco Argentano.\nOpere.\n\"Alda\".\nPi\u00f9 che per il suo ruolo al s\u00e9guito del fratello, Guglielmo \u00e8 conosciuto soprattutto per la composizione di un'opera in versi latini (distici elegiaci), la commedia elegiaca \"Alda\", appartenente a un genere letterario fiorito inizialmente nella Francia del XII secolo, con epicentro nella Valle della Loira e a Chartres. Nel prologo (vv. 9-28), Guglielmo afferma di essersi ispirato ad una barbara versione latina di una commedia di Menandro (\"Venerat in linguam nuper peregrina Latinam H\u00e6c de Menandri fabula rapta sinu. Vilis et exul erat, et rustica plebis in ore, Qu\u00e6 fuerat comis vatis in ore sui\"). L'originale \u00e8 stato identificato con una rielaborazione in prosa della commedia perduta \"\u1f08\u03bd\u03b4\u03c1\u03cc\u03b3\u03c5\u03bd\u03bf\u03c2 \u1f22 \u039a\u03c1\u03ae\u03c2\", che Guglielmo deve aver letto durante il soggiorno in Sicilia, regione che manteneva uno stretto rapporto con il mondo greco.\nIl tema licenzioso della commedia \u00e8 un amore impossibile per il giovane Pirro, nobile ridotto in miseria, e la bellissima Alda, orfana di madre. Solo l'espediente classico del travestimento permetter\u00e0 a Pirro di possedere l'amata e a spuntare al recalcitrante e avaro padre di lei un matrimonio riparatore.\nAltre opere.\nDi lui sopravvive il \"De pulice et musca\", una altercatio tra una mosca e una pulce.\nAltre sue opere perdute sono elencate in una lettera scritta dal fratello Pietro intorno al 1174: fino a quella data, si annoverano alcuni componimenti di natura teologica o religiosa (tra cui alcuni sermoni) e la tragedia \"De Flaura et Marco\".\nAttribuzioni congetturali.\n\u00c8 stata anche proposta, in via congetturale, l'identificazione della sua figura con quella del misterioso Ugo Falcando, autore, in elegante latino, della \"Historia\" (o \"Liber\") \"de Regno Sicilie\", un'opera che si esprime con accenti favorevoli a Stefano di Perche e fortemente denigratori nei confronti di Matteo da Salerno."}
{"id": "3352815", "revid": "1543377", "url": "https://it.wikipedia.org/wiki?curid=3352815", "title": "Saori Amakawa", "text": " In seguito la modella, con il nome di Saori Degawa ha vinto anche i concorsi Asahi Beer Image Girl 2001 Idemitsu Calendar Girls 2002. Successivamente ha intrapreso la carriera di conduttrice televisiva ed attrice."}
{"id": "3352823", "revid": "553803", "url": "https://it.wikipedia.org/wiki?curid=3352823", "title": "Copa Claro 2011", "text": "La Copa Claro 2011 \u00e8 stato un torneo di tennis giocato sulla terra rossa nella categoria ATP World Tour 250 series nell'ambito dell'ATP World Tour 2011. \u00c8 stata la 14\u00aa edizione del torneo precedentemente conosciuto come \"Copa Telmex\". Si \u00e8 giocato a Buenos Aires in Argentina, dal 14 al 20 febbraio 2011.\nPartecipanti.\nAltri partecipanti.\nI seguenti giocatori hanno ricevuto una wild-card per il tabellone principale:\nI seguenti giocatori sono entrati nel tabellone principale passando dalle qualificazioni:\nCampioni.\nSingolare.\n Nicol\u00e1s Almagro ha battuto in finale Juan Ignacio Chela 6\u20133, 3\u20136, 6\u20134.\nDoppio.\n Oliver Marach / Leonardo Mayer hanno battuto in finale Franco Ferreiro / Andr\u00e9 S\u00e1, 7\u20136(6), 6\u20133"}
{"id": "3352830", "revid": "486946", "url": "https://it.wikipedia.org/wiki?curid=3352830", "title": "Copa Claro", "text": ""}
{"id": "3352832", "revid": "24823", "url": "https://it.wikipedia.org/wiki?curid=3352832", "title": "Jeppesen Stadium", "text": ""}
{"id": "3352833", "revid": "1305772", "url": "https://it.wikipedia.org/wiki?curid=3352833", "title": "Guglielmo di Blois (disambigua)", "text": "Guglielmo di Blois (fr. Guillaume de Blois), pu\u00f2 riferirsi a:"}
{"id": "3352834", "revid": "46291", "url": "https://it.wikipedia.org/wiki?curid=3352834", "title": "Telekia speciosa", "text": "La Telekia maggiore (nome scientifico Telekia speciosa ) \u00e8 una pianta erbacea, perenne a fiori gialli, appartenente alla famiglia delle Asteraceae.\nEtimologia.\nIl nome generico (\"Telekia\") sembra sia stato dato dal botanico Baumgarten in onore del suo amico ungherese il conte Samuel Teleki de Sz\u00e9k (1739 \u2013 1822); mentre L'epiteto specifico (\"speciosa\") deriva dal latino (\"speciosum\") e significa \u201cdi bella apparenza\u201d, \u201cdi gradevole aspetto\u201d.\nIl binomio scientifico attualmente accettato (\"Telekia speciosa\") \u00e8 stato proposto dal naturalista tedesco Johann Christian Daniel von Schreber (1739 \u2013 1810) posizionato inizialmente nel genere \"Buphthalmum\", perfezionato e assegnato successivamente all'attuale genere dal medico e botanico tedesco Johann Christian Gottlob Baumgarten (1765-1843) in una pubblicazione del 1817.\nDescrizione.\nQueste piante possono arrivare al massimo a 20 dm di altezza (media: 8 \u2013 12 dm). La forma biologica della specie \u00e8 emicriptofita scaposa (H scap); ossia sono piante perennanti con gemme poste al livello del suolo con fusto allungato e mediamente foglioso. \nRadici.\nLe radici sono secondarie da rizoma.\nFoglie.\nLe foglie sono a lamina intera a forma ovata (soprattutto quelle inferiori) e con margini dentati e apice acuto. Le foglie lungo il caule sono a disposizione alternata; quelle superiori sono pi\u00f9 piccole rispetto a quelle basali e sono sessili o peduncolate, ma non abbraccianti il caule. Dimensione delle foglie basali: larghezza 20\u00a0cm; lunghezza 25\u00a0cm.\nInfiorescenza.\nL'infiorescenza \u00e8 formata da medi capolini su pi\u00f9 ramificazioni (i capolini per ogni pianta sono superiori all'unit\u00e0 e formano dei corimbi irregolari). La struttura dei capolini \u00e8 quella tipica delle Asteraceae: un peduncolo sorregge un involucro composto da pi\u00f9 squame ovate e ripiegate ad uncino a disposizione embricata (a spirale) e poste in 3 - 4 serie che fanno da protezione al ricettacolo provvisto di pagliette ovate sul quale s'inseriscono due tipi di fiori: quelli esterni ligulati di colore giallo brillante, molto pi\u00f9 lunghi dell'involucro disposti su un'unica serie e quelli interni tubulosi di colore giallo pi\u00f9 scuro. Diametro dell'involucro: 2\u00a0cm. Dimensione delle squame: larghezza 6\u00a0mm; lunghezza 12\u00a0mm. Diametro dei capolini: 5 \u2013 8\u00a0cm.\nFiore.\nI fiori sono zigomorfi (quelli ligulati), attinomorfi(quelli tubulosi); sono inoltre tetra-ciclici (formati cio\u00e8 da 4 verticilli: calice \u2013 corolla \u2013 androceo \u2013 gineceo) e pentameri (calice e corolla formati da 5 elementi). Sono inoltre ermafroditi, pi\u00f9 precisamente i fiori del raggio (quelli ligulati) sono femminili; mentre quelli del disco centrale (tubulosi) sono bisessuali.\nFrutti.\nI frutti sono degli acheni con pappo ridotto ad una coroncina membranosa dentata. L'epidermide dell'achenio \u00e8 caratterizzata da lunghi cristalli. La forma degli acheni \u00e8 cilindrica o prismatica e sono tutti uguali fra di loro.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza della \"T. speciosa\" (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). Il genere di appartenenza (\"Telekia\") \u00e8 composto da poche specie e secondo alcuni autori non ammontano a pi\u00f9 di mezza dozzina.\nIl basionimo per questa specie \u00e8: \"Buphthalmum speciosum\" \nIl numero cromosomico di \"T. speciosa\" \u00e8: 2n = 20.\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nSpecie simili.\nNell'ambito del genere \"Telekia\" una specie molto simile a quella di questa voce \u00e8 \"Telekia speciosissima\" . Si differenzia per l'infiorescenza formata da un solo capolino e per le foglie a consistenza coriacea e di tipo cuoriforme abbraccianti il caule. Secondo le ultime checklist della flora spontanea italiana questa specie andrebbe assegnata ad un altro genere: \"Xerolekia speciosissima\" ."}
{"id": "3352835", "revid": "110157", "url": "https://it.wikipedia.org/wiki?curid=3352835", "title": "Campionati italiani di sci alpino 2011", "text": "I Campionati italiani di sci alpino 2011 si sono svolti a Courmayeur, La Thuile e Pila dal 21 al 27 marzo. Il programma ha incluso gare di discesa libera, supergigante, slalom gigante, slalom speciale e supercombinata, tutte sia maschili sia femminili.\nTrattandosi di competizioni valide anche ai fini del punteggio FIS, vi hanno partecipato anche sciatori di altre federazioni, senza che questo consentisse loro di concorrere al titolo nazionale italiano.\nRisultati.\nUomini.\nDiscesa libera.\nData: 23 marzo\nLocalit\u00e0: La Thuile\nSupergigante.\nData: 25 marzo\nLocalit\u00e0: La Thuile\nSlalom gigante.\nData: 26 marzo\nLocalit\u00e0: La Thuile\nSlalom speciale.\nData: 27 marzo\nLocalit\u00e0: La Thuile\nSupercombinata.\nData: 24 marzo\nLocalit\u00e0: La Thuile\nDonne.\nDiscesa libera.\nData: 23 marzo\nLocalit\u00e0: Pila\nSupergigante.\nData: 25 marzo\nLocalit\u00e0: Pila\nSlalom gigante.\nData: 26 marzo\nLocalit\u00e0: Courmayeur\nSlalom speciale.\nData: 27 marzo\nLocalit\u00e0: Courmayeur\nSupercombinata.\nData: 24 marzo\nLocalit\u00e0: Pila"}
{"id": "3352836", "revid": "74801", "url": "https://it.wikipedia.org/wiki?curid=3352836", "title": "Liisi Beckmann", "text": "Biografia.\nNasce Liisi Meronen il 7 dicembre del 1924 in Carelia e studia arte a Helsinki. Si trasferisce in Italia alla fine degli anni '50 e lavora nello Studio Sviluppo della Rinascente di Milano. La pi\u00f9 famosa collaborazione dell'artista con le aziende di settore \u00e8 sicuramente quella con Zanotta, per la quale disegna nel 1966 la poltrona Karelia, ispirata alla sua terra d'origine e rimessa in produzione a partire dal 2007, e nel 1975 il tavolo Arcibaldo. Collabora inoltre con diverse altre aziende, come Gabbianelli, Driade e la vetreria Vistosi. Verso la fine della sua vita torna in Finlandia, dove morir\u00e0 nel 2004."}
{"id": "3352840", "revid": "121418671", "url": "https://it.wikipedia.org/wiki?curid=3352840", "title": "Longo (famiglia veneziana)", "text": "I Longo furono una famiglia patrizia veneziana, annoverata fra le cosiddette \"Case Nuove\".\nStoria.\nPoche e incerte sono le informazioni sull'origine di questa antica famiglia, che talune fonti asseriscono essere oriunda di Padova o Rimini. Alcuni la ritengono presente in laguna gi\u00e0 dal 560 (o forse anche prima), poich\u00e9 in quell'anno sarebbe attestato un Luca Longo, \"magister equitum\", che fece costruire vari edifici civili e religiosi del primitivo insediamento di Rivoalto.\nNel 1268 Gerardo Longo \u00e8 nominato Supremo Comandante degli Eserciti della Repubblica.\nEsclusi dal patriziato alla serrata del Maggior Consiglio del 1297, vi furono reintegrati nel 1381 nelle persone di Nicol\u00f2 e Lorenzo Longo, distintisi per particolare valore militare nella guerra di Chioggia contro Genova.\nDelle attivit\u00e0 della famiglia rimangono poche tracce a causa della scarsa partecipazione alla vita politica. \nI Longo acquisirono nuova fama in occasione della prima guerra Turco-Veneziana quando nel 1470 l'ammiraglio Girolamo Longo venne catturato e impalato. Pare che per il suo valore nel combattimento gli fosse stata concessa la libert\u00e0 a patto della conversione, ma egli rifiut\u00f2 affermando davanti al sultano \"sono Veneziano e morir\u00f2 Cristiano\" . Il Doge Cristoforo Moro concesse esequie solenni in onore dell'ammiraglio.\nLa famiglia nei secoli successivi torn\u00f2 a tenersi in disparte dalla politica attiva preferendo dedicarsi all'attivit\u00e0 notarile per diverse generazioni.\nAlla caduta della Serenissima e \ncon l'arrivo degli austriaci in Veneto, i Longo ottennero la conferma della propria nobilt\u00e0 con Sovrana Risoluzione del 16 novembre 1817.\nInizialmente impegnati nella politica e nell'amministrazione durante il dominio austriaco presto la famiglia si trasfer\u00ec nell'entroterra."}
{"id": "3352841", "revid": "553803", "url": "https://it.wikipedia.org/wiki?curid=3352841", "title": "Copa Claro 2011 - Singolare", "text": "Il singolare del Copa Claro 2011 \u00e8 stato un torneo di tennis facente parte dell'ATP World Tour 2011.\nIl detentore del titolo era Juan Carlos Ferrero, che non ha potuto difenderlo a causa di un'operazione al polso e al ginocchio. In finale Nicol\u00e0s Almagro ha battuto Juan Ignacio Chela per 6-3, 3-6, 6-4."}
{"id": "3352844", "revid": "199745", "url": "https://it.wikipedia.org/wiki?curid=3352844", "title": "Telekia maggiore", "text": ""}
{"id": "3352851", "revid": "120059260", "url": "https://it.wikipedia.org/wiki?curid=3352851", "title": "Gastaldi", "text": ""}
{"id": "3352852", "revid": "1573940", "url": "https://it.wikipedia.org/wiki?curid=3352852", "title": "Morone saxatilis", "text": "Morone saxatilis (), comunemente noto come persico spigola, \u00e8 un pesce osseo marino e d'acqua dolce della famiglia dei Moronidae.\nDistribuzione e habitat.\nQuesta specie \u00e8 diffusa nelle acque marine costiere dell'Oceano Atlantico occidentale tra il Canada meridionale e la Florida settentrionale nonch\u00e9 nel nord del Golfo del Messico e nel tratto inferiore dei fiumi che sfociano in queste acque. \u00c8 stato introdotto in svariati paesi tra cui Russia e Turchia e in diversi stati degli USA di cui non \u00e8 originario. In Italia \u00e8 stato introdotto l'ibrido fertile tra questa specie e \"Morone chrysops\", anche detto palmetto. Predilige una temperatura tra gli 8 \u00b0C ed i 25 \u00b0C. In mare vive in zone costiere riparate ed, essendo anadromo penetra nei fiumi in primavera per la riproduzione. Esistono anche alcune popolazioni \"landlocked\" ovvero che trascorrono tutta la vita in acque dolci.\nDescrizione.\nQuesto pesce ha aspetto generale simile a quello della spigola europea ma ha corpo nettamente pi\u00f9 alto: l'altezza del corpo \u00e8 compresa tra 3,4 e 4,2 volte nella lunghezza totale; il corpo \u00e8 piuttosto compresso lateralmente. Ha due pinne dorsali separate, la prima con 9 - 11 spine, la seconda con una spina e 10 - 13 raggi molli. La pinna caudale \u00e8 omocerca e biloba.\nLa colorazione di fondo \u00e8 argentea ma sui fianchi sono presenti alcune striature scure ben distinte, irregolari come numero e spesso con interruzioni e sfasamenti. Queste linee partono dall'opercolo branchiale e arrivano fino al peduncolo caudale.\nHa una lunghezza massima di 200 cm (media 120 cm). Il peso massimo noto \u00e8 di 57 kg.\nBiologia.\nLa durata massima di vita di \u00e8 di 30 anni.\nAlimentazione.\n\u00c8 un animale a dieta non specializzata, che si pu\u00f2 facilmente adattare alle prede presenti nel suo habitat. Le larve sono zooplanctofaghe, i giovanili si cibano di invertebrati acquatici e gli adulti sono prevalentemente piscivori ma possono cacciare anche crostacei, cefalopodi e altri invertebrati.\nRiproduzione.\nSmette di alimentarsi appena prima della riproduzione, che avviene in acque dolci. Ogni femmina pu\u00f2 deporre fino a tre milioni di uova che sono pelagiche cos\u00ec come le larve che si schiudono entro tre giorni dalla deposizione.\nPesca.\nQuesta specie ha notevole importanza per la pesca commerciale e sportiva nei territori d'origine. Viene catturata con lenze di vario tipo, reti da posta e nasse. \u00c8 anche oggetto di piscicoltura.\nConservazione.\nQuesta specie ha popolazioni generalmente in buono stato e non \u00e8 considerata minacciata. Le popolazioni della baia di Chesapeake, del fiume Hudson e della baia di Albemarle hanno mostrato forti riduzioni numeriche a causa della sovrapesca ma limiti pi\u00f9 stringenti alla cattura e la liberazione di avannotti di allevamento ha risolto il problema. Anche la popolazione (introdotta) dell'estuario del fiume Sacramento in California \u00e8 in forte declino fin dagli sessanta del XX secolo a causa del forte inquinamento idrico."}
{"id": "3352855", "revid": "287204", "url": "https://it.wikipedia.org/wiki?curid=3352855", "title": "Open 13 2011", "text": "L'Open 13 2011 \u00e8 stato un torneo di tennis giocato sul cemento indoor. \u00c8 stata la 18\u00aa edizione del Open 13 facente parte dell'ATP World Tour 250 series nell'ambito dell'ATP World Tour 2011. Si \u00e8 giocato al Palais des Sports di Marsiglia in Francia, dal 14 al 20 febbraio 2011.\nPartecipanti.\nAltri partecipanti.\nI seguenti giocatori hanno ricevuto una wild-card per il tabellone principale:\nI seguenti giocatori sono entrati in tabellone passando dalle qualificazioni:\nCampioni.\nSingolare.\n Robin S\u00f6derling ha battuto in finale Marin \u010cili\u0107 per 68-7, 6-3, 6-3.\nDoppio.\n Robin Haase / Ken Skupski hanno battuto in finale Julien Benneteau / Jo-Wilfried Tsonga, 6\u20134, 6\u20137(4), [13-11]"}
{"id": "3352865", "revid": "490801", "url": "https://it.wikipedia.org/wiki?curid=3352865", "title": "Libiamo nei lieti calici", "text": ""}
{"id": "3352866", "revid": "1305772", "url": "https://it.wikipedia.org/wiki?curid=3352866", "title": "Buzz Aldrin's Race into Space", "text": "Buzz Aldrin's Race Into Space, noto anche come BARIS, \u00e8 un videogioco di strategia gestionale e simulazione del 1993. Il giocatore assume il ruolo di amministratore della NASA o di capo del Programma spaziale sovietico con l'obiettivo di essere il primo a effettuare un allunaggio con successo.\nBARIS fu pubblicato nel 1993 come versione per computer di \"LIFTOFF!\", gioco da tavolo del 1989 creato da Fritz Bronner. Nel 1994 fu ripubblicato su CD-ROM in una nuova versione comprendente tutti gli aggiornamenti della versione precedente, nuovi video riguardanti le missioni e nuove modalit\u00e0 multiplayer.\nGli sviluppatori si impegnarono per mantenere l'accuratezza storica, includendo tutti i principali veicoli spaziali e le proposte alternative che furono considerate al tempo, facendo per\u00f2 semplificazioni e compromessi per non minare il bilanciamento e la complessit\u00e0 del gioco.\nAnche l'astronauta della NASA Buzz Aldrin, secondo uomo a metter piede sulla Luna fu consultato, e diede il permesso di inserire il suo nome nel titolo."}
{"id": "3352869", "revid": "92723", "url": "https://it.wikipedia.org/wiki?curid=3352869", "title": "Open 13 2011 - Qualificazioni singolare", "text": "Le qualificazioni del singolare dell'Open 13 2011 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3352870", "revid": "767487", "url": "https://it.wikipedia.org/wiki?curid=3352870", "title": "Lady Wu", "text": "Lady Wu (\u5433\u592b\u4eba)(...-202) era la moglie del signore della guerra Sun Jian, che visse nel periodo della tarda Dinastia Han della storia cinese. Ebbe cinque figli: quattro maschi, Sun Ce, Sun Quan, Sun Yi, Sun Kuang, e una figlia, Sun Shangxiang. Era una discendente della stirpe reale dello Stato di Wu del Periodo delle Primavere e degli Autunni.\nBiografia.\nLady Wu perse i genitori in tenera et\u00e0 e visse con suo fratello minore, Wu Jing, finch\u00e9 Sun Jian sent\u00ec parlare della sua bellezza e del suo carattere dolce e decise di sposarla. I parenti di Lady Wu disapprovavano Sun Jian, che vedevano come un furfante pigro, e decisero cos\u00ec di declinare la proposta. Sun Jian era imbarazzato ed arrabbiato per la loro decisione. Lady Wu chiese ai suoi parenti: E cos\u00ec approvarono il matrimonio con Sun Jian."}
{"id": "3352871", "revid": "767487", "url": "https://it.wikipedia.org/wiki?curid=3352871", "title": "Chage &amp; Aska", "text": " sono un duo musicale giapponese composto dai due cantautori della prefettura di Fukuoka, (nato il 6 gennaio 1958) e (nato il 24 febbraio 1958). Al 2011 hanno pubblicato quaranta album ed oltre trentuno milioni di dischi in Giappone.\nStoria.\nFormatisi a met\u00e0 anni settanta su suggerimento della divisione artisti della Yamaha Music Foundation. Nel 1980 il duo pubblica il loro primo singolo di successo \"Banri no Kawa\", a cui sono seguiti una serie di successi pubblicati ad intervalli irregolari per tutti gli anni ottanta. Tuttavia, grazie all'enorme successo di \"Hajimari ha Itsumo Ame\" singolo solista di Aska del 1991 ed alle numerose partecipazioni televisive del duo, \u00e8 soltanto che negli anni novanta che Chage &amp; Aska raggiungono il picco del loro successo. I singoli pubblicati in quel periodo, \"Say Yes\", \"Yah Yah Yah\", \"If\", \"Heart\", \"Meguri Ai\", vendono circa cinque milioni di copie. Soprattutto \"Say Yes\" e \"Yah Yah Yah\" da soli vendono oltre due milioni di copie a testa. Inoltre il singolo \"Say Yes\", pubblicato nel 1991, \u00e8 il sesto singolo di maggior successo nella storia della classifica Oricon.\nChage &amp; Aska hanno anche tentato di sfondare sul mercato mondiale, specialmente statunitense. La Yamaha ha infatti pubblicato una compilation di cover di Chage &amp; Aska interpretati da artisti internazionali come (Maxi Priest featuring Shaggy, Lisa Stansfield, Chaka Khan, Michael Hutchence, Alejandro Sanz, Cathy Dennis, Apache Indian, Boy George, Richard Marx, Londonbeat, Marianne Faithfull e Wendy Matthews).\nNel 1994 il video musicale prodotto per il singolo \"On Your Mark\" \u00e8 stato realizzato completamente in animazione e diretto da Hayao Miyazaki, direttore dello Studio Ghibli."}
{"id": "3352876", "revid": "152625", "url": "https://it.wikipedia.org/wiki?curid=3352876", "title": "Devilish", "text": ""}
{"id": "3352877", "revid": "729019", "url": "https://it.wikipedia.org/wiki?curid=3352877", "title": "Yamaha YM2610", "text": "L'YM2610 OPNB (da \"FM Operator Type-N - Rev. B\") \u00e8 un chip sonoro a 15 canali che fa parte della famiglia di sintetizzatori FM \"OPN\" sviluppata da Yamaha. Deriva dall'YM2608 ed \u00e8 noto per essere stato impiegato nella console e negli arcade \"Neo Geo\" di SNK, oltre che in altri giochi a moneta (tra cui Liquid Kids e Aggressors of Dark Kombat).\nCaratteristiche tecniche.\nL'YM2610 \u00e8 stato usato in abbinamento al convertitore analogico-digitale (DAC) YM3016."}
{"id": "3352879", "revid": "1442080", "url": "https://it.wikipedia.org/wiki?curid=3352879", "title": "Open 13 2011 - Singolare", "text": "Il singolare dell'Open 13 2011 \u00e8 stato un torneo di tennis facente parte dell'ATP World Tour 2011.\nIl detentore del titolo era Micha\u00ebl Llodra, ma \u00e8 stato eliminato ai quarti di finale da Robin S\u00f6derling. Lo svedese ha poi vinto il torneo battendo in finale Marin \u010cili\u0107 per 68-7, 6-3, 6-3.\nTeste di serie.\nLe prime quattro teste di serie passano direttamente al secondo turno:"}
{"id": "3352897", "revid": "124123", "url": "https://it.wikipedia.org/wiki?curid=3352897", "title": "Angelo Pascal", "text": "Biografia.\nAngelo Pascal nacque a Torino, da padre sarto, nell'agosto del 1858, e fu avviato allo studio della matematica e dell'ingegneria. La vocazione artistica prese il sopravvento e lasciata l'universit\u00e0 entr\u00f2 all'Accademia Albertina dove divent\u00f2 uno degli allievi pi\u00f9 brillanti del pittore Andrea Gastaldi.\nInizi\u00f2 con soggetti storici di ispirazione romantica, per poi trasformarsi in un pittore naturalista e paesaggista. Mor\u00ec precocemente all'et\u00e0 di 30 anni, il 18 luglio 1888."}
{"id": "3352910", "revid": "709565", "url": "https://it.wikipedia.org/wiki?curid=3352910", "title": "Filmfare Award per il miglior attore", "text": "Il Filmfare Award per il miglior attore viene assegnato dalla rivista \"Filmfare\" come parte dell'annuale premiazione dei Filmfare Awards, dedicati al cinema indiano. La seguente lista mostra i registi vincitori e nominati di ogni anno."}
{"id": "3352918", "revid": "448172", "url": "https://it.wikipedia.org/wiki?curid=3352918", "title": "Croce maltese", "text": ""}
{"id": "3352919", "revid": "2127271", "url": "https://it.wikipedia.org/wiki?curid=3352919", "title": "Power Windows Tour", "text": "Power Windows Tour \u00e8 l'undicesimo tour ufficiale della band canadese Rush. Il tour \u00e8 formato da 2 parti: il Power Windows Warm-Up Tour, ed il Power Windows Tour effettivo.\nPower Windows Warm-Up Tour.\nStoria.\nCon il \"Power Windows Warm-Up Tour\" i Rush effettuano per l'ultima volta nella loro storia un breve tour di riscaldamento prima di iniziare le registrazioni di nuovo materiale in studio. I concerti, 5 date in Florida senza alcun gruppo di supporto, permettono alla band di testare alcuni brani inediti e di provare altro nuovo materiale durante il soundcheck.\nDurata approssimativa dello show: 120/130 minuti.\nIl \"Power Windows Warm-Up Tour\" \u00e8 stato soprannominato dalla band \"Second Tour of the Nadars\".\nScaletta.\nLa scaletta per questo mini tour \u00e8 molto simile a quella del \"Grace Under Pressure Tour\". Uniche modifiche: vengono inserite, al posto di \"Kid Gloves\", versioni ancora non definitive di \"The Big Money\" e di \"Middletown Dreams\".\nPower Windows Tour.\nStoria.\nSerie di 71 concerti (di cui due annullati) in Canada e Stati Uniti d'America a sostegno del nuovo album \"Power Windows\". I preparativi per questo tour sono molto lunghi ed impegnativi, soprattutto a causa delle difficolt\u00e0 riscontrate nella gestione delle molte apparecchiature elettroniche: ed in effetti in pi\u00f9 di una occasione durante gli show verranno commessi errori proprio legati alla gestione di sequencer e campionatori.\nL'impatto scenografico in questo tour viene migliorato grazie all'impiego di illuminazione elettronica.\nArtisti di supporto ai Rush nel corso del tour: Steve Morse, i Marillion, gli FM, i Fabulous Thunderbirds, i Blue \u00d6yster Cult. Ai concerti presenziano complessivamente 743.254 spettatori.\nDurata approssimativa dello show: 120/130 minuti.\nCome sempre, anche per il \"Power Windows Tour\" viene realizzato il \"Tourbook\", libretto contenente informazioni scritte dal paroliere Peart riguardanti la genesi del nuovo album, fotografie, informazioni sullo staff impegnato nel corso del tour, la discografia completa e schede sui singoli componenti del gruppo; come gi\u00e0 accaduto nel caso di Lifeson dal tourbook di \"Signals\", a partire dal \"Power Windows Tourbook\" anche la scheda di Geddy Lee, anzich\u00e9 descrivere l'equipaggiamento utilizzato, diventa un testo umoristico, surreale ed ironico.\nScaletta.\nDurante le prime date del tour la scaletta deve ancora esser completamente messa a punto e pertanto subisce alcuni aggiustamenti: solo nelle prime due date \"Territories\" \u00e8 seguita da \"The Weapon\"; solo nella seconda serata dopo \"The Weapon\" viene eseguita \"Witch Hunt\"; \"The Weapon\" viene poi definitivamente abbandonata a partire dalla terza data. Dalla sesta serata \"Witch Hunt\" viene spostata in scaletta e posizionata dopo \"Middletown Dreams\". Infine nell'ultima parte del tour, a partire dal 23 aprile, \"New World Man\" viene esclusa dalla setlist.\nDate.\nCalendario completo del tour\nDocumentazione.\nRiguardo al \"Power Windows Tour\" sono reperibili le seguenti testimonianze audio e cartacee:"}
{"id": "3352921", "revid": "124123", "url": "https://it.wikipedia.org/wiki?curid=3352921", "title": "Frank Heller", "text": "Egli scrisse una serie di libri sulle transazioni commerciali in ambito internazionale."}
{"id": "3352924", "revid": "297059", "url": "https://it.wikipedia.org/wiki?curid=3352924", "title": "Gunnar Serner", "text": ""}
{"id": "3352930", "revid": "43121775", "url": "https://it.wikipedia.org/wiki?curid=3352930", "title": "Alien Tour 2011", "text": ""}
{"id": "3352938", "revid": "767487", "url": "https://it.wikipedia.org/wiki?curid=3352938", "title": "Jamie Ness", "text": "Carriera.\nClub.\nNel 2010 debutta con Rangers.\nIl 7 marzo 2011 rinnova il suo contratto fino al 2015.\nIl 3 luglio passa allo Stoke City a parametro zero.\nNazionale.\nConta varie presenze con Nazionali minori scozzesi."}
{"id": "3352942", "revid": "125869931", "url": "https://it.wikipedia.org/wiki?curid=3352942", "title": "Come mi pento", "text": "Come mi pento (conosciuto anche come Ricconi) \u00e8 un cortometraggio comico muto del 1927 diretto da Fred Guiol e Leo McCarey con Laurel &amp; Hardy.\nTrama.\nUn riccone di nome Brittle sposa in stato di ebbrezza una donna in una gabbia di leoni; il fratello della donna pretende a questo punto una gran somma di denaro. Brittle allora si rivolge ad un avvocato, che per\u00f2 si dimostra un incapace. Allora Brittle e il suo maggiordomo cercano di fuggire, ma mentre preparano i bagagli, l'avvocato li avvisa che il cognato, la moglie e la figliastra di Brittle sono nelle vicinanze pronti ad ucciderlo. Il maggiordomo per\u00f2 ha un'idea: travestire l'avvocato da donna. Il trucco viene per\u00f2 presto scoperto e i tre fuggono in un parco giochi inseguiti dai parenti di Brittle.\nDistribuzione.\nIn Italia la comica \u00e8 stato distribuita nel Dvd \"STANLIO E OLLIO - COMICHE INDIMENTICABILI\", da DNA Srl, in versione originale con cartelli in italiano, in un'edizione curata dallo studioso di Storia del Cinema Riccardo Cusin."}
{"id": "3352950", "revid": "287204", "url": "https://it.wikipedia.org/wiki?curid=3352950", "title": "Eclissi solare del 3 novembre 2013", "text": "L'eclissi solare del 3 novembre 2013 \u00e8 stata una eclissi solare ibrida che ha avuto luogo dalle ore 10:04 UTC alle 15:28 UTC. Le eclissi solari ibride sono eclissi piuttosto rare, e avvengono quando in alcuni luoghi della Terra sono viste come totali, mentre in altri come anulari.\n\u00c8 stata visibile dagli Stati Uniti d'America orientali, dal Brasile, da tutta l'Africa, dall'Europa meridionale e dal Medio oriente.\nLa maggior copertura si \u00e8 avuta alle coordinate 3.5N 11.7W, nell'Oceano Atlantico al largo della Liberia alle ore 12:47 UTC."}
{"id": "3352952", "revid": "986213", "url": "https://it.wikipedia.org/wiki?curid=3352952", "title": "Hagop Bedros II Hovsepian", "text": "Biografia.\nDopo dieci anni di vita ascetica nel convento di Sant'Antonio di Kadicha, rientr\u00f2 nella sua citt\u00e0 natale dove, nel 1720, fu ordinato prete dal vescovo Abraham Ardzivian, futuro primo patriarca della Chiesa armeno-cattolica. Esiliato assieme al suo vescovo, costru\u00ec il monastero di Kreim e fece liberare dalla prigionia il vescovo Ardzivian. Una volta rientrato ad Aleppo, fu consacrato vescovo assieme ad altri due sacerdoti della citt\u00e0; i tre nuovo vescovi, il 26 novembre 1740, consacrarono Abraham Ardzivian primo patriarca cattolico armeno. Questi ricevette da Roma la conferma della sua consacrazione nel dicembre del 1742. Alcuni anni dopo dovette nuovamente fuggire dalla sua citt\u00e0 a causa dell'opposizione degli armeni tradizionalisti. Rifugiatosi a Kreim fu scelto da Abramo Pietro I Ardzivian come suo successore sul seggio patriarcale, scelta che fu confermata alla morte del patriarca il 14 ottobre 1749. Durante i suoi quattro anni di patriarcato fu costruito il convento di Bzoummar, dove egli trasfer\u00ec la sede del patriarcato armeno-cattolico.\nGenealogia episcopale.\nLa genealogia episcopale \u00e8:"}
{"id": "3352957", "revid": "290948", "url": "https://it.wikipedia.org/wiki?curid=3352957", "title": "Vaso Dewar", "text": ""}
{"id": "3352963", "revid": "57342", "url": "https://it.wikipedia.org/wiki?curid=3352963", "title": "Tullio Gaetano Minelli", "text": "Biografia.\nUltimogenito di Antonio, maestro dell'arte della stampa, e di Luisa Kiriaki, si laurea in Giurisprudenza a Padova nel 1871. Allievo dell'economista Luigi Luzzatti, il giovane Minelli si trasferisce a Roma come segretario di Quintino Sella.\nNel 1881, fallito il tentativo di costituire un nuovo ministero Sella, rientra a Rovigo e nel giugno dello stesso anno si sposa a Trieste con Luisa Serravallo, figlia dell'editore triestino Jacopo. Dalla coppia nasceranno Antonio (1882) e Isabella (1884). Nel 1883 succede al padre nella gestione della stamperia, ricoprendo contestualmente cariche pubbliche locali. Si cimenta con la politica, qualificandosi come \u201cmoderato\u201d nel gruppo liberale rodigino dei sostenitori di Crispi, ricoprendo cariche pubbliche sempre pi\u00f9 importanti. Deputato nella XVII legislatura (1890-1892), rimane vedovo della prima moglie e nel 1890 si risposa con Elisa Piva, appartenente ad una delle famiglie pi\u00f9 rappresentative di Rovigo, dalla quale nasceranno altri due figli: Luisa (1891) e Carlo (1898).\nDopo essersi scontrato con Nicola Badaloni nella campagna elettorale del 1893, si accosta alle idee progressiste e liberali propugnate dal foglio \u201c\"L'Adriatico\"\u201d. Lo scontro finale con i conservatori locali capeggiati da Giovan Battista Casalini, si accentua dopo la sua rielezione a consigliere provinciale. Tali vicissitudini non lo scoraggiano a ricandidarsi con successo alle politiche del 1896, sempre nella lista monarchico-costituzionale, nel collegio di Este-Monselice. Tenta un ultimo rilancio nelle politiche del 1897, ma fallisce, anche per la campagna diffamatoria montata dai suoi avversari di partito, come riportato nel repertorio \"I grandi del Polesine\" (1992).\nSconfitto politicamente e costretto a cedere la tipografia, il Minelli si convince a quel punto dell'opportunit\u00e0 di dimettersi da ogni carica pubblica e di abbandonare Rovigo per trasferirsi, assieme alla famiglia, a Roma, dove, gi\u00e0 direttore del giornale \"Cooperazione e Previdenza\", rientra nell'agone giornalistico. Nel periodo romano apre anche un'istruttoria destinata a Giuseppe Zanardelli, che, sulla base dell'esperienza maturata al Ministero delle Finanze con Sella e nei consigli d'amministrazione degli istituti di credito, si era ripromesso di nominarlo commissario governativo in Basilicata. Ci\u00f2 in vista dei provvedimenti che il governo stava studiando a favore di quella regione, ma, alla fine del 1903, il governo cade e cos\u00ec la nomina sfuma.\nLa morte lo coglie nell'aprile del 1904. Al Minelli - che studi\u00f2 con profondit\u00e0 le questioni attinenti al credito, alla cooperazione e alla beneficenza pubblica - Jessie White Mario lasci\u00f2 scritto - vanno le lodi meritate per aver iniziato e sostenuto in Parlamento e nel Consiglio Provinciale di Rovigo la causa dell'infanzia abbandonata in genere, e dei figli illegittimi in ispecie. J.W. Mario lasci\u00f2 anche scritto: la piccola patriottica provincia di Rovigo \u2013 prima in Italia - ha avuto l'audacia di abolire nel 1888 il suo Brefotrofio, vergognandosi di spendere settantacinquemila lire annue per uccidere il cinquantasei per cento dei figli illegittimi affidati alla beneficenza pubblica."}
{"id": "3352968", "revid": "287204", "url": "https://it.wikipedia.org/wiki?curid=3352968", "title": "Yamaha YM2612", "text": "L'YM2612 OPN2 (da \"FM Operator Type-N - Rev. 2\") \u00e8 un chip sonoro a 6 canali sviluppato da Yamaha. Succede alla famiglia di sintetizzatori FM \"OPN\" i cui chip sono stati usati in molti giochi arcade e schede audio per computer. L'YM2612 \u00e8 stato prodotto anche con tecnologia CMOS: questa versione \u00e8 stata messa in commercio con il nome di YM3438 OPN2C.\nL'YM2612 \u00e8 noto principalmente per essere stato impiegato nelle console Sega Mega Drive/Sega Genesis e nei computer Fujitsu FM Towns. Come YM3438 \u00e8 stato impiegato in diversi sistemi arcade di SEGA, tra cui il \"Mega-Play\", il \"System 18\" ed il \"System 32\".\nCaratteristiche.\nL'YM2612 deriva dall'YM2608, rispetto al quale registra l'assenza di diversi moduli tra cui l'ADPCM, il \"Rhythm Sound System\", il generatori sonori programmabili SSG e le porte di input/output di uso generico GPIO. L'YM2612 integra inoltre un miscelatore semplificato con un DAC integrato.\nQueste sono le sue caratteristiche principali:\nLa maggior differenza fra l'YM2612 e l'YM2608 \u00e8 la rimozione del miscelatore con accumulatore, al cui posto \u00e8 stato inserito un pi\u00f9 semplice multiplatore audio a divisione di tempo che invia l'output 1 canale alla volta. Un filtro sonoro esterno riduce il disturbo generato dal miscelatore pi\u00f9 semplice, che ha di riflesso anche un effetto negativo sulla qualit\u00e0 audio finale.\nIl sesto canale opera come un surrogato del canale PCM nel senso il chip pu\u00f2 riprodurre dei campioni sonori ad 8 bit in modulazione PCM: attivando il registro \"DAC enable\" si disattiva la modulazione di frequenza su quel canale, ed i dati PCM sono scritti usando un registro ad 8 bit. L'YM2612 non ha per\u00f2 nessun controllo sulla frequenza e sul buffer di quel canale, operazioni che devono essere eseguite via software dalla CPU."}
{"id": "3352969", "revid": "1494169", "url": "https://it.wikipedia.org/wiki?curid=3352969", "title": "Prima persona", "text": ""}
{"id": "3352970", "revid": "288127", "url": "https://it.wikipedia.org/wiki?curid=3352970", "title": "Materiale genetico", "text": ""}
{"id": "3352971", "revid": "287204", "url": "https://it.wikipedia.org/wiki?curid=3352971", "title": "Periderma", "text": "In istologia vegetale, si indica con periderma l'insieme di tessuti tegumentali di origine secondaria che si forma in seguito all'attivit\u00e0 del fellogeno.\nOltre a quest'ultimo comprende il sughero (posizionato verso l'esterno) e il felloderma (posizionato verso l'interno).\n\u00c8 un complesso di differenti tipi di tessuti che sostituisce l\u2019epidermide nei fusti e nelle radici in struttura secondaria. Non si trova quindi in tutte le specie vegetali. \n\u00c8, per esempio, ci\u00f2 che noi indichiamo come \"corteccia\" o scorza di un albero. \nIn molte dicotiledoni e nelle gimnosperme, il periderma si forma gi\u00e0 nel primo anno di crescita. Nel fusto, il primo fellogeno si origina dalla dedifferenziazione delle cellule nella corteccia. In molte specie per\u00f2 pu\u00f2 anche originarsi direttamente dall'epidermide."}
{"id": "3352975", "revid": "123423963", "url": "https://it.wikipedia.org/wiki?curid=3352975", "title": "Associazione nazionale mutilati e invalidi civili", "text": "L'Associazione nazionale mutilati e invalidi civili, maggiormente nota con l'acronimo ANMIC, \u00e8 l'Ente di diritto pubblico con sede a Roma che rappresenta e tutela i diritti dei disabili a livello normativo e legislativo nei confronti degli organi dello stato italiano. A seguito dell'entrata in Europa l'associazione \u00e8 parte della Federazione internazionale delle persone con disabilit\u00e0 fisica (Fimitic) e del Consiglio italiano della disabilit\u00e0 per i rapporti con l\u2019Unione Europea (Cidue); fondata nel 1956, e riconosciuta dalla legge 23 aprile 1965, n. 458, si configura come \"ente morale\" mediante il decreto del Presidente della Repubblica 23 dicembre 1978. Chiunque, trovandosi nelle condizioni previste dall'articolo 5, pu\u00f2 divenire socio dell'associazione . L'associazione nei primi anni della sua fondazione era denominata Libera associazione nazionale mutilati e invalidi civili (LANMIC). L'associazione opera su tutto il territorio italiano attraverso 103 sedi in ogni capoluogo di provincia.\nCompetenze.\nIl personale dell'ANMIC si occupa della verifica e del controllo sull'operato di tutte le commissioni mediche per il riconoscimento dell'invalidit\u00e0 civile, coordina le commissioni del collocamento al lavoro, redige il tariffario delle protesi presso il Ministero della Sanit\u00e0, presiede le commissioni mediche di Stato e di ricorso per il riconoscimento dell'invalidit\u00e0 civile .\nNumeri.\nAttualmente l'associazione risulta presente su tutto il territorio nazionale con 19 sedi regionali e 103 sedi provinciali. Si sono costituite ad oggi oltre 350 delegazioni locali nei principali comuni Italiani.\nStoria.\nL'ANMIC fu fondata nel 1956 a Taranto, inizialmente con denominazione LANMIC, per iniziativa di Alvido Lambrilli, Franco Quaranta, e Raffaele Leone. Nel 1957 indice la prima manifestazione popolare per il sostegno alle persone disabili; nel 1960 indice il primo congresso nazionale sul tema della disabilit\u00e0; nel 1965 l'emanazione della legge 458 riveste l'ANMIC del ruolo di Ente di diritto pubblico, sempre in quest'anno il Comitato Presidenziale dei disabili invia alcuni membri dell'associazione al fine di costituire un percorso comune con gli USA sul tema della disabilit\u00e0. L'anno pi\u00f9 importante per l'associazione si ritiene essere il 1969 quando ottiene l'emanazione della legge 743 la quale raddoppia l'entit\u00e0 dell'assegno mensile di invalidit\u00e0 e permette la costituzione dei gruppi operanti in seno alle aziende; tuttavia l'associazione rivendica come anno pi\u00f9 importante il 1971, nel quale ottiene dal Parlamento l'emanazione della legge 118 che prevede l'abbattimento delle barriere architettoniche. Nel 1980 l'associazione ottiene altre due leggi, rispettivamente la legge 33, che introduce la pensione d'invalidit\u00e0 con calcolo in rapporto al reddito, e la legge 18, che regola l'erogazione dell'assegno di accompagnamento ai familiari di persone disabili. Nel 1991 ottiene l'abolizione delle Commissioni mediche militari riguardo l'invalidit\u00e0 civile con ripristino delle commissioni mediche di Stato; nel 1997 viene insignita del riconoscimento internazionale \"Together for Peace Foundation\", accreditando cos\u00ec l'operato dell'associazione a livello globale. Nel 1998 l'associazione, forte del crescente sostegno, chiede ed ottiene l'erogazione dell'assistenza domiciliare e di forme di aiuto personale ai portatori di disabilit\u00e0, fino ad arrivare, l'anno successivo, alla promulgazione della legge 68/99 sul collocamento obbligatorio al lavoro dei disabili; negli anni successivi l'associazione ha ottenuto ingenti sgravi fiscali per le persone disabili e l'esonero da visite mediche per i soggetti con patologie o menomazioni stabilizzate; ha inoltre promosso la promulgazione della legge 6/2004 del 9 gennaio 2004, la quale istituisce la figura dell'amministratore delegato per persone disabili. L'associazione a tutt'oggi \u00e8 operativa in seno al Consiglio europeo, al Parlamento italiano ed al consiglio internazionale delle persone disabili tramite la Fimitic."}
{"id": "3352978", "revid": "767487", "url": "https://it.wikipedia.org/wiki?curid=3352978", "title": "La sposa dell'imperatore", "text": "La sposa dell'imperatore (\"Jodhaa-Akbar\", Hindi: \u091c\u094b\u0927\u093e \u0905\u0915\u092c\u0930) \u00e8 un film indiano distribuito il 15 febbraio 2008. \u00c8 stato diretto e prodotto da Ashutosh Gowariker, regista del film nominato agli oscar \"Lagaan\" del 2001. Protagonisti del film sono Hrithik Roshan e Aishwarya Rai Bachchan. Il film, girato a Karjat ha dato via a ampie ricerche storiche prima dell'inizio della realizzazione.\nIl film ruota intorno alla relazione fra l'Imperatore moghul musulmano Akbar, interpretato da Hrithik Roshan e la Principessa Hindu rajput Jodhabai che divenne sua moglie, interpretata da Aishwarya Rai Bachchan. La colonna sonora del film \u00e8 composta da A. R. Rahman, ed \u00e8 stata resa disponibile su album discografico il 19 gennaio 2008. Il film ha vinto l'Audience Award come miglior film in lingua straniera in occasione del S\u00e3o Paulo International Film Festival, due premi al Golden Minbar International Film Festival, sette Star Screen Awards e cinque Filmfare Awards, oltre che due nomination agli Asian Film Awards. \"The Charlotte Observer\" ha posizionato \"Jodhaa Akbar\" al secondo posto nella classifica dei migliori film del 2008.\nTrama.\nStoria di un matrimonio di convenienza politico del sedicesimo secolo fra l'Imperatore moghul Akbar e la Principessa rajput Jodhaa.\nIl successo politico non conosceva limiti per l'Imperatore Akbar. Dopo essersi assicurato il dominio sull'Hindu Kush, il suo impero si estese dall'Afghanistan al golfo del Bengala e dall'Himalaya al fiume Narmada. Attraverso un abile miscela fra diplomazia, intimidazione e forza bruta, Akbar vinse la fedelt\u00e0 dei rajput. Questa fedelt\u00e0 per\u00f2 non era universale. Maharana Pratap e molti altri rajput avevano sempre considerato Akbar come un \"semplice\" invasore straniero. Maharana Pratap aveva inoltre vietato i matrimonio fra i rajput che avevano dato le loro figlie in spose ai mughul.\nAl fine di rafforzare ulteriormente i suoi rapporti con il popolo rajput, Akbar sposa Jodhaa, coraggiosa Principessa rajput, figlia del Re Bharmal di Amer. Tuttavia Jodhaa \u00e8 molto risentita del fatto di essere stata ridotta ad una mera pedina politica all'interno di un matrimonio di convenienza e odia Akbar. La pi\u00f9 grande sfida per Akbar sar\u00e0 quella di riuscire a conquistare l'amore di Jodhaa."}
{"id": "3352980", "revid": "256896", "url": "https://it.wikipedia.org/wiki?curid=3352980", "title": "Festa di san Valentino", "text": ""}
{"id": "3352990", "revid": "1305772", "url": "https://it.wikipedia.org/wiki?curid=3352990", "title": "Ovolo", "text": ""}
{"id": "3352994", "revid": "834", "url": "https://it.wikipedia.org/wiki?curid=3352994", "title": "O\u00b2 (FireHouse)", "text": ""}
{"id": "3352995", "revid": "1043175", "url": "https://it.wikipedia.org/wiki?curid=3352995", "title": "Kazuma Watanabe (calciatore)", "text": "Biografia.\n\u00c8 il fratello minore del calciatore Daig\u014d Watanabe.\nCarriera.\nIl 7 ottobre 2020, realizza una doppietta nel 2-1 esterno al che gli permette di raggiungere il traguardo dei 100 gol in J1 League."}
{"id": "3352996", "revid": "196390", "url": "https://it.wikipedia.org/wiki?curid=3352996", "title": "Elaine S. Shapiro", "text": ""}
{"id": "3352999", "revid": "339392", "url": "https://it.wikipedia.org/wiki?curid=3352999", "title": "Paisios (Patriarca ortodosso di Gerusalemme)", "text": ""}
{"id": "3353000", "revid": "122871", "url": "https://it.wikipedia.org/wiki?curid=3353000", "title": "Yamaha YM3438", "text": ""}
{"id": "3353002", "revid": "834", "url": "https://it.wikipedia.org/wiki?curid=3353002", "title": "Palazzina Lixi (Cagliari)", "text": ""}
{"id": "3353003", "revid": "834", "url": "https://it.wikipedia.org/wiki?curid=3353003", "title": "Palazzo Carmelo (Cerignola)", "text": ""}
{"id": "3353005", "revid": "1305772", "url": "https://it.wikipedia.org/wiki?curid=3353005", "title": "Palazzo Della Rovere", "text": ""}
{"id": "3353007", "revid": "834", "url": "https://it.wikipedia.org/wiki?curid=3353007", "title": "Palazzo della Rovere", "text": ""}
{"id": "3353009", "revid": "1305772", "url": "https://it.wikipedia.org/wiki?curid=3353009", "title": "Palazzo Duodo", "text": ""}
{"id": "3353011", "revid": "30610", "url": "https://it.wikipedia.org/wiki?curid=3353011", "title": "Castellucciana", "text": ""}
{"id": "3353012", "revid": "228587", "url": "https://it.wikipedia.org/wiki?curid=3353012", "title": "Palazzo Marcello", "text": ""}
{"id": "3353013", "revid": "1305772", "url": "https://it.wikipedia.org/wiki?curid=3353013", "title": "Palazzo Moro Lin", "text": ""}
{"id": "3353014", "revid": "88740", "url": "https://it.wikipedia.org/wiki?curid=3353014", "title": "Palazzo Patern\u00f2", "text": ""}
{"id": "3353015", "revid": "834", "url": "https://it.wikipedia.org/wiki?curid=3353015", "title": "Palazzo Pianetti (Jesi)", "text": ""}
{"id": "3353016", "revid": "486946", "url": "https://it.wikipedia.org/wiki?curid=3353016", "title": "Palazzo Sforza-Cesarini", "text": ""}
{"id": "3353017", "revid": "834", "url": "https://it.wikipedia.org/wiki?curid=3353017", "title": "Palazzo S\u00e1ndor (Budapest)", "text": ""}
{"id": "3353018", "revid": "111333041", "url": "https://it.wikipedia.org/wiki?curid=3353018", "title": "Good Day Sunshine", "text": "Good Day Sunshine \u00e8 un brano del gruppo inglese The Beatles, pubblicato nel loro settimo album \"Revolver\", come ottava traccia.\nIl brano.\nIl brano si inquadra nell'estate del 1966, stagione in cui raggiunsero un alto indice di popolarit\u00e0 pezzi di segno e fattura simili: \"Sunshine Superman\" di Donovan, \"Sunny Afternoon\" dei Kinks, \"Lazy Sunday Afternoon\" degli Small Faces e soprattutto \"Daydream\" dei Lovin\u2019 Spoonful. Proprio da quest'ultimo brano Paul McCartney riconoscer\u00e0 in epoca successiva di essere stato influenzato nella composizione di \"Good Day Sunshine\". Eppure lo stesso John Sebastian \u2013 il leader del gruppo statunitense che aveva conosciuto i Beatles quando questi erano in tourn\u00e9e negli USA \u2013 individuer\u00e0 l'ispirazione originaria di \"Good Day Sunshine\" solo a seguito dell'ammissione di Paul, riconoscendo cos\u00ec implicitamente la ricca e creativa personalit\u00e0 dei Beatles e il loro talento nell'elaborazione compositiva.\nCanzone ottimista e solare fin dal titolo, nata e cresciuta come \"A Good Day's Sunshine\", necessit\u00f2 di due sole sedute di registrazione \u2013 ai primi di giugno \u2013 per essere completata. Il secondo giorno vide la sovraincisione alla base ritmica di una breve parte di piano in stile honky tonk suonato da George Martin per la sezione centrale del pezzo e l'aggiunta di battimani e cori eseguiti da George, John e Ringo.\nCome risposta a questo brano, John Lennon scriver\u00e0 \"Good Morning Good Morning\", pubblicata su Sgt. Pepper's Lonely Hearts Club Band l'anno successivo."}
{"id": "3353019", "revid": "1305772", "url": "https://it.wikipedia.org/wiki?curid=3353019", "title": "Palazzo Zapata", "text": ""}
{"id": "3353021", "revid": "834", "url": "https://it.wikipedia.org/wiki?curid=3353021", "title": "Palazzo baronale", "text": ""}
{"id": "3353024", "revid": "834", "url": "https://it.wikipedia.org/wiki?curid=3353024", "title": "Palazzo dei Gesuiti (Lecce)", "text": ""}
{"id": "3353027", "revid": "834", "url": "https://it.wikipedia.org/wiki?curid=3353027", "title": "Palazzo dei Ministri (Valpiana)", "text": ""}
{"id": "3353028", "revid": "1305772", "url": "https://it.wikipedia.org/wiki?curid=3353028", "title": "Palazzo dei Telefoni", "text": ""}
{"id": "3353035", "revid": "28592", "url": "https://it.wikipedia.org/wiki?curid=3353035", "title": "Palazzo del Parlamento (Romania)", "text": ""}
{"id": "3353037", "revid": "834", "url": "https://it.wikipedia.org/wiki?curid=3353037", "title": "Palazzo del Pretorio feudale (Lecco)", "text": ""}
{"id": "3353038", "revid": "834", "url": "https://it.wikipedia.org/wiki?curid=3353038", "title": "Palazzo del vecchio ospedale (Paganico)", "text": ""}
{"id": "3353039", "revid": "339392", "url": "https://it.wikipedia.org/wiki?curid=3353039", "title": "Palazzo in via Carbonara (n. 33)", "text": ""}
{"id": "3353040", "revid": "84184", "url": "https://it.wikipedia.org/wiki?curid=3353040", "title": "Sequenze di Propp", "text": ""}
{"id": "3353041", "revid": "486946", "url": "https://it.wikipedia.org/wiki?curid=3353041", "title": "Ferrovia Arona-Alessandria", "text": ""}
{"id": "3353043", "revid": "767487", "url": "https://it.wikipedia.org/wiki?curid=3353043", "title": "Dow Corning Tennis Classic 2011", "text": "Il Dow Corning Tennis Classic 2011 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2011. Il torneo si \u00e8 giocato a Midland (Michigan) negli USA dal 7 al 13 febbraio 2011 e aveva un montepremi di \u00a0$.\nVincitori.\nSingolare.\n Lucie Hradeck\u00e1 ha battuto in finale Irina Falconi 6-4, 6-4\nDoppio.\n Jamie Hampton / Anna Tati\u0161vili hanno battuto in finale Irina Falconi / Alison Riske per Walkover"}
{"id": "3353046", "revid": "834", "url": "https://it.wikipedia.org/wiki?curid=3353046", "title": "Palazzo in via Carbonara (n. 52)", "text": ""}
{"id": "3353047", "revid": "834", "url": "https://it.wikipedia.org/wiki?curid=3353047", "title": "Palazzo in via Santa Chiara (n. 26)", "text": ""}
{"id": "3353048", "revid": "148107", "url": "https://it.wikipedia.org/wiki?curid=3353048", "title": "Tetrabromuro di silicio", "text": "Il tetrabromuro di silicio \u00e8 l'alosilano con la formula chimica SiBr4. Si presenta come un liquido incolore dall'odore soffocante, dovuto alla reazione di idrolisi con l'umidit\u00e0 dell'aria che rilascia acido bromidrico tossico.\nAcidit\u00e0 di Lewis.\nI complessi di silicio covalente saturo come il tetrabromuro di silicio, insieme ai tetraalogenuri di germanio (Ge) e stagno (Sn), sono acidi di Lewis. Anche se i tetraalogenuri di silicio obbediscono alla regola dell'ottetto, aggiungono Lewis leganti di base per dare addotti con la formula SiBr4L e SiBr4L2 (dove L \u00e8 una base di Lewis). Le propriet\u00e0 acide secondo Lewis dei tetralidi tendono ad aumentare come segue:\nQuesta tendenza \u00e8 attribuita ai relativi valori di elettronegativit\u00e0 degli alogeni.\nLa forza dei legami Si-X diminuisce nell'ordine: &lt;chem&gt;Si-F &gt; Si-Cl &gt; Si-Br &gt; Si-I&lt;/chem&gt;\nSintesi.\nIl tetrabromuro di silicio pu\u00f2 essere sintetizzato con una reazione tra acido bromidrico e silicio a 600 \u00b0C.\nUtilizzo.\nPer la sua stretta somiglianza con il tetracloruro di silicio (SiCl4), ci sono poche applicazioni uniche per il tetrabromuro di silicio. La pirolisi del tetrabromuro di silicio ha il vantaggio di avere il silicio depositato su tassi pi\u00f9 veloci di quelli del tetracloruro di silicio tuttavia quest'ultimo \u00e8 generalmente preferito a causa della sua disponibilit\u00e0 di elevata purezza. La pirolisi del tetrabromuro di silicio seguita da un trattamento con ammoniaca produce rivestimenti di nitruro di silicio (Si3N4), un composto duro utilizzato per la produzione di ceramica, sigillanti e di molti strumenti da taglio."}
{"id": "3353049", "revid": "647919", "url": "https://it.wikipedia.org/wiki?curid=3353049", "title": "Palazzo in via Nilo (n. 20)", "text": ""}
{"id": "3353051", "revid": "473757", "url": "https://it.wikipedia.org/wiki?curid=3353051", "title": "Tetrabromosilano", "text": ""}
{"id": "3353052", "revid": "339392", "url": "https://it.wikipedia.org/wiki?curid=3353052", "title": "Palazzo in via Nilo (n. 22)", "text": ""}
{"id": "3353053", "revid": "76963", "url": "https://it.wikipedia.org/wiki?curid=3353053", "title": "Frammenti di vita", "text": "Frammenti di vita \u00e8 un album dei Cripple Bastards pubblicato nel 2010 e composto quasi interamente da cover hardcore punk e thrash italiano anni ottanta, pi\u00f9 due vecchi pezzi nuovamente registrati. Il gruppo reinterpreta fedelmente i brani dei gruppi che li hanno influenzati agli inizi, dando cos\u00ec la possibilit\u00e0 al pubblico che ancora non conoscesse questi gruppi di capire le origini del loro sound e di far conoscere la scena hardcore e thrash italiana anni '80.\nOspiti.\nNel disco sono presenti vari ospiti:"}
{"id": "3353054", "revid": "834", "url": "https://it.wikipedia.org/wiki?curid=3353054", "title": "Palazzo in via Tribunali (n. 276)", "text": ""}
{"id": "3353057", "revid": "486946", "url": "https://it.wikipedia.org/wiki?curid=3353057", "title": "Palazzo in via Tribunali (n. 169)", "text": ""}
{"id": "3353059", "revid": "767487", "url": "https://it.wikipedia.org/wiki?curid=3353059", "title": "Women's Childhelp Desert Classic 2011", "text": "Il Women's Childhelp Desert Classic 2011 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2011. Il torneo si \u00e8 giocato a Rancho Mirage negli USA dal 7 al 13 febbraio 2011 su campi in cemento e aveva un montepremi di $25,000.\nVincitori.\nSingolare.\n Ashley Weinhold ha battuto in finale Krist\u00fdna Pl\u00ed\u0161kov\u00e1 6-3, 3-6, 7-5\nDoppio.\n Karol\u00edna Pl\u00ed\u0161kov\u00e1 / Krist\u00fdna Pl\u00ed\u0161kov\u00e1 hanno battuto in finale Nadejda Guskova / Sandra Zaniewska 6-7(6), 6-1, [10-5]"}
{"id": "3353060", "revid": "647919", "url": "https://it.wikipedia.org/wiki?curid=3353060", "title": "Palazzo in vico Sedil Capuano (n. 16)", "text": ""}
{"id": "3353062", "revid": "834", "url": "https://it.wikipedia.org/wiki?curid=3353062", "title": "Palazzo in vico Sedil Capuano (n. 21)", "text": ""}
{"id": "3353064", "revid": "834", "url": "https://it.wikipedia.org/wiki?curid=3353064", "title": "Palazzo in via Atri (n. 33)", "text": ""}
{"id": "3353065", "revid": "647919", "url": "https://it.wikipedia.org/wiki?curid=3353065", "title": "Palazzo in via Oronzio Costa (n. 5)", "text": ""}
{"id": "3353067", "revid": "339392", "url": "https://it.wikipedia.org/wiki?curid=3353067", "title": "Palazzo in via Duomo (n. 214)", "text": ""}
{"id": "3353069", "revid": "339392", "url": "https://it.wikipedia.org/wiki?curid=3353069", "title": "Palazzo in via Duomo (n. 152)", "text": ""}
{"id": "3353070", "revid": "1543377", "url": "https://it.wikipedia.org/wiki?curid=3353070", "title": "Campionato del mondo rally 2011", "text": "Il campionato del mondo rally 2011 \u00e8 stata la 39\u00aa edizione del campionato del mondo rally. La stagione si \u00e8 svolta dal 10 febbraio al 13 novembre, prevedendo 13 prove in altrettanti Paesi. Sono stati assegnati il titolo piloti e il titolo costruttori per le classi WRC, S-WRC, P-WRC e WRC Academy.\nTeam e piloti.\nIscritti WRC Academy.\nLe WRC Academy usano tutte la Ford Fiesta R2s.\nRisultati e classifiche.\nClassifiche.\nClassifica Piloti.\nNota: 1 2 3 si riferiscono alle posizioni dei piloti nelle 'power stage', dove i punti bonus sono 3\u20132\u20131 per i tre piloti pi\u00f9 veloci della tappa.\nClassifica costruttori.\n\u2020 Il team di Kimi R\u00e4ikk\u00f6nen \u00e8 stato escluso dalla classifica costruttori dopo aver rinunciato al Rally d'Australia poich\u00e9 essendo stato parte del gruppo WRC, sarebbe stato tenuto a partecipare ad almeno due rally extraeuropei. Non essendocene altri nel resto della stagione ed essendocene stato uno solo in precedenza (il rally di Giordania), il team \u00e8 stato escluso dopo che non \u00e8 stato in grado di rimpiazzare l'assenza di R\u00e4ikk\u00f6nen.\nClassifica piloti WRC Academy.\n1, 2... si riferisce al numero di speciali vinte. Ogni speciale vinta d\u00e0 un punto bonus."}
{"id": "3353071", "revid": "486946", "url": "https://it.wikipedia.org/wiki?curid=3353071", "title": "Palazzo in via Foria (n. 76)", "text": ""}
{"id": "3353072", "revid": "834", "url": "https://it.wikipedia.org/wiki?curid=3353072", "title": "Palazzo in via Materdei (n. 20)", "text": ""}
{"id": "3353073", "revid": "486946", "url": "https://it.wikipedia.org/wiki?curid=3353073", "title": "Palazzo in via Materdei (n. 55)", "text": ""}
{"id": "3353076", "revid": "647919", "url": "https://it.wikipedia.org/wiki?curid=3353076", "title": "Palazzo in via San Paolo (n. 44)", "text": ""}
{"id": "3353078", "revid": "834", "url": "https://it.wikipedia.org/wiki?curid=3353078", "title": "Palazzo in via Speranzella (n. 123)", "text": ""}
{"id": "3353082", "revid": "339392", "url": "https://it.wikipedia.org/wiki?curid=3353082", "title": "Palazzo in via Trinchera (n. 5)", "text": ""}
{"id": "3353084", "revid": "834", "url": "https://it.wikipedia.org/wiki?curid=3353084", "title": "Palazzo in vico Purgatorio ad Arco (n. 13)", "text": ""}
{"id": "3353085", "revid": "834", "url": "https://it.wikipedia.org/wiki?curid=3353085", "title": "Palazzo in via Pallonetto di Santa Chiara (n. 15)", "text": ""}
{"id": "3353087", "revid": "834", "url": "https://it.wikipedia.org/wiki?curid=3353087", "title": "Palazzo in via San Giovanni Maggiore dei Pignatelli (n. 29)", "text": ""}
{"id": "3353089", "revid": "834", "url": "https://it.wikipedia.org/wiki?curid=3353089", "title": "Panoramica (cinema)", "text": ""}
{"id": "3353092", "revid": "287204", "url": "https://it.wikipedia.org/wiki?curid=3353092", "title": "Pantheon Nazionale", "text": ""}
{"id": "3353094", "revid": "834", "url": "https://it.wikipedia.org/wiki?curid=3353094", "title": "Pantheon nazionale", "text": ""}
{"id": "3353096", "revid": "834", "url": "https://it.wikipedia.org/wiki?curid=3353096", "title": "Paratan (satrapia)", "text": ""}
{"id": "3353100", "revid": "834", "url": "https://it.wikipedia.org/wiki?curid=3353100", "title": "Parco nazionale dell'arcipelago marino (Finlandia)", "text": ""}
{"id": "3353102", "revid": "834", "url": "https://it.wikipedia.org/wiki?curid=3353102", "title": "Parco regionale dell'Alto Appennino Reggiano (Gigante)", "text": ""}
{"id": "3353104", "revid": "767487", "url": "https://it.wikipedia.org/wiki?curid=3353104", "title": "Salk Ladies 2011", "text": "Il Salk Ladies 2011 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2011. Il torneo si \u00e8 giocato a Stoccolma in Svezia dal 7 al 13 febbraio 2011 su campi in cemento e aveva un montepremi di $25,000.\nVincitori.\nSingolare.\n Kristina Mladenovic ha battuto in finale Arantxa Rus 6-3, 6-4\nDoppio.\n Arantxa Rus / Nastas'sja Jakimava hanno battuto in finale Claire Feuerstein / Ksenija Lykina 6-3, 2-6, [10-8]"}
{"id": "3353105", "revid": "834", "url": "https://it.wikipedia.org/wiki?curid=3353105", "title": "Parco del Gigante", "text": ""}
{"id": "3353106", "revid": "339392", "url": "https://it.wikipedia.org/wiki?curid=3353106", "title": "MDVC", "text": ""}
{"id": "3353111", "revid": "38535777", "url": "https://it.wikipedia.org/wiki?curid=3353111", "title": "Patto di Lotario", "text": ""}
{"id": "3353115", "revid": "287204", "url": "https://it.wikipedia.org/wiki?curid=3353115", "title": "Yamaha YM2151", "text": "L'YM2151 OPM (da \"FM Operator Type-M\") \u00e8 un chip sonoro ad 8 canali e 4 oscillatori. \u00c8 stata la prima implementazione in un singolo chip che Yamaha ha fatto della sintesi FM ed \u00e8 stato creato in origine per essere adoperato nella serie di tastiere musicali \"DX\", di cui il capostipite \u00e8 la Yamaha DX7.\nImpieghi.\nIl chip fu utilizzato anche nei giochi arcade, ad iniziare da Marble Madness di Atari, ed in seguito fu concesso in licenza anche a molti altri produttori di giochi, tra cui SEGA, Konami, Capcom, Data East Pinball e Namco, e computer, tra cui Sharp che lo impieg\u00f2 nei suoi modelli Sharp X1 e Sharp X68000. Il chip fu poi utilizzato in alcune tastiere elettroniche Yamaha di fascia bassa, come le YPR-7/8/9.\nInfine l'YM2151 fu usato nei moduli audio Yamaha SFG-01 e SFG-05 FM Sound Synthesizer dei computer MSX e fu inserito anche all'interno di alcune macchine MSX, tra cui lo Yamaha CX5M.\nNel 2010 \u00e8 iniziato lo sviluppo di un modulo per l'Atari 7800 con il chip YM2151 integrato che estende le funzionalit\u00e0 della console permettendo agli utenti di ascoltare i suoni dei giochi come nelle versioni arcade originali.\nCaratteristiche.\nL'YM2151 \u00e8 quasi identico all'YM2164 OPP da cui differisce per alcune caratteristiche. L'OPP ha il quarto oscillatore dell'ottava voce che non pu\u00f2 generare rumore bianco come invece fa lo stesso elemento dell'OPM. Inoltre l'OPP ha capacit\u00e0 stereo migliori e supporta pi\u00f9 timbri.\nL'YM2151 deve essere accoppiato ad un convertitore digitale-analogico esterno come l'YM3012 (stereo) o l'YM3014 (mono)."}
{"id": "3353124", "revid": "729019", "url": "https://it.wikipedia.org/wiki?curid=3353124", "title": "Stan Hansen", "text": "Da lottatore, Hansen era celebre per il suo stile di combattimento prevalentemente \"stiff\", che egli attribuiva alla sua scarsa vista. Di conseguenza, cercando di compensare questa mancanza per non sembrare troppo finto durante i combattimenti, colpiva i suoi avversari con maggiore forza. \u00c8 inoltre l'inventore della mossa chiamata \"Lariat\", e uno dei pochi wrestler ad aver alzato Andr\u00e9 the Giant.\nCarriera.\nStati Uniti.\nHansen inizi\u00f2 la sua carriera nel mondo del wrestling con il personaggio del mandriano texano \"cattivo\" e brutale, lottando nella federazione locale della sua zona di Amarillo (Texas). Inizialmente combatteva in coppia con il futuro compagno di battaglie Frank Goodish. Alla fine degli anni settanta lott\u00f2 nella World Wide Wrestling Federation, dove ruppe accidentalmente il collo a Bruno Sammartino. Da questo incidente nacque la famigerata fama della potenza della mossa finale di Hansen, il \"Lariat\", anche se in realt\u00e0 fu un bodyslam a causare l'infortunio di Bruno.\nA met\u00e0 degli anni settanta, Hansen combatt\u00e9 anche nella Georgia Championship Wrestling, doveva lottava in coppia con Tommy Rich e Ole Anderson.\nHansen lott\u00f2 nella American Wrestling Association nel periodo 1985-1986 e l\u00ec vinse il titolo AWA World Heavyweight Championship il 29 dicembre 1985, sconfiggendo Rick Martel. Il 29 giugno 1986, Hansen non si present\u00f2 a difendere il titolo contro Nick Bockwinkel, e la AWA fu costretta ad assegnare d'ufficio la cintura a Bockwinkel. Hansen non accett\u00f2 il verdetto e part\u00ec per il Giappone proclamandosi campione AWA e portandosi via anche la cintura, che era ancora in suo possesso nonostante gli fosse stata ufficialmente revocata. La AWA minacci\u00f2 di intentargli una causa legale se avesse continuato a tenere la cintura e a dichiararsi il legittimo campione, cos\u00ec Hansen pass\u00f2 sopra la cintura con il proprio furgone, e poi la risped\u00ec per posta mezza rotta alla dirigenza AWA. Questa catena di eventi venne confermata dallo stesso Hansen durante un'intervista ad un convegno di leggende della NWA, nella quale egli espresse il suo rammarico per come aveva gestito la faccenda all'epoca.\nGiappone.\nHansen \u00e8 stato molto attivo anche nella New Japan Pro-Wrestling, dove ebbe faide importanti con stelle del calibro di Antonio Inoki combattendo in coppia insieme a Hulk Hogan e Dick Murdoch. Nel 1990 Hansen fece temporaneamente ritorno in Giappone per formare un tag team con Riki Ch\u014dsh\u016b chiamato \"The Lariat Combo\".\nNel 1981, Hansen pass\u00f2 improvvisamente nella All Japan Pro Wrestling (AJPW), dove rimase fino al finale di carriera. Nella AJPW, Hansen divenne l'unico uomo ad aver schienato Antonio Inoki e Giant Baba in incontri singoli per un titolo. Dal 1982 al 1999 prese parte alla World's Strongest Tag Team League combattendo prevalentemente in coppia con diversi partner come Bruiser Brody, Terry Gordy, Ted DiBiase, Genichiro Tenryu, Dan Spivey, Bobby Duncum Jr., e Big Van Vader. Hansen ebbe anche un leggendario e violento feud con Andr\u00e9 the Giant mentre questi combatteva in Giappone.\nIl 10 febbraio 1990, durante l'evento \"NJPW vs. AJPW\" svoltosi al Tokyo Dome, Hansen si rese protagonista di un truculento episodio che coinvolse il suo avversario della serata, Big Van Vader. Hansen aveva ripetutamente colpito Vader in volto con dei pugni un po' troppo \"caricati\", e questo aveva causato la fuoriuscita di uno dei bulbi oculari di Vader dall'orbita. Dopo essersi levato la maschera, Vader dovette risistemare a mano l'occhio nella sua giusta sede, per poi continuare a combattere fino a quando il match venne dichiarato no contest. Il 13 aprile 1990, la WWF e la All-Japan tennero uno show in collaborazione (intitolato \"Wrestling Summit\") al Tokyo Dome di Tokyo, e il main event in programma della serata avrebbe dovuto essere un incontro tra Hulk Hogan ed il detentore dell'AJPW Triple Crown Heavyweight Championship Terry Gordy. Secondo gli accordi presi in precedenza, Gordy avrebbe dovuto perdere con Hogan, ma all'ultimo momento si rifiut\u00f2 di farlo perch\u00e9 la sconfitta avrebbe potuto danneggiare la sua reputazione. Quindi, fu scelto Hansen per sostituire Gordy nel match contro Hogan, dato che Hansen non aveva problemi particolari a perdere contro Hogan.\nWorld Championship Wrestling.\nNel 1990, Hansen lott\u00f2 per breve tempo nella World Championship Wrestling, scontrandosi con Lex Luger per il titolo United States Heavyweight Championship quando la WCW faceva ancora parte della National Wrestling Alliance. Hansen riusc\u00ec a vincere il titolo battendo Luger e ponendo cos\u00ec fine al suo regno da campione durato ben 523 giorni, ma riperdendo il titolo di nuovo contro Luger appena due mesi dopo. Lasci\u00f2 poi la federazione per andare nella All Japan Pro Wrestling nel 1991.\nRitorno alla All Japan Pro Wrestling e ritiro (1991-2001).\n A seguito della morte di Giant Baba, Misawa divenne il nuovo booker della federazione ed in breve tempo decise di sminuire l'importanza di Hansen e di altri wrestler stranieri, in favore di nuovi talenti emergenti giapponesi come Takao Omori e Yoshihiro Takayama.\nNel 2000, Misawa e gran parte del roster se ne andarono dalla compagnia per formare la Pro Wrestling Noah, ma Hansen scelse di rimanere fedele alla AJPW invece di unirsi all'\"esodo\". Nonostante la permanenza nella federazione, la lombalgia di Hansen inizi\u00f2 a peggiorare in questo periodo, e lo port\u00f2 a disputare Hansen perse in semifinale con Genichiro Tenryu, che poi si sarebbe aggiudicato il torneo e il titolo. L'ultimo match in assoluto disputato da Hansen fu un six-man tag team match svoltosi il 28 ottobre 2000, durante il quale egli, \"Dr. Death\" Steve Williams e Wolf Hawkfield persero contro Johnny Smith, Yoshiaki Fujiwara e Masanobu Fuchi.\nHansen annunci\u00f2 il ritiro il 28 gennaio 2001.\nPost-ritiro e WWE Hall of Famer (2001-presente).\nNel 2001, Hansen \u00e8 diventato Commissioner per la All Japan's Pacific Wrestling Federation, posizione in precedenza occupata da Lord James Blears. Nel luglio 2007, ha rassegnato le proprie dimissioni dalla carica.\nIl 2 aprile 2016, la notte prima di \"WrestleMania 32\", Hansen \u00e8 stato inserito nella WWE Hall of Fame, introdotto dal suo amico/rivale sul ring Vader.\nTitoli e riconoscimenti.\nAll Japan Pro Wrestling\nAmerican Wrestling Association\nJim Crockett Promotions / World Championship Wrestling\nProfessional Wrestling Hall of Fame and Museum\nWWE\nPro Wrestling Illustrated"}
{"id": "3353131", "revid": "530184", "url": "https://it.wikipedia.org/wiki?curid=3353131", "title": "The Love Bug", "text": ""}
{"id": "3353134", "revid": "287204", "url": "https://it.wikipedia.org/wiki?curid=3353134", "title": "Sopravvivere coi lupi (romanzo)", "text": "Sopravvivere coi lupi \u00e8 un libro scritto da Misha Defonseca, pseudonimo di Monique De Wael. Dal romanzo \u00e8 stato tratto nel 2007 l'omonimo film, \"Sopravvivere coi lupi\" per la regia e la sceneggiatura di V\u00e9ra Belmont e con Mathilde Goffart nel ruolo della giovane Misha.\nTrama.\nSopravvivere con i lupi \u00e8 un libro che racconta l'infanzia inventata dell'autrice ed in particolare l'avventura che avrebbe vissuto durante la seconda guerra mondiale.\nFiglia di due ebrei belgi, all'et\u00e0 di sette anni, quando i genitori vengono arrestati e deportati in Germania, viene affidata ad una facoltosa famiglia, che per\u00f2 non l'accetter\u00e0 mai come una vera figlia. L'unica persona che le vuole veramente bene \u00e8 un anziano parente della famiglia affidataria che lei chiama nonno e i cui insegnamenti l'accompagneranno per tutto il racconto. Il suo pensiero fisso \u00e8 quello di scappare per andare in Germania a cercare i suoi genitori e il libro \u00e8 incentrato proprio sul viaggio di questa ragazzina di appena otto anni in Europa in piena seconda guerra mondiale.\nLa protagonista del libro non conosce neppure il suo vero nome, perch\u00e9 i suoi genitori glielo hanno tenuto nascosto per proteggerla dalle leggi razziali contro gli ebrei e questo le impedir\u00e0 di poter fare ricerche sui genitori una volta adulta. All'et\u00e0 di otto anni Misha, parte per un lungo viaggio che la porter\u00e0 in mezza Europa e che durer\u00e0 ben quattro anni: dal 1941 al 1945.\nDal Belgio giunge in Germania, da qui passa in Polonia e quindi in Russia, decide poi di tornare nel suo Paese attraversando la Romania, la Jugoslavia, l'Italia e la Francia. Le situazioni che deve affrontare durante questo viaggio sono particolarmente dure e sembra impossibile che una bambina di otto anni sia riuscita a superare le terribili prove che vengono narrate nel libro.\nPer sopravvivere \u00e8 costretta a rubare, perfino ad uccidere e a vivere in modo selvaggio lontana dai centri abitati, sviluppando cos\u00ec un sentimento di diffidenza verso gli uomini e di contro una spiccata familiarit\u00e0 nei confronti degli animali e in particolare dei lupi. \u00c8 proprio con una coppia di lupi che ricrea, per un breve periodo, un rapporto simile a quello avuto in passato con i propri genitori. Purtroppo i lupi vengono uccisi dagli uomini e questo accresce in lei l'odio e il rancore verso gli umani e il suo sentirsi pi\u00f9 vicina agli animali che agli uomini. Ci\u00f2 che vede nel ghetto di Varsavia la sconvolge profondamente: non riesce a farsi una ragione delle atrocit\u00e0 commesse dall'uomo verso i suoi simili e dalla passivit\u00e0 e indifferenza di interi popoli di fronte alla tragedia dell'Olocausto.\nLa fuga dal ghetto e la disperata corsa verso la libert\u00e0 la fa convincere che qualsiasi sofferenza \u00e8 da preferirsi alla rassegnazione che aveva osservato in molti abitanti del ghetto. Dopo un altro periodo sereno trascorso con un branco di lupi la protagonista si riconcilia momentaneamente con gli uomini grazie all'incontro con Misha, capo di un gruppo di partigiani russi, dai quali viene accolta senza riserve. Convinta di poter ritrovare i propri genitori in Belgio inizia il viaggio di ritorno in patria e in questa fase del viaggio il clima \u00e8 molto pi\u00f9 sereno e disteso in quanto la guerra sta finendo e i vari popoli riconquistano la libert\u00e0 perduta durante l'occupazione tedesca. La stessa autrice si stupisce di essere sopravvissuta ai tanti pericoli che ha incontrato e forse ci\u00f2 \u00e8 stato possibile solamente grazie al forte desiderio di rivedere i suoi genitori, ad una grossa dose di fortuna e di volont\u00e0 di vivere ed infine alla grande voglia di libert\u00e0 che pu\u00f2 essere apprezzata pienamente solo da chi ha perduto la propria.\nCreduta autentica per circa vent'anni, nel 2008 la storia si rivel\u00f2 un falso, scaturito anche da problemi psicologici dell'autrice, che venne condannata a un risarcimento all'editore."}
{"id": "3353135", "revid": "307923", "url": "https://it.wikipedia.org/wiki?curid=3353135", "title": "Conquista di Bisanzio", "text": "La conquista di Bisanzio pu\u00f2 riferirsi a diversi eventi storici distinti:"}
{"id": "3353143", "revid": "599013", "url": "https://it.wikipedia.org/wiki?curid=3353143", "title": "Oswaldo de Oliveira", "text": ""}
{"id": "3353145", "revid": "767487", "url": "https://it.wikipedia.org/wiki?curid=3353145", "title": "Hamgy\u014fng Settentrionale", "text": "La provincia dello Hamgy\u014fng Settentrionale () \u00e8 una delle suddivisioni amministrative della Corea del Nord, con capoluogo Chongjin.\nGeografia antropica.\nSuddivisioni amministrative.\nLo Hamgy\u014fng Settentrionale \u00e8 suddiviso in 3 citt\u00e0 (\"si\") e 12 contee (\"gun\")."}
{"id": "3353148", "revid": "72396", "url": "https://it.wikipedia.org/wiki?curid=3353148", "title": "Comunit\u00e0 ebraica di Rovigo", "text": "La presenza ebraica a Rovigo e provincia risale intorno al XII \u2013 XIV secolo. Con molta probabilit\u00e0 gli ebrei residenti a Rovigo erano provenienti da altre comunit\u00e0 vicine, come Padova, Ferrara, Mantova e Venezia. Come in altre citt\u00e0 italiane, anche a Rovigo gli ebrei vennero costretti ad abitare in un ghetto.\nIl ghetto fu creato nel 1627 in accordo con i rappresentanti della comunit\u00e0, nell'area confinante la chiesa e il convento di Sant'Antonio Abate, e vi entrarono 17 nuclei famigliari, mentre furono esentate solo due famiglie di banchieri. Tutta la comunit\u00e0 dovette subire diverse restrizioni sia sul piano sociale che economico. L'accesso al ghetto era regolato da tre porte, di cui una in piazza Finanza (ora piazza Umberto Merlin) arrecava di sopra del portale d'ingresso una lapida con una eloquente iscrizione:\nTale scritta fu scalpellata dalle truppe francesi nel 1797, ma la lapide \u00e8 ancora ben visibile nel portale d'accesso all'attuale piazza Annonaria di Rovigo.\nPoco dopo la costruzione del ghetto venne ordinato dalla autorit\u00e0 dell'epoca la distruzione della sinagoga perch\u00e9 ritenuta troppo vicina alla chiesa di San Antonio Abate. In un secondo momento la sinagoga, di rito tedesco fu costruita nel cuore del ghetto all'ultimo piano (come da tradizione ebraica) di un edificio orientato verso la piazzetta. La sinagoga era ampia e luminosa, di forma ellittica e non molto decorata. Fu restaurata nel 1858 e definitivamente abbattuta nel 1930. La nuova sinagoga fu costruita in via Filippo Corridoni utilizzando l'aron, i pavimenti e i marmi di quella precedente.\nCon l'avvento di Napoleone Bonaparte in Veneto, le porte del ghetto si aprirono e molti ebrei rodigini si distinsero nel campo economico. Molti appartenenti alla comunit\u00e0 divennero commercianti e imprenditori di lana, seta, prodotti agricoli e metalli, inoltre nel 1848 Gerolamo Modena fu nominato presidente della camera di commercio di Rovigo. Durante il Risorgimento molti ebrei della comunit\u00e0 rodigina partirono volontari e diedero un importante contributo alla \u201cquestione italiana\u201d. Tra questi ricordiamo, Cesare Parenzo (volontario garibaldino e poi senatore), Giacomo Levi-Civita (garibaldino, senatore e poi sindaco di Padova) e Abd-el-Kader Modena. Altri importanti ebrei rodigini furono Guido Cavaglieri (sociologo e docente all'Universit\u00e0 di Roma), Mario Cavaglieri (pittore), Argia Castiglioni Vitalis (poetessa).\nDopo l'annessione al Regno d'Italia del Veneto, nel 1866 gli ebrei conquistarono la completa emancipazione, potendo cos\u00ec partecipare alla vita pubblica, tanto che nel consiglio comunale di Rovigo furono eletti tre israeliti (Giuseppe Bianchini, Ferdinando Ancona, Mois\u00e8 Ravenna) su un totale di 30 consiglieri.\nCon la completa emancipazione, le famiglie ebraiche si spostarono dalla zona del ghetto, andando ad abitare in altre zone della citt\u00e0, mentre andarono ad abitarci famiglie povere completamente estranee alla religione ebraica. A causa delle scarse condizioni igieniche e del rischio di crollo degli edifici fatiscenti, si decise di demolire il ghetto nel 1930. Oggi sono visibili ancora alcuni palazzi del ex-ghetto in Piazza Umberto Merlin e il portale d'ingresso.\nA Rovigo sono presenti due cimiteri ebraici, il pi\u00f9 antico si trova in via Mure Soccorso, vicino alla Chiesa di Santa Maria del Soccorso, detta \"la Rotonda\", che risale al XVI secolo, con ancora visibili diversi lapidi funerarie e vi sono almeno tre strati di tombe. Quello pi\u00f9 recente si trova in via Stacche ed \u00e8 ancora in uso..\nDurante la seconda guerra mondiale, a causa dell'emanazione delle leggi razziali fasciste del 1938, gli ebrei rodigini subirono diverse restrizioni comuni a tutte le comunit\u00e0 ebraiche. Da Rovigo e provincia furono deportati 45 cittadini ebrei nati o residenti in provincia, di questi ne sopravvissero 15.\nLa comunit\u00e0 ebraica di Rovigo ebbe la sua massima espansione nel 1869 quando raggiunse i 430 membri, per poi passare a 181 nel 1901 e subire un drastico calo nel periodo della seconda guerra mondiale (1939-1943) dove si registrarono solo 53 iscritti nel capoluogo, tre ad Adria, uno a Badia Polesine, uno a Castelmassa e quattro a Ficarolo. A causa di questa diminuzione, la comunit\u00e0 nel 1930 passo sotto la comunit\u00e0 ebraica di Padova e si estinse completamente a seguito delle deportazioni naziste del 1943."}
{"id": "3353155", "revid": "2166030", "url": "https://it.wikipedia.org/wiki?curid=3353155", "title": "Assedio di Bisanzio", "text": ""}
{"id": "3353158", "revid": "547034", "url": "https://it.wikipedia.org/wiki?curid=3353158", "title": "Kangwon", "text": "La provincia del Kangwon () \u00e8 una delle suddivisioni amministrative della Corea del Nord, con capoluogo W\u014fnsan.\nGeografia antropica.\nSuddivisioni amministrative.\nIl Kangwon \u00e8 suddiviso in 2 citt\u00e0 (\"si\") e 15 contee (\"gun\")."}
{"id": "3353159", "revid": "1442080", "url": "https://it.wikipedia.org/wiki?curid=3353159", "title": "Frankfurt Grand Prix 1981 - Singolare", "text": "Il singolare del torneo di tennis Frankfurt Grand Prix 1981, facente parte della categoria Grand Prix, ha avuto come vincitore John McEnroe che ha battuto in finale Tom\u00e1\u0161 \u0160m\u00edd 6-2, 6-3."}
{"id": "3353165", "revid": "1428919", "url": "https://it.wikipedia.org/wiki?curid=3353165", "title": "Mark Jacoby", "text": "Mark Jacoby \u00e8 sposato con Deborah Bendixen e la coppia ha avuto due figli, Ben ed Evelyn.\nDiscografia.\nMark Jacoby ha inciso alcune versioni originali con il cast di alcuni musical. Tra questi:"}
{"id": "3353168", "revid": "287204", "url": "https://it.wikipedia.org/wiki?curid=3353168", "title": "Nitrato di calcio", "text": "Il nitrato di calcio \u00e8 un composto chimico inorganico, sale di calcio dell'acido nitrico, dalla formula Ca(NO3)2.\nA temperatura ambiente si presenta come un solido incolore inodore. \u00c8 un composto irritante e ossidante, pu\u00f2 provocare l'accensione di materiale combustibile.\n\u00c8 inoltre un composto corrosivo in quanto derivante dall'acido nitrico, quindi va maneggiato con cautela.\nViene usato molto anche come concime chimico semplice, dove Italia e Norvegia sono alcuni dei pi\u00f9 grandi produttori al mondo.\nVeniva utilizzato in passato come additivo nelle miscele pirotecniche per aggiungere alla miscela deflagrante una tonalit\u00e0 rosso mattone molto intensa"}
{"id": "3353169", "revid": "767487", "url": "https://it.wikipedia.org/wiki?curid=3353169", "title": "Yamaha YM2164", "text": "L'YM2164 OPP (da \"FM Operator Type-P\") \u00e8 un chip sonoro con capacit\u00e0 di sintesi FM sviluppato da Yamaha, molto simile allo Yamaha YM2151.\n\u00c8 stato usato da Yamaha in diversi sintetizzatori MIDI, come il DX21, il DX27, il DX100, l'SFG-05 e l'FB-01. Yamaha ha distribuito il chip solo a Korg, che lo ha impiegato nei suoi sintetizzatori DS-8 e 707.\nCaratteristiche.\nL'YM2164 ha le seguenti caratteristiche:"}
{"id": "3353170", "revid": "1573940", "url": "https://it.wikipedia.org/wiki?curid=3353170", "title": "Geochelone elegans", "text": "La Tartaruga stellata indiana (\"Geochelone elegans\" () \u00e8 una tartaruga della famiglia Testudinidae, diffusa nelle zone aride di India e Sri Lanka. La specie \u00e8 popolare come animale domestico.\nDescrizione.\nIl carapace molto convesso e gli scuti dorsali spesso formano gobbe; i margini laterali sono quasi verticali; il margine posteriore \u00e8 ampio e fortemente seghettato, non ha scuti nucali; gli scuti sopracaudali non sono divisi mentre sono incurvati nel maschio; gli scuti sono striati concentricamente; il primo scuto vertebrale \u00e8 pi\u00f9 lungo che largo, mentre gli altri sono ampi come lo scuto costale corrispondente. Il grande piastrone \u00e8 troncato o dentellato nella parte anteriore, profondamente dentellato e diviso in due dietro. La testa ha una fronte gonfia, convessa e coperta di squame piuttosto piccole e irregolari; il becco \u00e8 leggermente adunco e i bordi delle mascelle sono dentellati. Il carapace \u00e8 nero, con areole gialle da cui si irradiano striature gialle e di solito con strisce strette e molto numerose. Il piastrone \u00e8 altrettanto striato di nero e giallo. Raggiunge i 30\u00a0cm di lunghezza.\nIl disegno del guscio produce un forte contrasto e rompe la sagoma della tartaruga quando sta sotto l'ombra dell'erba o della vegetazione un po' come accade alle zebre.\nIl dimorfismo sessuale \u00e8 abbastanza evidente. Le femmine sono considerevolmente pi\u00f9 grandi rispetto ai maschi. Inoltre, il piastrone delle femmine \u00e8 molto pi\u00f9 piatto di quello dei maschi che ha una forma concava.\nLa forma del guscio di questa creatura si presume che sia particolarmente adatto per aiutarle a rimettersi in piedi dopo che \u00e8 stata girata sul dorso. Il matematico G\u00e1bor Domokos dell'Universit\u00e0 di Budapest e P\u00e9ter V\u00e1rkonyi dell'Universit\u00e0 di Princeton hanno progettato un oggetto chiamato G\u00f6mb\u00f6c che ha un solo punto di equilibrio stabile: il G\u00f6mb\u00f6c torna sempre in posizione eretta. Alcuni studiosi hanno notato la somiglianza con la \"Geochelone elegans\".\nBiologia.\nSono per lo pi\u00f9 erbivore e si nutrono di erba, frutta caduta, fiori e foglie di piante succulente e a volte mangiano carogne. Sono mangiatori molto meticolosi e aumentano di peso con estrema lentezza. I piccoli mangiano e dormono per i primi mesi di vita.\nDistribuzione e habitat.\nL'areale della specie si estende dall'India (ad eccezione del Basso Bengala) alla provincia di Sindh (Pakistan) e allo Sri Lanka.\nIn cattivit\u00e0.\nRiprodurre questi animali in cattivit\u00e0 \u00e8 estremamente difficile. Acquistare esemplari selvatici (cos\u00ec come catturarle, ucciderle o molestarle in alcun modo) di questa tartaruga \u00e8 illegale in India.\nUn gran numero di esemplari di questa specie si trovano nel commercio illegale di specie selvatiche in India."}
{"id": "3353173", "revid": "767487", "url": "https://it.wikipedia.org/wiki?curid=3353173", "title": "Hamgy\u014fng Meridionale", "text": "La provincia dello Hamgy\u014fng Meridionale () \u00e8 una delle suddivisioni amministrative della Corea del Nord, con capoluogo Hamh\u016dng.\nGeografia antropica.\nSuddivisioni amministrative.\nIl Hamgy\u014fng Meridionale \u00e8 suddiviso in tre citt\u00e0 (\"si\"), due distretti (1 \"ku\" o \"gu\" e 1 \"chigu\") e quindici contee (\"gun\")."}
{"id": "3353175", "revid": "1442080", "url": "https://it.wikipedia.org/wiki?curid=3353175", "title": "ATP Linz 1981 - Singolare", "text": "Il singolare del torneo di tennis ATP Linz 1981, facente parte della categoria Grand Prix, ha avuto come vincitore Gianni Ocleppo che ha battuto in finale Mark Edmondson 7-5, 6-1."}
{"id": "3353179", "revid": "110157", "url": "https://it.wikipedia.org/wiki?curid=3353179", "title": "2008 (album)", "text": "2008 \u00e8 un album dell'Hardcore punk band udinese Eu's Arse. Inizialmente stampato dalla \"MCR Company\" su CD, viene successivamente ristampato in LP dalle etichette \"Nuclearsunpunk\" e \"Fra Il Di E Il Fa\"."}
{"id": "3353180", "revid": "599013", "url": "https://it.wikipedia.org/wiki?curid=3353180", "title": "Houston Open 1981 - Singolare", "text": "Il singolare del torneo di tennis Houston Open 1981, facente parte della categoria Grand Prix, ha avuto come vincitore Guillermo Vilas che ha battuto in finale Sammy Giammalva 6-2, 6-4."}
{"id": "3353184", "revid": "767487", "url": "https://it.wikipedia.org/wiki?curid=3353184", "title": "P'y\u014fngan Meridionale", "text": "La provincia del P'y\u014fngan Meridionale () \u00e8 una delle suddivisioni amministrative della Corea del Nord, con capoluogo Pyongsong.\nGeografia antropica.\nSuddivisioni amministrative.\nIl Sud P'y\u014fngan \u00e8 suddiviso in 6 citt\u00e0 (\"si\", di cui una speciale \"t\u016dkk\u016dpsi\"), 3 distretti (1 \"ku\" e 2 \"chigu\") e 19 contee (\"gun\").\nContee.\nLe seguenti ex-contee sono state fuse per formare Nampo nel 2004, e sono parte di quella citt\u00e0:"}
{"id": "3353188", "revid": "1442080", "url": "https://it.wikipedia.org/wiki?curid=3353188", "title": "Johannesburg Indoor 1981 - Singolare", "text": "Il singolare del torneo di tennis Johannesburg Indoor 1981, facente parte della categoria Grand Prix, ha avuto come vincitore Kevin Curren che ha battuto in finale Bernie Mitton 6-4, 6-4."}
{"id": "3353189", "revid": "767487", "url": "https://it.wikipedia.org/wiki?curid=3353189", "title": "P'y\u014fngan Settentrionale", "text": "La provincia del P'y\u014fngan Settentrionale () \u00e8 una delle suddivisioni amministrative della Corea del Nord, con capoluogo Sin\u016diju.\nGeografia antropica.\nSuddivisioni amministrative.\nIl P'y\u014fngan Settentrionale \u00e8 suddiviso in 3 citt\u00e0 (\"si\") e 22 contee (\"gun\")."}
{"id": "3353190", "revid": "110157", "url": "https://it.wikipedia.org/wiki?curid=3353190", "title": "1981 - 1985", "text": "1981 - 1985 \u00e8 un album raccolta dell'Hardcore punk band udinese Eu's Arse."}
{"id": "3353195", "revid": "1272592", "url": "https://it.wikipedia.org/wiki?curid=3353195", "title": "Campionato asiatico di calcio Under-16 2010", "text": "Il Campionato asiatico di calcio Under-16 2010 (ing. \"2010 AFC Under-16 Championship\") ha determinato le quattro squadre che rappresenteranno la AFC al Campionato mondiale di calcio Under-17 2011 in Messico. Il torneo si \u00e8 svolto in Uzbekistan dal 24 ottobre al 7 novembre 2010.\nCampione.\nCampione asiatico Under-16 2010\nCOREA DEL NORD(1\u00ba titolo)"}
{"id": "3353203", "revid": "1442080", "url": "https://it.wikipedia.org/wiki?curid=3353203", "title": "ATP Nizza 1981 - Singolare", "text": "Il singolare del torneo di tennis ATP Nizza 1981, facente parte della categoria Grand Prix, ha avuto come vincitore Yannick Noah che ha battuto in finale Mario Martinez 6-4, 6-2."}
{"id": "3353210", "revid": "1305772", "url": "https://it.wikipedia.org/wiki?curid=3353210", "title": "Los Angeles Open 1981 - Singolare", "text": "Il singolare del torneo di tennis Los Angeles Open 1981, facente parte della categoria Grand Prix, ha avuto come vincitore John McEnroe che ha battuto in finale Sandy Mayer 6-7, 6-3, 6-3."}
{"id": "3353213", "revid": "76963", "url": "https://it.wikipedia.org/wiki?curid=3353213", "title": "Mizuo Peck", "text": "Biografia.\nMizuo Peck \u00e8 nata a New York da genitori di origini giapponesi, irlandesi, inglesi e cherokee; suo padre mor\u00ec quando aveva 7 anni. Nel 1995 si \u00e8 diplomata alla Fiorello H.LaGuardia High School of Music &amp; Art and Performing Arts e nel 1999 si \u00e8 laureata alla State University of New York at Purchase ottenendo un BFA in recitazione. \u00c8 stata un membro della compagnia teatrale TADA! Children's Theater Company dall'et\u00e0 di 11 anni, fino ai 14 anni.\nAttualmente vive nella sua citt\u00e0 natale.\nCarriera.\nLa carriera di Mizuo inizia nel 2000 recitando nel film per la televisione \"Nicht heulen, Husky\". Dopo aver partecipato negli anni successivi come guest star in alcune serie televisive, nel 2006 ottiene il ruolo per cui \u00e8 maggiormente conosciuta, quello di Sacajawea nel film \"Una notte al museo\" in cui recita accanto a Ben Stiller e Robin Williams. Nel 2009 e nel 2014 ha reinterpretato il ruolo nei sequel del film: \"Una notte al museo 2 - La fuga\" e \"Notte al museo - Il segreto del faraone\"."}
{"id": "3353216", "revid": "124520975", "url": "https://it.wikipedia.org/wiki?curid=3353216", "title": "Lemonade Mouth", "text": "Lemonade Mouth \u00e8 un film per la televisione che \u00e8 andato in onda in prima TV il 15 aprile 2011 su Disney Channel USA. Conseguentemente in Italia \u00e8 andato in onda il 13 maggio 2011 su Disney Channel. Il film racconta la storia di cinque ragazzi delle scuole superiori che si incontrano in punizione e formano una band. Il film \u00e8 tratto da un romanzo del 2007 dello stesso nome scritto da Mark Peter Hughes.\nTrama.\nTutto ha inizio ai giorni nostri, quando i Lemonade Mouth (una band composta da Olivia White, Wen Gifford, Stella Yamada, Mohini \"Mo\" Banjaree e Charlie Delgado) si impossessano del palco del Madison Square Garden davanti a migliaia di fan scatenati. Olivia, l'introspettiva cantante del gruppo, narra le vicende che hanno portato la band fino a questo punto in una lettera che, si verr\u00e0 a sapere dopo, sar\u00e0 spedita al padre che si trova in prigione.\nA unire il gruppo \u00e8 stato un incontro fortuito durante una punizione che hanno ricevuto dal preside: Olivia e Mo per non essere andate a lezione, Wen per aver insultato un professore, Stella per aver dichiarato pubblicamente, durante un'assemblea nella palestra, di essere insoddisfatta della gestione da parte del preside e Charlie per aver tirato una pallonata sulla testa del mister. Si trovano ad improvvisare \"Turn Up the Music\" con Mo al basso, Stella alla chitarra, Wen al piano, Charlie alla batteria e Olivia cantante. Stella si rende conto che i cinque hanno le potenzialit\u00e0 per diventare una rock band, ma deve prima convincere i suoi compagni ad unirsi nel gruppo. Dopo che Stella li ha avvertiti che ha iscritto la compagnia al concerto di Halloween nel loro istituto, Olivia, Mo, Charlie e Wen accettano. In seguito ad una minaccia ad Olivia da parte di Ray Beech, frontman della band rivale, i Mudslide Crush, si scatena in mensa una rissa che coinvolge membri di entrambi i gruppi. Nel caos, Stella sputa della limonata su Ray: a seguito di questo avvenimento verr\u00e0 dichiarato il nome dei cinque, Lemonade Mouth.\nLa sera di Halloween, nonostante l'iniziale titubanza di Olivia che arriva a stare male a causa della tensione, il gruppo si esibisce cantando \"Determinate\", che diverr\u00e0 poi la loro canzone principale, e \"Here We Go\", preceduta da un'invettiva di Stella contro la decisione del preside di eliminare il distributore della Mel's Organic Lemonade (simbolo della band) per ragioni di sponsorizzazione; il preside prima interrompe il concerto spegnendo l'impianto acustico e le luci, poi il giorno dopo obbliga i Lemonade Mouth allo scioglimento.\nDurante una riunione a casa di Olivia a causa della morte di Nancy, gatto della ragazza, si scopre di pi\u00f9 sulla vita privata dei componenti del gruppo: Stella si sente ignorata dalla famiglia perch\u00e9 meno dotata rispetto ai componenti di essa; Wen detesta la nuova fidanzata del padre separato ed \u00e8 turbato all'idea che questi la sposi; Charlie si trova costretto a emulare le scelte del fratello maggiore, figlio perfetto cui i genitori vorrebbero Charlie assomigliasse, costringendolo a un continuo e soffocante confronto con le loro assurde aspettative; Mo si sente sotto pressione da parte di suo padre, che vorrebbe che lei diventasse una ragazza indiana modello; Olivia \u00e8 triste per la perdita della madre (di cui Nancy rappresentava l'ultimo ricordo) e ha un rapporto conflittuale con il padre, arrestato e in prigione.\nFrattanto i Lemonade Mouth, sebbene interdetti dalle esibizioni scolastiche, sono assunti in una pizzeria per suonare ogni gioved\u00ec sera, ma sempre a causa di Ray che inizia a disturbare lo spettacolo (oltre che per i principi di un malanno che colpiscono Mo, cantante della serata) vengono in seguito licenziati. Dopo quella fallita esibizione la sfortuna inizia a perseguitare tutti i membri del gruppo eccettuata Stella: Wen si ferisce all'occhio montando una cornice contenente una foto del padre e la sua fidanzata Sidney, Charlie si rompe le dita chiudendo un cassetto, la salute di Mo peggiora e Olivia, a seguito di un litigio con Wen, perde la voce.\nLa situazione sembra precipitare quando, convocati tutti a scuola da Stella che sta protestando per la rimozione del distributore di limonata dei sotterranei, sono coinvolti in una rissa con gli addetti al lavoro e vengono rinchiusi momentaneamente in cella. L\u00ec, tuttavia, si riappacificano tra loro dopo diversi screzi (oltre al sopraccitato diverbio tra Wen e Olivia, Charlie era arrabbiato con Mo, rea di averlo rifiutato a seguito di una sua dichiarazione d'amore) intonando di nuovo \"Turn Up the Music\", accettando sebbene con qualche riserva di partecipare alla Rising Star, una gara tra band cui prenderanno parte anche i Mudslide Crush. Rilasciati, si riconciliano con i propri familiari e sembra prefigurarsi uno scenario a loro favorevole.\nTuttavia, dopo l'esibizione dei Mudslide Crush, giunto il turno dei Lemonade Mouth si manifestano le menomazioni fisiche dei vari membri: Wen \u00e8 incapace di suonare correttamente la tastiera perch\u00e9 vede male i tasti, Olivia canta a stento e Charlie non riesce a tenere il tempo con la batteria. Sul punto di abbandonare il palco, per\u00f2, gli spettatori iniziano ad intonare \"Determinate\", incoraggiati anche dalla chitarra di Scott, ex-fidanzato di Mo e membro dei Mudslide Crush che decide di correre in aiuto ai rivali; Olivia, come narratrice, spiega che quella sera non vinsero la Rising Star, ma \"qualcosa di pi\u00f9 grande\".\nDurante i giorni seguenti l'esibizione, Mo e Scott tornano insieme, Charlie accetta il fatto e inizia a frequentare una ragazza che aveva mostrato interesse per lui e Wen regala a Olivia un nuovo, piccolo gatto, scoprendo che tra i due c'\u00e8 oltre a della semplice amicizia. Durante il matrimonio tra il padre di Wen e Sidney, sua futura matrigna, Stella incontra Mel, proprietario della ditta produttrice di limonata, e lo convince a finanziare un palco dove i Lemonade Mouth possano esibirsi.\nLa scena finale fa vedere un'esibizione dei Lemonade Mouth al Madison Square Garden con Breakthrough, dove la voce narrante di Olivia dice: \"Spero solo che il nostro nuovo chitarrista sia all'altezza\", riferito a Scott.\nColonna sonora.\nLa colonna sonora del film \u00e8 di musica pop e contiene canzoni originali dei cantautori Aris Archontis, Maria Christensen, Ali Dee, Andy Dodd, Tom Leonard, Jeannie Lurie, Niclas Molinder, Chen Neeman, Joacim Persson, Lindy Robbins, Shridhar Solanki, Shane Stevens, Matteo Tishler, Bryan Todd, Reed Vertelney e Adam Watts. La colonna sonora del film \u00e8 stata pubblicata dalla Walt Disney Records il 12 aprile 2011.\nIl ritornello della canzone \"And The Crowd Goes\", eseguita dal gruppo (fittizio) \"Mudslide Crush\", \u00e8 usato come intro nella \"Power Zone\" di Italia 2.\nSequel.\nEra stato annunciato che il film \"Lemonade Mouth 2\" fosse in produzione, insieme al film basato su \"A tutto ritmo\".\nTuttavia il 6 aprile 2012, Chris Brochu ha annunciato sul suo account Twitter, che il seguito del film non era pi\u00f9 in produzione.\nIl 19 marzo 2021 il profilo Twitter ufficiale dei Lemonade Mouth pubblica un tweet nel quale annuncia: \u201cPresto nuovi contenuti relativi a Lemonade Mouth.\u201d Tuttavia non \u00e8 stato ancora spiegato se si tratti solamente di canzoni o addirittura di un sequel del film che doveva avvenire nel 2012."}
{"id": "3353218", "revid": "1573940", "url": "https://it.wikipedia.org/wiki?curid=3353218", "title": "Terrapene ornata", "text": "La tartaruga scatola occidentale (Terrapene ornata ()) \u00e8 una tartaruga della famiglia degli emididi.\nDescrizione.\n\"T. ornata\" ha un guscio che \u00e8 meno curvo rispetto a quelli di altre specie di tartaruga, sembra essere leggermente appiattito. La loro colorazione \u00e8 di solito nero o marrone scuro con bande gialle. \"T. o. luteola\" tende ad avere pi\u00f9 bande di \"T. o. ornata.\"\nTassonomia.\nCi sono due sottospecie :\nDistribuzione e habitat.\n\"T. ornata ornata\" \u00e8 diffusa nel centro degli Stati Uniti (Indiana, Texas e Louisiana). \"T. o. luteola\" si trova nel Texas occidentale, Nuovo Messico, Arizona e nelle zone settentrionali del Messico."}
{"id": "3353234", "revid": "827882", "url": "https://it.wikipedia.org/wiki?curid=3353234", "title": "Convocazioni per il campionato europeo di calcio Under-21 2009", "text": "Solo i giocatori nati dopo il primo gennaio 1986 sono convocabili per giocare.\nGruppo A.\nAllenatore: Jurij Kurnenin \n\nAllenatore: Pierluigi Casiraghi \n\nAllenatore: Slobodan Kr\u010dmarevi\u0107 \n\nAllenatore: Tommy S\u00f6derberg \u2014 J\u00f6rgen Lennartsson\nGruppo B.\nAllenatore: Stuart Pearce \n\nAllenatore: Markku Kanerva \n\nAllenatore: Horst Hrubesch \n\nAllenatore: Juan Ram\u00f3n L\u00f3pez Caro "}
{"id": "3353248", "revid": "124555655", "url": "https://it.wikipedia.org/wiki?curid=3353248", "title": "Salvatore Grillo", "text": "Carriera.\nAnimatore di associazioni giovanili sin da ragazzo, guida all\u2019universit\u00e0 di Catania il FUAN con il quale vince le elezioni per l\u2019Assemblea rappresentativa degli universitari nel 1967. E\u2019 uno dei protagonisti del 68\u2019 catanese. Nel 1970 viene eletto Consigliere alla provincia di Catania e nel 1973 entra giovanissimo all'Assemblea Regionale Siciliana con il Movimento Sociale Italiano - Destra Nazionale; viene rieletto nel 1976 sempre con il MSI-Destra Nazionale. Nel 1978, nella scissione del MSI segue la maggior parte della dirigenza giovanile di quel partito che formano Democrazia Nazionale. Questa formazione politica si scioglia nel 1980 e Grillo entra nel PRI allora diretto da Giovanni Spadolini. Viene rieletto all'Assemblea Regionale Siciliana per altre due legislature nel PRI 1981 e 1986. Nel 1987 Spadolini gli chiede di presentarsi alle elezioni politiche nazionali e diviene deputato nella X e XI legislatura nelle file del PRI sino al 1994. Lascia il PRI e si dedica alla professione di commercialista che svolge a Roma. Non si candida in nessuna competizione elettorale ma rimane all'interno del dibattito politico e \nnel 2008 fonda, con il professore Maurizio Ballistreri, il movimento dei Democratici Autonomisti, che alle elezioni regionali siciliane del 2008, ottiene oltre centomila voti. Successivamente partecipa alla fondazione di Unit\u00e0 Siciliana e di Mezzogiorno Federato, formazioni nelle quali \u00e8 Presidente del Consiglio Nazionale.\n\u00c8 autore del romanzo storico Il Delitto Sicilia, edito da Bonfirraro e distribuito da Mondadori. \u00c8 stato direttore dei periodici 13 Giugno e Il Nuovo Dovere."}
{"id": "3353249", "revid": "300067", "url": "https://it.wikipedia.org/wiki?curid=3353249", "title": "Mike McKay", "text": ""}
{"id": "3353252", "revid": "1305772", "url": "https://it.wikipedia.org/wiki?curid=3353252", "title": "S\u00e4tra", "text": ""}
{"id": "3353253", "revid": "1543377", "url": "https://it.wikipedia.org/wiki?curid=3353253", "title": "Chelonoidis chilensis", "text": "La tartaruga terrestre argentina (\"Chelonoidis chilensis\" () \u00e8 una tartaruga della famiglia Testudinidae che vive in Argentina e nel sud-ovest del Paraguay.\n\u00c8 stata descritta nel 1870 dallo zoologo George Robert Gray, che si bas\u00f2 su alcuni esemplari provenienti dal Cile (da cui il nome specifico latino).\nBiologia.\n\u00c8 una specie strettamente erbivora. Si nutre di foglie, erbe, frutti, tuberi e cactus.\nDistribuzione e habitat.\nPredilige gli habitat rocciosi.\nTassonomia.\nSono note 3 sottospecie:"}
{"id": "3353254", "revid": "1305772", "url": "https://it.wikipedia.org/wiki?curid=3353254", "title": "Skanstull", "text": ""}
{"id": "3353257", "revid": "1305772", "url": "https://it.wikipedia.org/wiki?curid=3353257", "title": "Stureby", "text": ""}
{"id": "3353258", "revid": "41851", "url": "https://it.wikipedia.org/wiki?curid=3353258", "title": "Fondo Italiano d'Investimento", "text": "Fondo Italiano d'Investimento SGR S.p.A. \u00e8 una societ\u00e0 di gestione del risparmio italiana, nata a marzo 2010 e partecipata per il 43% dalla Cassa Depositi e Prestiti e per la parte rimanente da alcune delle principali istituzioni e banche italiane.\nStoria.\nCostituita il 18 marzo 2010 su iniziativa del Ministero dell\u2019Economia e delle Finanze Fondo Italiano d\u2019Investimento SGR, gestisce fondi d\u2019investimento mobiliari chiusi dedicati alle piccole e medie imprese al fine di supportarne i progetti di crescita e di sviluppo. Caratteristica distintiva dell\u2019iniziativa \u00e8 stata, fin dall'origine, quella di coniugare obiettivi di ritorno economico e di sviluppo del sistema produttivo, attraverso l\u2019utilizzo di strumenti di mercato.\nInizialmente l\u2019attivit\u00e0 \u00e8 stata gestita per mezzo di un unico fondo con una dotazione di 1,2 miliardi di Euro, dedicato ad investimenti nel segmento del private equity diretto/indiretto e del venture capital indiretto. Nel mese di settembre 2014, l\u2019SGR ha dato il via all\u2019operativit\u00e0 di due nuovi veicoli: il Fondo di Fondi di Private Debt ed il Fondo di Fondi di Venture Capital, focalizzati su investimenti in altri fondi di private debt e venture capital. Il 5 Aprile 2016, il primo Fondo \u00e8 stato diviso in tre ulteriori nuovi veicoli di investimento: Fondo Italiano di Investimento, dedicato ad investimenti diretti nel capitale di imprese aventi una dimensione compresa tra i 10 e i 250 milioni di Euro di fatturato; Fondo Italiano di Investimento Fondo di Fondi, focalizzato su investimenti in altri fondi di private equity, che ha contribuito ad integrare formalmente l\u2019offerta dell\u2019area Fondi di Fondi per il segmento del private equity; Fondo Italiano di Investimento FII Venture, specializzato in investimenti indiretti in fondi appartenenti al comparto del venture capital. Nel mese di novembre 2017 la totalit\u00e0 delle quote del Fondo Italiano di Investimento (FII Uno) \u00e8 stata venduta, attraverso un\u2019operazione sul mercato secondario e, a seguito di tale cessione, la gestione del Fondo \u00e8 passata ad altra Management Company. A fine 2017 sono stati lanciati altri due fondi: FII Tech Growth ed Innovazione &amp; Sviluppo, il primo dedicato al technology private equity/tech growth ed il secondo al private equity.\nAd oggi alla SGR fanno capo otto fondi di investimento mobiliari chiusi, riservati ad investitori qualificati per un totale di circa 3 miliardi di Euro di risorse gestite.\nAree di attivit\u00e0.\nFondo Italiano d'Investimento opera in 3 distinte aree:\nAzionisti della SGR.\nFondo Italiano d\u2019Investimento SGR \u00e8 partecipata per il 43% dal Gruppo Cassa Depositi e Prestiti, e per la restante parte da alcune delle principali istituzioni e banche italiane, secondo la seguente distribuzione:"}
{"id": "3353259", "revid": "1305772", "url": "https://it.wikipedia.org/wiki?curid=3353259", "title": "Sundby", "text": ""}
{"id": "3353260", "revid": "287204", "url": "https://it.wikipedia.org/wiki?curid=3353260", "title": "Cupid (serie televisiva)", "text": ""}
{"id": "3353263", "revid": "1543377", "url": "https://it.wikipedia.org/wiki?curid=3353263", "title": "Osborne Computer Corporation", "text": "La Osborne Computer Corporation (OCC) \u00e8 stata un'azienda statunitense specializzata nella produzione di computer portatili. Fu fondata da Adam Osborne nel 1979 e rimase in attivit\u00e0 fino al 1985, quando chiuse per bancarotta. La societ\u00e0 nacque da un'idea di Osborne che, insieme a Lee Felsenstein, progett\u00f2 uno dei primi computer portatili, l'Osborne 1. Sia Osborne che Felsenstein frequentavano l'Homebrew Computer Club.\nBreve storia.\nGli inizi.\nDopo aver venduto la sua societ\u00e0 editoriale a McGraw-Hill per 3 milioni di dollari, con una piccola parte dei soldi ricavati (circa 5.000 dollari) Osborne fond\u00f2 nel 1979 la Brandywine, Inc.\nDecise quindi di assumere Felsenstein per lavorare ad una nuova idea di computer, che fosse progettato per essere \"trasportabile\", una macchina che avesse un peso molto inferiore a quello degli elaboratori fissi dell'epoca, che pesavano diverse decine di chilogrammi. Felsenstein aveva in precedenza gi\u00e0 lavorato nel campo dei computer, avendo progettato il \"Sol-20\" per Processor Technology. Osborne conosceva molto bene Felsenstein e le sue capacit\u00e0, essendo entrambi membri dell'Homebrew Computer Club, un club di appassionati che si riunivano per parlare di nuovi elaboratori e nuove tecnologie.\nIl progetto del computer fu terminato alla fine del 1980, e Osborne assunse Thomas E. Davidson per realizzare la macchina. All'inizio del 1981 la societ\u00e0 divenne Osborne Computer Corporation, con un capitale di circa 1 milione di dollari, proveniente per la maggior parte da Jack Melchore, un Venture capitalist della Silicon Valley.\nL'Osborne 1.\nIl computer fu terminato in tempo per essere presentato alla \"National Computer Conference\" di maggio del 1981 come \"Osborne 1\". Il computer utilizzava una CPU Zilog Z80 a 4 MHz, integrava 64 kB di RAM, offriva 2 unit\u00e0 dischi ed un monitor da 5 pollici capace di 52 colonne di testo. Come sistema operativo utilizzava il CP/M 2.2.\nLa macchina riscosse subito un enorme successo sia per la sua compattezza, pesando meno di 12\u00a0kg era un computer veramente \"portatile\", sia per la ricca dotazione di software: il valore delle applicazioni abbinate, pari a circa 1.500$, era di poco inferiore al costo della macchina stessa, venduta a 1.795$. Il pacchetto di programmi era composto dal sistema operativo CP/M, comprendente le sue \"Utility\", da \"SuperCalc\" (un foglio elettronico), da \"WordStar\" (un editor di testo), e dai linguaggi di programmazione MBASIC di Microsoft e CBASIC di Digital Research.\nAdam Osborne pot\u00e9 offrire tale dotazione di software insieme al suo computer grazie ad accordi di scambio di azioni con i produttori delle stesse applicazioni. Ad esempio, MicroPro International ricevette 75.000 azioni (pari a 130.000$) di Osborne Computer Corporation in cambio di una licenza illimitata sul suo WordStar.\nLe vendite iniziarono nel mese di luglio del 1981 ed entro la fine dell'anno e, all'inizio del 1982, Osborne Computer arriv\u00f2 a spedire oltre 10.000 unit\u00e0 al mese. Per far fronte alle richieste fu aperta una nuova fabbrica a Monmouth Junction, New Jersey, grazie anche ai finanziamenti ricevuti da nuovi soci che erano entrati in societ\u00e0. Lo stabilimento era in grado di assemblare 250 Osborne 1 al giorno. Nello stesso periodo inizi\u00f2 lo sviluppo di due nuovi computer, l'Osborne Vixen, che avrebbe dovuto sostituire l'Osborne 1, e l'Osborne Executive, una macchina di fascia superiore.\nPer le festivit\u00e0 natalizie del 1982, Osborne lanci\u00f2 una campagna promozionale in base alla quale con l'acquisto dell'Osborne 1 veniva offerto il database dBase II di Ashton-Tate. Grazie ad essa la produzione dovette essere portata a 500 unit\u00e0 al giorno per soddisfare tutte le richieste di acquisto.\nLa crisi ed il primo fallimento.\nNonostante i successi iniziali, le vendite dell'Osborne 1 iniziarono a calare a causa dell'affacciarsi sul mercato di 2 importanti avversari, il Kaypro II ed il PC IBM. Il primo era un altro computer portatile che, come l'Osborne 1, usava il sistema operativo CP/M, era basato sullo Z80, montava 64 kB di memoria ed offriva alcune applicazioni comprese nel prezzo. Pesava quasi 2\u00a0kg in pi\u00f9 ma, a differenza dell'Osborne 1, offriva per gli stessi 1.795$ un monitor integrato da 9\" invece che da 5\". Il secondo era invece un computer a 16 bit: era pi\u00f9 veloce dell'Osborne 1, era pi\u00f9 avanzato tecnologicamente ed offriva un parco software in rapida espansione. Inoltre l'arrivo sul mercato di computer di terzi compatibili al 100% con il PC di IBM ma meno costosi espandeva ulteriormente la diffusione di questo genere di macchine.\nCome risultato, a novembre del 1982 il fatturato era di 66 milioni di dollari e le perdite toccavano quota 1 milione di dollari: Adam Osborne, all'inizio dell'anno, aveva previsto un fatturato di 250 milioni di dollari ed un utile di 9 milioni di dollari. Agli inizi del 1983 le perdite erano salite a 4 milioni di dollari.\nA complicare le cose c'erano anche gli ordini dell'Osborne 1 cancellati in attesa dei nuovi modelli, annunciati mesi prima della loro effettiva disponibilit\u00e0. Il Vixen prometteva di far girare anche il software scritto per l'MS-DOS dei PC IBM, mentre l'Executive offriva un monitor da 7\". Per cercare di far riprendere le vendite, il prezzo dell'Osborne 1 fu prima portato a 1.295$ nel mese di luglio, e poi a 995$ in quello successivo. Contemporaneamente gli investitori finanziarono nuovamente la societ\u00e0 instillando 20 milioni di dollari in contanti.\nMa nessuna delle suddette azioni sort\u00ec gli effetti sperati e le vendite continuarono a calare. La societ\u00e0 fu costretta ad agosto a chiudere lo stabilimento del New Jersey, che contava 89 dipendenti, e qualche giorno a licenziare 200 lavoratori impiegati in quello di Hayward, in California. Agli inizi del mese di settembre Osborne Computer licenzi\u00f2 i restanti 270 dipendenti di Hayward e chiuse lo stabilimento.\nDiversi creditori iniziarono a chiedere il pagamento di quanto dovuto: Porter Hurt, che aveva sviluppato le schede necessarie a rendere i Vixen compatibili con i sistemi PC, denunci\u00f2 Osborne Computer per insolvenza e chiese il pagamento dei 4,5 milioni di dollari che avanzava. Alcuni giorni dopo Osborne Computer dichiarava la bancarotta ed entrava in regime di amministrazione controllata secondo i termini del Capitolo 11 della legislazione americana sui fallimenti.\nLa chiusura definitiva.\nAdam Osborne usc\u00ec di scena dalla societ\u00e0 ed alla guida di Osborne Computer Corporation sal\u00ec Rod Brown in qualit\u00e0 di presidente. Sistemati i problemi finanziari, la societ\u00e0 prov\u00f2 a rialzarsi mettendo in vendita il Vixen nel 1984 ma non riusc\u00ec pi\u00f9 a recuperare l'immagine iniziale ed il terreno perso, dovendo chiudere definitivamente i battenti nel 1985. I diritti sul nome furono venduti a \"Mikrolog\", un produttore di compatibili IBM finlandese che continua a commercializzare una linea di PC con il nome \"Osborne\"."}
{"id": "3353264", "revid": "1534511", "url": "https://it.wikipedia.org/wiki?curid=3353264", "title": "Suttungr (mitologia)", "text": "Nella mitologia norrena, Suttungr (/s \u028a t \u028a \u014b \u0259r /) o Suttung era un \"j\u00f6tunn\", un figlio di Gilling, il quale (insieme alla madre di Suttungr) era stato assassinato da Fjalar e Galar.\nMitologia.\nSuttungr cerc\u00f2 i suoi genitori e minacci\u00f2 i fratelli nani Fjalar e Galar, legando loro e alcuni altri nani che avevano ucciso Gilling su una roccia che sarebbe stata sommersa dalla marea crescente. I nani implorarono Suttungr di risparmiare loro la vita e gli offrirono il magico idromele della poesia. Suttungr lo prese e lo nascose al centro della montagna Hnitbjorg, con sua nipote Gunnl\u00f6\u00f0 di guardia, che trasform\u00f2 in una strega per proteggerlo.\nAlla fine Odino decise di ottenere l'idromele. Lavor\u00f2 per Baugi, il fratello di Suttungr, un contadino, per un'intera estate, poi chiese un sorso di idromele, che Suttungr gli rifiut\u00f2. Baugi perfor\u00f2 la montagna, Odino si trasform\u00f2 in un serpente e vi strisci\u00f2 dentro. All'interno, Gunnl\u00f6\u00f0 era di guardia, ma la convinse a concedergli tre sorsi in cambio di tre notti di sesso. Odino continu\u00f2 a bere tutto l'idromele nei tre contenitori, si trasform\u00f2 in un'aquila e fugg\u00ec. Suttungr lo insegu\u00ec sotto forma di aquila, ma Odino riusc\u00ec a scappare e torn\u00f2 ad Asgard. Gunnl\u00f6\u00f0 in seguito partor\u00ec il figlio di Odino Bragi.\nAstronomia.\nLa ventitreesima luna di Saturno \u00e8 nominata a suo nome."}
{"id": "3353265", "revid": "1442080", "url": "https://it.wikipedia.org/wiki?curid=3353265", "title": "Monte Carlo Open 1981 - Singolare", "text": "Il singolare del Monte Carlo Open 1981 \u00e8 stato un torneo di tennis facente parte della categoria Grand Prix.\nGuillermo Vilas e Jimmy Connors non hanno concluso la finale interrotta sul 5-5 e mai pi\u00f9 ripresa. Il titolo non \u00e8 stato mai assegnato."}
{"id": "3353272", "revid": "1305772", "url": "https://it.wikipedia.org/wiki?curid=3353272", "title": "Svedmyra", "text": ""}
{"id": "3353276", "revid": "1442080", "url": "https://it.wikipedia.org/wiki?curid=3353276", "title": "British Hard Court Championships 1981 - Singolare", "text": "Il singolare del torneo di tennis British Hard Court Championships 1981, facente parte della categoria Grand Prix, ha avuto come vincitore V\u00edctor Pecci che ha battuto in finale Bal\u00e1zs Tar\u00f3czy 6-3, 6-4."}
{"id": "3353278", "revid": "963244", "url": "https://it.wikipedia.org/wiki?curid=3353278", "title": "Marcolino da Forl\u00ec", "text": " Il suo culto come beato \u00e8 stato confermato da papa Benedetto XIV nel 1750.\nBiografia.\nAsceta e mistico, \u00e8 ricordato per la semplicit\u00e0 e la serenit\u00e0 della sua vita, ma anche per l'impegno caritatevole verso i poveri e verso i fanciulli.\nEntr\u00f2 a soli 10 anni nel convento di San Giacomo Apostolo dei Domenicani di Forl\u00ec, dove trascorse una vita di impegno nella preghiera, nell'amore mistico per Dio, nell'amore concreto per il prossimo, tanto da avere oggi il titolo di beato. Come tale, \u00e8 ricordato il 2 gennaio.\nIl suo corpo riposa oggi nella Cattedrale di Forl\u00ec. Nella Pinacoteca civica di Forl\u00ec, invece, si pu\u00f2 vedere l'antica urna funebre di Marcolino, opera di Antonio Rossellino, invitato a Forl\u00ec da Nicol\u00f2 dall'Aste.\nIl beato Giovanni Dominici (XIV-XV secolo) scrisse una \"Vita del Beato Marcolino da Forl\u00ec\".\nCulto.\nIl suo elogio si legge nel Martirologio romano al 2 gennaio:"}
{"id": "3353280", "revid": "1442080", "url": "https://it.wikipedia.org/wiki?curid=3353280", "title": "Alan King Tennis Classic 1981 - Singolare", "text": "Il singolare del torneo di tennis Alan King Tennis Classic 1981, facente parte della categoria Grand Prix, ha avuto come vincitore Ivan Lendl che ha battuto in finale Harold Solomon 6-4, 6-2."}
{"id": "3353285", "revid": "287204", "url": "https://it.wikipedia.org/wiki?curid=3353285", "title": "Coppa del Brasile 2011", "text": "La Coppa del Brasile 2011 (ufficialmente in portoghese Copa do Brasil 2011) \u00e8 stata la 23\u00aa edizione della Coppa del Brasile.\nFormula.\nPartite a eliminazione diretta con gare di andata e ritorno. In caso di pareggio nei tempi regolamentari, passa la squadra che ha realizzato il maggior numero di gol fuori casa. Nel caso non sia possibile determinare un vincitore con la regola dei gol fuori casa, sono previsti i tiri di rigore.\nNei primi due turni (primo turno e sedicesimi di finale) se la squadra che gioca la prima partita in trasferta vince con 2 o pi\u00f9 gol di scarto, \u00e8 automaticamente qualificata al turno successivo senza dover disputare la gara di ritorno.\nPartecipanti.\n54 squadre ammesse tramite piazzamenti nelle competizioni statali, 10 tramite Ranking CBF.\nGr\u00eamio (1\u00b0 nel Ranking CBF 2010 e vincitore del Campionato Ga\u00facho 2010), Corinthians (2\u00b0), Internacional (8\u00b0), Cruzeiro (9\u00b0), Santos (10\u00b0, vincitore del Campionato Paulista 2010 e detentore del trofeo) e Fluminense (11\u00b0) esclusi per la partecipazione alla Coppa Libertadores 2011.\nCompetizioni statali.\nSquadre ammesse per il miglior piazzamento nei campionati o nelle coppe statali:\nRanking.\nSquadre ammesse per il miglior piazzamento nel Ranking CBF 2010:\nRisultati.\nPrimo turno.\n\"Andata 16, 23 e 24 febbraio 2011, ritorno 23, 24 febbraio, 2 e 3 marzo 2011.\"\nSedicesimi di finale.\n\"Andata 16, 17, 30 e 31 marzo 2011, ritorno 30, 31 marzo e 6 aprile 2011.\"\nOttavi di finale.\n\"Andata 13, 14, 20 e 21 aprile 2011, ritorno 20, 21, 27 e 28 aprile 2011.\"\nQuarti di finale.\n\"Andata 4 e 5 maggio 2011, ritorno 11 e 12 maggio 2011.\"\nSemifinali.\n\"Andata 18 maggio 2011, ritorno 25 maggio 2011.\"\nFinale.\nRitorno.\nVasco da Gama vincitore della Coppa del Brasile 2011 e qualificato per la Coppa Libertadores 2012."}
{"id": "3353301", "revid": "104458", "url": "https://it.wikipedia.org/wiki?curid=3353301", "title": "Alphonse Julen", "text": ""}
{"id": "3353311", "revid": "602168", "url": "https://it.wikipedia.org/wiki?curid=3353311", "title": "Germanicea (Kahramanmara\u015f)", "text": ""}
{"id": "3353314", "revid": "547034", "url": "https://it.wikipedia.org/wiki?curid=3353314", "title": "Generazione Futuro", "text": "Generazione Futuro \u00e8 stato il movimento giovanile di Futuro e Libert\u00e0 per l'Italia.\nNata inizialmente come associazione giovanile all'interno di Generazione Italia, il 31 gennaio 2011 diviene l'organizzazione giovanile ufficiale di FLI.\nIl simbolo \u00e8 \"un anello tricolore che racchiude un fondo verde con sovrapposto uno scudo blu, che ospita la scritta bianca Generazione Futuro\u201d.\nIl coordinatore nazionale, che per lo statuto di FLI fa parte di diritto della Segreteria nazionale di Futuro e Libert\u00e0, \u00e8 Gianmario Mariniello. In attesa dell'assemblea costituente il movimento \u00e8 retto da un \"Regolamento interno provvisorio\" di Generazione Futuro. Possono iscrivere tutti coloro che hanno compiuto il \"14\u00ba anno e non hanno superato il trentesimo anno d'et\u00e0. Non possono iscriversi i condannati per reati di mafia, contro la pubblica amministrazione e per pene superiori a 5 anni\".\nGran parte dei dirigenti di \"Generazione Futuro\" provengono dalla Giovane Italia: ha aderito tra gli altri a Generazione Futuro l'ex coordinatore nazionale di Giovane Italia, Francesco Pasquali.\nL'organo ufficiale \u00e8 \"Destinazione Futuro Magazine\".\nIl 19 luglio 2011 ha presentato una proposta di legge di iniziativa popolare per abolire le province..\nCessa la sua attivit\u00e0 nel 2013 con la dissoluzione del partito a seguito del fallimento elettorale."}
{"id": "3353319", "revid": "228587", "url": "https://it.wikipedia.org/wiki?curid=3353319", "title": "Alfabeto attico", "text": "L'alfabeto attico \u00e8 il tipo di alfabeto greco usato in Atene fino al 403-402 a.C., quando per legge fu decretata l'introduzione dell'alfabeto ionico, cio\u00e8 il tipo oggi comune. \nI due alfabeti furono usati parallelamente almeno gi\u00e0 dagli anni trenta del V secolo a.C., ma nelle scritture ufficiali veniva usato esclusivamente l'alfabeto attico.\nLe differenze principali tra l'alfabeto attico e quello ionico sono:"}
{"id": "3353320", "revid": "70730", "url": "https://it.wikipedia.org/wiki?curid=3353320", "title": "Kevyn Green", "text": ""}
{"id": "3353330", "revid": "38538248", "url": "https://it.wikipedia.org/wiki?curid=3353330", "title": "Nicol\u00f2 Ciminello di Bazzano", "text": ""}
{"id": "3353337", "revid": "767487", "url": "https://it.wikipedia.org/wiki?curid=3353337", "title": "I tre diavoli", "text": "I tre diavoli (\"Vari\u00e9t\u00e9s\") \u00e8 un film francese del 1935 diretto da Nicolas Farkas.\nTrama.\nTre trapezisti, due uomini e una donna, dopo vari tentativi riescono finalmente ad essere scritturati in un circo importante. I due uomini sono per\u00f2 entrambi innamorati della ragazza e questa rivalit\u00e0 amorosa mette a repentaglio l'armonia del gruppo.\nManifesti e locandine.\nLa realizzazione dei manifesti fu affidata al pittore Carlo Ludovico Bompiani."}
{"id": "3353341", "revid": "1318789", "url": "https://it.wikipedia.org/wiki?curid=3353341", "title": "Rain (EP Madonna)", "text": ""}
{"id": "3353349", "revid": "125092726", "url": "https://it.wikipedia.org/wiki?curid=3353349", "title": "52\u00aa Brigata Garibaldi &quot;Luigi Clerici&quot;", "text": "La 52\u00aa Brigata Garibaldi \"Luigi Clerici\" fu una brigata partigiana che oper\u00f2 lungo la sponda occidentale del lago di Como e lungo il confine svizzero adiacente.\nInizialmente era denominata Brigata Fronte Proletario, venne poi intitolata a Luigi Clerici, partigiano torturato e fucilato il 20 agosto 1944.\nInsieme alla 40\u00aa \"Matteotti\" e alla 55\u00aa \"Rosselli\" costituiva la 1\u00aa Divisione d'Assalto Garibaldi Lombardia (ex Fronte nord).\nIl 27 aprile 1945 arrest\u00f2 a Dongo Benito Mussolini e altri funzionari fascisti in fuga.\nOrigine.\nDopo l'8 settembre e in seguito allo sbandamento generale, sorsero spontanei nel comasco, per opera di sbandati, diversi gruppi di opposizione alla presenza tedesca e alla Repubblica Sociale Italiana: a Como, Cadorago, Lomazzo, Guanzate, Cant\u00f9. Particolarmente attivo in questa fase fu il gruppo del San Primo. In assenza per\u00f2 di una organizzazione unitaria, con i primi rastrellamenti, questi gruppi sparirono o rimasero inattivi.\nRimase intatto invece il gruppo di Guanzate, inizialmente detto del \"L\u00f6gh\", che divenne poi il battaglione GAP \"Nanetti\" costituitosi per opera di Luigi Clerici, Elio Zampiero, Pietro Terzi, Renato Morandi con la collaborazione politica di Luigi Canali \"Capitano Neri\".\nOnorificenze e riconoscimenti.\nGiulio Paracchini \"Gino\", tenente comandante distaccamento \"Gramsci\":\nMedaglia d'oro dal comune di Sesto San Giovanni\nArrigoni Andrea \"Barba\":\nParacchini Giorgio Natale \"Pinela\":\nMonducci Franco \"Francobollo\":"}
{"id": "3353353", "revid": "132266", "url": "https://it.wikipedia.org/wiki?curid=3353353", "title": "Gradi del Corpo forestale dello Stato", "text": ""}
{"id": "3353357", "revid": "602168", "url": "https://it.wikipedia.org/wiki?curid=3353357", "title": "Pietro Damiani", "text": ""}
{"id": "3353359", "revid": "1442080", "url": "https://it.wikipedia.org/wiki?curid=3353359", "title": "ATP Firenze 1981 - Singolare", "text": "Il singolare del torneo di tennis ATP Firenze 1981, facente parte della categoria Grand Prix, ha avuto come vincitore Jos\u00e9 Luis Clerc che ha battuto in finale Ra\u00fal Ram\u00edrez 6-1, 6-2."}
{"id": "3353361", "revid": "104458", "url": "https://it.wikipedia.org/wiki?curid=3353361", "title": "Antoine Julen", "text": ""}
{"id": "3353362", "revid": "307923", "url": "https://it.wikipedia.org/wiki?curid=3353362", "title": "Signoraggio (disambigua)", "text": ""}
{"id": "3353368", "revid": "123597866", "url": "https://it.wikipedia.org/wiki?curid=3353368", "title": "Paola Del Bosco", "text": "Carriera.\nHa iniziato la professione bambina, nel 1959 prendendo parte ad alcuni film quali \"Tutto \u00e8 musica\" con Domenico Modugno. In seguito ha lavorato per il teatro e per la televisione, sia in alcuni sceneggiati sia come speaker a partire dal 1996. Dal 1959 al 1996 ha svolto la professione di doppiatrice con varie societ\u00e0; dal 1971 in esclusiva per lo studio SINC Cinematografica, per il quale ha lavorato anche come direttrice di doppiaggio."}
{"id": "3353369", "revid": "767487", "url": "https://it.wikipedia.org/wiki?curid=3353369", "title": "Julio Irraz\u00e1bal", "text": "Carriera.\nClub.\nDurante la sua carriera ha giocato con varie squadre di club, tra cui anche il Vasco da Gama.\nNazionale.\nConta 2 presenze con la Nazionale paraguaiana."}
{"id": "3353371", "revid": "105031139", "url": "https://it.wikipedia.org/wiki?curid=3353371", "title": "Grado di cristallinit\u00e0", "text": "Il grado di cristallinit\u00e0 di un materiale (spesso indicato con \"\u03f0\") \u00e8 una grandezza che indica la percentuale di materiale che si trova allo stato cristallino rispetto alla quantit\u00e0 totale.\nA seconda del modo in cui esprimiamo la quantit\u00e0 di materiale, si parla pi\u00f9 precisamente di grado di cristallinit\u00e0 \"massico\" (\u03f0m) oppure \"volumetrico\" (\u03f0v).\nI valori del grado di cristallinit\u00e0 dipendono sia dalla natura chimica del materiale sia dal modo in cui esso \u00e8 prodotto, lavorato e utilizzato.\nIn generale, il grado di cristallinit\u00e0 varia da 0 (per materiali completamente amorfi) a 1 (per materiali completamente cristallini). I materiali che presentano valori del grado di cristallinit\u00e0 compresi tra 0 e 1 sono detti \"semicristallini\".\nMisura del grado di cristallinit\u00e0.\nPer la stima del grado di cristallinit\u00e0 si possono utilizzare le seguenti metodologie:\nIn particolare la densimetria \u00e8 una tecnica che consiste nell'indagare la variazione del volume specifico al variare della temperatura; dai risultati di tale metodica \u00e8 possibile stabilire se un materiale \u00e8 amorfo, semicristallino o cristallino:\nCristallinit\u00e0 dei polimeri.\nLe materie plastiche sono costituite da lunghe catene polimeriche; il grado di cristallinit\u00e0 dei materiali polimerici \u00e8 maggiore se tali catene polimeriche sono allineate tra loro. La presenza nella macromolecola di gruppi funzionali stericamente ingombranti e la mancanza di tassia ostacolano l'allineamento delle catene polimeriche, quindi abbassano il grado di cristallinit\u00e0.\nQuindi i polimeri sindiotattici presentano maggiore cristallinit\u00e0 rispetto ai polimeri atattici.\nNel caso delle materie plastiche, il grado di cristallinit\u00e0 \u00e8 in genere intorno al 20\u00f780%. Nel caso del polietilene ad alta densit\u00e0 (HDPE) si possono raggiungere valori intorno al 95%. Anche le fibre aramidiche (tra cui Nomex e Kevlar) presentano elevati valori di cristallinit\u00e0.\nCristallinit\u00e0 delle rocce.\nIn ambito geologico, le rocce possono essere classificate nelle seguenti categorie, in base al loro grado di cristallinit\u00e0:\nInfluenza del grado di cristallinit\u00e0 sulle propriet\u00e0 del materiale.\nMateriali con un alto grado di cristallinit\u00e0 sono in genere pi\u00f9 duri, pi\u00f9 densi, meno trasparenti e presentano un coefficiente di diffusione di materia minore.\nAd esempio, il PET in forma cristallina presenta una densit\u00e0 di 1,499 g/cm3, mentre in forma amorfa presenta una densit\u00e0 di 1,336 g/cm3."}
{"id": "3353372", "revid": "1442080", "url": "https://it.wikipedia.org/wiki?curid=3353372", "title": "Brussels Outdoor 1981 - Singolare", "text": "Il singolare del torneo di tennis Brussels Outdoor 1981, facente parte della categoria Grand Prix, ha avuto come vincitore Marko Ostoja che ha battuto in finale Ricardo Ycaza 4-6, 6-4, 7-5."}
{"id": "3353381", "revid": "290948", "url": "https://it.wikipedia.org/wiki?curid=3353381", "title": "Rocce olocristalline", "text": ""}
{"id": "3353382", "revid": "290948", "url": "https://it.wikipedia.org/wiki?curid=3353382", "title": "Roccia olocristallina", "text": ""}
{"id": "3353383", "revid": "290948", "url": "https://it.wikipedia.org/wiki?curid=3353383", "title": "Rocce ipocristalline", "text": ""}
{"id": "3353384", "revid": "290948", "url": "https://it.wikipedia.org/wiki?curid=3353384", "title": "Roccia ipocristallina", "text": ""}
{"id": "3353385", "revid": "290948", "url": "https://it.wikipedia.org/wiki?curid=3353385", "title": "Rocce ipoialine", "text": ""}
{"id": "3353386", "revid": "290948", "url": "https://it.wikipedia.org/wiki?curid=3353386", "title": "Roccia ipoialina", "text": ""}
{"id": "3353387", "revid": "290948", "url": "https://it.wikipedia.org/wiki?curid=3353387", "title": "Rocce oloialine", "text": ""}
{"id": "3353388", "revid": "290948", "url": "https://it.wikipedia.org/wiki?curid=3353388", "title": "Roccia oloialina", "text": ""}
{"id": "3353389", "revid": "290948", "url": "https://it.wikipedia.org/wiki?curid=3353389", "title": "Cristallinit\u00e0", "text": ""}
{"id": "3353400", "revid": "490801", "url": "https://it.wikipedia.org/wiki?curid=3353400", "title": "Ronaldo de Assis Moreira", "text": ""}
{"id": "3353408", "revid": "30445", "url": "https://it.wikipedia.org/wiki?curid=3353408", "title": "Mandera (citt\u00e0)", "text": "Mandera (in somalo \"Suftu\" o \"Suuftu\") \u00e8 una citt\u00e0 del Kenya, capoluogo dell'omonima contea.\nGeografia fisica.\nTerritorio.\nMandera \u00e8 situata vicino al confine con la Somalia e l'Etiopia.\nCome molte altre citt\u00e0 nella Provincia Nordorientale, Mandera \u00e8 abitata da popolazioni di etnia somala. Le trib\u00f9 di maggiore rilevanza nella citt\u00e0 sono i Murule, i Garre e i Degodiya. Vi sono inoltre gli Sheekhaal, i Marehan, gli Sharmooge e i Leysan.\nClima.\nSecondo la classificazione dei climi di K\u00f6ppen Mandera sorge in una zona arida. La temperatura \u00e8 molto elevata durante tutto l'anno. Le temperature diurne raramente scendono sotto i 30\u00a0\u00b0C mentre le notturne non scendono sotto i 20\u00a0\u00b0C. Le precipitazioni piovose sono molto scarse. I periodi di siccit\u00e0 sono ricorrenti e causano gravi carestie. Durante questi periodi muoiono molti capi di bestiame appartenenti alle popolazioni nomadi che abitano nei villaggi rurali attorno a Mandera.\nConflitti intertribali.\nPer via delle guerre intertribali tra i clan dei Murule e Garre (ambedue appartenenti all'etnia somala), dal 19 dicembre 2004, sono morte 100 persone. Nel distretto di Mandera Est predominano trib\u00f9 dei Murule, mentre nel distretto di Mandera centrale (formatosi dal distretto di Mandera Est nel 1988) la trib\u00f9 di maggioranza \u00e8 quella dei\nGarre. A peggiorare la situazione ha contribuito l'ulteriore suddivisione del territorio del distretto di Mandera da parte dell'amministrazione KANU, tra il 1982 e il 2002.\nLa Guerra civile somala ha causato un aumento di conflitti nell'intera provincia Nordorientale. Il conflitto tra le trib\u00f9 dei Murule e Garre nel distretto di Mandera ha continuato ad esistere anche dopo il 2007, soprattutto per il bestiame e le zone di pascolo ad esso legate.Nel 2008, il governo del Kenya ha dovuto inviare dei militari per sedare la lite tra le due trib\u00f9. La Human Rights Watch accusa i soldati del Kenya di aver torturato i residenti di Mandera e di avere stuprato le loro donne.\nSecondo il tradizionale \"sistema Heer\" gli anziani appartenenti alle due diverse trib\u00f9 dei Murule e dei Garre giocano un ruolo importante come intermediari fra le due trib\u00f9. Il sistema Heer \u00e8 tipico di tutta la provincia Nordorientale del Kenya.\nUn'associazione di solidariet\u00e0 internazionale guidata dagli Stati Uniti, la \"Combined Joint Task Force - Horn of Africa\" (CJTF-HOA), con sede a Gibuti, opera nella zona di Mandera Est. L'ambasciatore degli Stati Uniti in Kenya, William M. Bellamy, insieme all'onorevole Shabaan Isaak, deputato del Kenya, ha inaugurato la Scuola Secondaria Arabia, nel distretto di Mandera, nel gennaio del 2004. La scuola si trova a 70\u00a0km a sud della citt\u00e0 di Mandera ed \u00e8 una delle pi\u00f9 grandi mai costruite da un'associazione statunitense di solidariet\u00e0. La Scuola Secondaria Arabia, dotata di biblioteca, mensa e cucina, \u00e8 frequentata da 240 studenti.\nPersonalit\u00e0 di spicco della citt\u00e0 di Mandera sono il direttore della Barclays Bank del Kenya, Adan Mohamed, e l'ex presidente della \"Law Society\" del Kenya, Ahmed Nasser. Nelle ultime elezioni del 2007 Shaaban Issack \u00e8 stato sconfitto da Hussein, militante dell'ODM."}
{"id": "3353410", "revid": "339392", "url": "https://it.wikipedia.org/wiki?curid=3353410", "title": "Darja Domratschawa", "text": ""}
{"id": "3353412", "revid": "767487", "url": "https://it.wikipedia.org/wiki?curid=3353412", "title": "Raspi", "text": "I Raspi furono una famiglia patrizia veneziana, annoverata fra le cosiddette \"Case fatte per soldo\".\nStoria.\nI Raspi furono un'antica famiglia originaria di Bergamo.\nGiovanni Maria Raspi, trasferitosi a Venezia nel secolo XVII, vi esercitarono fruttuosamente la mercatura, commerciando cuoio cordovan (ossia cuoio di pelle di capra), in societ\u00e0 con la famiglia Signoretti.\nNel 1662, nelle urgenze della sanguinosa guerra di Candia contro i Turchi, il Raspi, arricchitosi enormemente, vers\u00f2 all'erario pubblico la somma di centomila ducati, chiedendo che la propria famiglia potesse essere aggregata al patriziato veneto: il giorno 7 giugno, il Senato e il Maggior Consiglio, con due differenti votazioni, si espressero favorevolmente ai Raspi (rispettivamente, la prima con 156 voti a favore, 58 contrari e 6 astenuti; la seconda con 562 a favore, 176 contrari, 22 astenuti).\nCon l'arrivo degli austriaci in Veneto, i Raspi ottennero la conferma della nobilt\u00e0 dall'Imperial Regio Governo con Sovrana Risoluzione datata 1\u00ba dicembre 1817."}
{"id": "3353420", "revid": "298229", "url": "https://it.wikipedia.org/wiki?curid=3353420", "title": "Campionati mondiali di nuoto in acque libere", "text": "I campionati mondiali di nuoto in acque libere (\"World Open Water Swimming Championships\") sono stati una manifestazione organizzata dalla FINA che si \u00e8 tenuta ogni due anni dal 2000 al 2010 negli anni pari.\nLa rassegna ha assegnato i titoli mondiali della disciplina del nuoto di fondo, o nuoto in acque libere, in alternanza con i Campionati mondiali di nuoto che si disputano negli anni dispari.\nNel gennaio del 2010 il \"Bureau\" della FINA ha sancito l'abolizione di tale manifestazione e la creazione di un campionato giovanile. Il nuoto di fondo rimane comunque parte del programma dei Campionati mondiali di nuoto, che dall'edizione 2011 sono l'unica rassegna ad assegnare i titoli mondiali.\nGare.\nIl programma della rassegna ha previsto nove gare nelle prime tre edizioni, ridotte a sei nelle successive tre.\nLe distanze di gare sono state:\nIn tutte le edizioni si sono disputate le gare sia maschili che femminili per tutte e tre le distanze. Dal 2000 al 2004 hanno fatto parte del programma anche le gare a squadre miste."}
{"id": "3353425", "revid": "729019", "url": "https://it.wikipedia.org/wiki?curid=3353425", "title": "Ferrovia Gyeongui", "text": "La ferrovia Gyeongui () \u00e8 una ferrovia suburbana che collega Seul a Munsan, al confine con la Corea del Nord. Nella tratta Seul-Munsan e Gongdeok-Munsan \u00e8 attivo un servizio metropolitano ad alta frequenza che serve i quartieri nord-occidentali di Seul e la citt\u00e0 di Goyang. Se le due Coree fossero ancora unite, ora i treni della Corea del Sud potrebbero teoricamente raggiungere anche l'Europa. Il nome della linea deriva da Gyeong, che indica la capitale Seul e ui, che indica la citt\u00e0 di Sin\u016diju alla quale era collegata, ora in Corea del Nord.\nStoria.\nLa linea Gyeongui fu un progetto dell'Impero Coreano di fine XIX secolo. Tuttavia per problemi finanziari i lavori non iniziarono fino alla dominazione giapponese, che complet\u00f2 la linea, unendola all'altezza di Seul alla linea Gyeongbu permettendo cos\u00ec di collegare verticalmente tutta la penisola coreana. La linea fu molto importante anche strategicamente durante il conflitto russo-giapponese.\nLa linea e la divisione fra le due Coree.\nDopo la divisione delle due Coree, anche il traffico della linea \u00e8 stato interrotto, e i treni da Seul potevano spingersi fino a Munsan, dove si trova l'attuale capolinea. \nLa linea in Corea del Nord, ora chiamata linea Py\u01d2ngbu \u00e8 stata totalmente elettrificata, anche se \u00e8 per la maggior parte a binario unico. \nNell'anno 2000, col proposito di riunificazione, la linea lungo il confine \u00e8 stata riunita, ed \u00e8 stata costruita la nuova stazione di Dorasan, vicinissima alla zona demilitarizzata. Saltuariamente viene utilizzata per gli spostamenti delle delegazioni dei due paesi.\nPotenziamento della linea.\nNel 1999 sono iniziati i lavori di potenziamento della linea in Corea del Sud per rendere la linea un corridoio ad alta capacit\u00e0 per i numerosi pendolari afferenti a Seul. \nIl 1\u00ba luglio 2009 \u00e8 stata terminata l'opera di elettrificazione e raddoppio del tratto di 28,6\u00a0km fra la stazione di Digital Media City a Munsan, e per il 2012 si prevede di aprire l'ultima parte, ora in costruzione fra la stazione di Gajwa e la stazione di Yongsan. Il tracciato non pi\u00f9 utilizzato della linea sar\u00e0 riconvertito a parco.\nServizi.\nServizio metropolitano di Seul.\nLa linea Gyeongui \u00e8 diventata a tutti gli effetti parte integrante della metropolitana di Seul a partire dal 1\u00ba luglio 2009, quando \u00e8 stata aperta la tratta fra Munsan e Digital Media City (DMC). Il 97% della linea scorre in superficie, e fuori dalla capitale scorre in mezzo a risaie, coltivazioni e foreste, senza addentrarsi in centri urbani di particolare entit\u00e0, ad eccezione della citt\u00e0 di Goyang, che supera il milione di abitanti.\nLa sezione fra DMC e la stazione di Seul in realt\u00e0 \u00e8 un ramo poco sfruttato, in quanto solo un paio di treni all'ora continuano fino a questo capolinea. Il 18 dicembre 2012 \u00e8 stata aperta un'estensione fino alla stazione di Gongdeok che permette un maggior numero di interscambi con altre linee.\nQuando attorno al 2014 sar\u00e0 anche completato il tratto fra Gongdeok e la stazione di Yongsan, la linea potr\u00e0 presumibilmente unirsi alla Linea Jungang formando a tutti gli effetti una lunghissima metropolitana (che potrebbe assumere il nome di \"linea 10\").\nStazioni.\nServizio metropolitano di Seul.\nSezione Munsan - Dorasan.\nLa sezione di circa 10\u00a0km fra Munsan e Dorasan non \u00e8 servita dai treni metropolitani, e non \u00e8 elettrificata. Quasi tutti i treni terminano a Munsan, dove \u00e8 possibile proseguire alla volta di Seul o Gongdeok con il servizio metropolitano. Il 28 marzo 2020 \u00e8 stata elettrificata la tratta Munsan-Imjingang.\nServizi KTX.\nSulla linea circolano anche alcuni treni KTX per arrivare al deposito di Haengsin. Alcuni treni offrono comunque servizi passeggeri anche fino a questa stazione."}
{"id": "3353428", "revid": "216401", "url": "https://it.wikipedia.org/wiki?curid=3353428", "title": "Gran Premio dell'Insubria", "text": ""}
{"id": "3353430", "revid": "599013", "url": "https://it.wikipedia.org/wiki?curid=3353430", "title": "Adriano Gabiru", "text": "Carriera.\nClub.\nConsiderato una delle pi\u00f9 promettenti giovani promesse brasiliane Adriano Gabiru non \u00e8 riuscito a mantenere le grandi aspettative su di lui.\nDurante la sua carriera ha giocato con numerose squadre di club, tra cui l'Atletico Paranense, l'Olympique Marsiglia, il Cruzeiro e l'Internacional, in cui ha militato nel 2006.\nNella finale del Mondiale per club 2006 indossando la maglia dell 'Internacional ha segnato il gol vittoria (risultato finale 1-0) in finale contro il Barcellona che ha permesso al suo club di avere in bacheca il prestigioso titolo di campioni del mondo, nonostante egli fosse un comprimario e quasi fuori rosa per la squadra brasiliana chiuso in attacco da giocatori pi\u00f9 forti quali Pato, Fernandao e Luiz Adriano.\nNazionale.\nConta 2 presenze con la nazionale brasiliana."}
{"id": "3353436", "revid": "74801", "url": "https://it.wikipedia.org/wiki?curid=3353436", "title": "Susan Perkins", "text": " Dopo l'anno di regno, Susan Perkins ha lavorato come cantante, annunciatrice e reporter televisiva. Attualmente vive a Monroe nell'Ohio con il marito e i due figli."}
{"id": "3353441", "revid": "287204", "url": "https://it.wikipedia.org/wiki?curid=3353441", "title": "Trattato Rus'-bizantino", "text": "I trattati Rus'-bizantini riguardanti la Rus' di Kiev e l'Impero bizantino sono:"}
{"id": "3353443", "revid": "118027519", "url": "https://it.wikipedia.org/wiki?curid=3353443", "title": "Campo del Moro", "text": "Il Campo del Moro \u00e8 un giardino situato nella citt\u00e0 di Madrid. Dichiarato di interesse storico-artistico nel 1931, occupa una superficie di circa venti ettari, situato nel retro del palazzo reale al Paseo de la Virgen del Puerto. Da nord a sud con i suoi confini fissati dalla Cuesta de San Vicente (lato nord) e la Cuesta de la Vega e il Parque de Atenas (lato sud).\nI giardini si adagiano su un ripido pendio, posto tra il palazzo e le rive del fiume Manzanares. Sono stati creati nel 1844 su progetto dell'architetto Colomer Narciso y Pascual, che ha messo a punto un insieme formale, mentre le opere di paesaggistiche giardino non sono state portata a termine che alla fine del XIX secolo. La struttura paesaggistica \u00e8 stata progettata da Ramon Oliva, che ha alterato l'originale concetto attraverso un approccio romantico.\nSi tratta di una delle tre aree sistemate a giardino che ornano le vicinanze del Palacio Real, ma, a differenza degli altri due (Giardini di Sabatini e la Plaza de Oriente), la loro gestione non \u00e8 affidata alla citt\u00e0 di Madrid, ma al Patrimonio Nacional, un'organizzazione da cui dipendono da beni che erano nella propriet\u00e0 della Corona spagnola."}
{"id": "3353444", "revid": "400694", "url": "https://it.wikipedia.org/wiki?curid=3353444", "title": "Maritza Pineda", "text": "In seguito ha lavorato come professoressa di urbanistica presso la UCLA School of Public Affairs."}
{"id": "3353446", "revid": "41793", "url": "https://it.wikipedia.org/wiki?curid=3353446", "title": "Pablo Cepellini", "text": ""}
{"id": "3353455", "revid": "1305772", "url": "https://it.wikipedia.org/wiki?curid=3353455", "title": "Guerre Rus'-bizantine", "text": "Le guerre Rus'-bizantine designano una serie di eventi bellici che videro contrapposte, in un periodo di tempo compreso tra il IX e l'XI secolo, le popolazioni slave della Rus' di Kiev e l'impero bizantino. "}
{"id": "3353465", "revid": "125169543", "url": "https://it.wikipedia.org/wiki?curid=3353465", "title": "Universit\u00e0 del Sussex", "text": "L' Universit\u00e0 del Sussex \u00e8 un'universit\u00e0 pubblica inglese situata in prossimit\u00e0 del villaggio di Falmer (East Sussex) e all'interno della regione denominata Brighton and Hove. \u00c8 stata fondata nel 1960 e l'anno successivo le furono conferiti i legittimi poteri grazie ad un regio decreto-legge del re."}
{"id": "3353475", "revid": "484532", "url": "https://it.wikipedia.org/wiki?curid=3353475", "title": "Francesco De Larderel", "text": ""}
{"id": "3353481", "revid": "537927", "url": "https://it.wikipedia.org/wiki?curid=3353481", "title": "Rivestimento riflettente", "text": "Per rivestimento riflettente si intende un rivestimento che riflette (quindi toglie ed elimina) la maggior parte dell'irraggiamento (anche solare).\nPu\u00f2 essere un metallo o un rivestimento plastico. \nNella maggior parte dei casi se applicato su vetro o materiali trasparenti ne oscura la trasparenza."}
{"id": "3353482", "revid": "729019", "url": "https://it.wikipedia.org/wiki?curid=3353482", "title": "Carlsbahn", "text": "La Carlsbahn (letteralmente: \"ferrovia di Carlo\", in onore del landgravio Carlo I d'Assia-Kassel che nel 1699 aveva fondato la citt\u00e0 di Carlshafen) era una linea ferroviaria a scartamento normale della Germania che correva lungo il fiume Diemel tra H\u00fcmme e Bad Karlshafen; aperta al traffico il 30 marzo 1848 venne dismessa definitivamente il 27 settembre 1986. Costituiva una parte dell'itinerario nord della Friedrich-Wilhelms-Nordbahn il cui resto fa ora parte della linea Kassel\u2013Warburg.\nLa linea che era lunga 16,5\u00a0km, era l'unica ferrovia di collegamento al porto fluviale sul Weser, dell'Assia-Kassel. Era una delle pi\u00f9 antiche della Germania.\nStoria.\nIn seguito alle trattative del 1840 tra gli stati di Sassonia-Weimar-Eisenach, Sassonia-Coburgo-Gotha, Prussia e Assia-Kassel era stata stabilita una concessione che prevedeva la costruzione di una ferrovia a trazione equina tra Kassel e Carlshafen. Nel 1846 venne deciso di adottare la trazione a vapore; il 6 agosto dello stesso anno venne incaricata della costruzione la societ\u00e0 \"Kurf\u00fcrst-Friedrich-Wilhelms-Nordbahn Aktiengesellschaft\". La linea prese il nome di \"Carlsbahn\" dalla citt\u00e0 di Bad Karlshafen, che fino al 1935 si chiamava \"Carlshafen\" (in italiano \"Porto di Carlo\"). Tali nomi erano stati attribuiti all'atto della fondazione della citt\u00e0 in onore di Carlo I, langravio di Assia-Kassel.\nLa linea diramata per Carlshafen venne aperta il 30 marzo del 1848 contemporaneamente agli 11,5\u00a0km della linea principale tra H\u00fcmme e Grebenstein. Furono le prime linee ferroviarie dell'Assia.\nIl servizio inizi\u00f2 con due coppie di treni al giorno e dal primo agosto 1848, questi aumentarono a tre coppie. Un'estensione della linea non trov\u00f2 attuazione in seguito al declino del traffico fluviale e quindi di quello della ferrovia a cui contribu\u00ec non poco la costruzione della Sollingbahn con un'altra stazione di Carlshafen sulla riva opposta del Weser. In seguito alla guerra del 1866 mutarono le condizioni politiche con le annessioni alla Prussia di Kurhessen e Hanover. La linea venne rinominata \"Hessische Nordbahn\" e si progett\u00f2 la costruzione di linee da Karlshafen via Detmold ed Herford per Lemf\u00f6rde. Dal primo aprile 1867 la direzione della compagnia ferroviaria venne stabilita a Kassel; l'anno dopo venne rilevata dalla societ\u00e0 \"Bergisch-M\u00e4rkische\" (BME) e infine il 1\u00ba gennaio 1882 nazionalizzata nelle ferrovie di stato prussiane.\nNel 1918 la linea venne inglobata nelle nuove Deutsche Reichsbahn che attuarono una severa ristrutturazione dei servizi; la frequenza dei treni diminu\u00ec ancora nel 1924 a sole tre coppie.\nLa seconda guerra mondiale non arrec\u00f2 molti danni alla linea che riprese, nella primavera del 1946, una coppia giornaliera di servizi passeggeri e qualche merci settimanale. Nel 1949 erano aumentati a sei coppie di cui alcune per Kassel. Alla fine degli anni cinquanta vennero impiegati sulla linea delle piccole automotrici diesel del tipo railbus e piccole locomotive per treni passeggeri e merci.\nIl 25 settembre 1966 circol\u00f2 l'ultimo treno passeggeri nella linea e vennero soppresse le tradotte merci sulla sezione Trendelburg\u2013Karlshafen. La motivazione ufficiale fu attribuita al cattivo stato dell'armamento e alla mancanza di fondi. Le operazioni merci tra Trendelburg e H\u00fcmme cessarono il 27 settembre 1986.\nCaratteristiche.\nLa linea si staccava dalla principale, Kassel\u2013Warburg, all'uscita nord della stazione di H\u00fcmme. Il percorso, di 16,5\u00a0km era a semplice binario con curve di raggio minimo di 200\u00a0m e correva lungo il lato orientale del fiume Diemel. L'arrivo al terminale fluviale avveniva frontalmente per cui erano previste delle piattaforme girevoli per disporre i vagoni parallelamente alle banchine del porto fluviale. Una galleria di 202\u00a0m, tra Trendelburg e W\u00fclmersen, permetteva l'attraversamento del monte Kesselberg. Le stazioni in origine erano, Trendelburg, Helmarshausen e Carlshafen. Nel 1895 si aggiunse Stammen, nel 1899 W\u00fclmersen. Nel 1902 venne costruito il raccordo per Rittergut."}
{"id": "3353484", "revid": "228587", "url": "https://it.wikipedia.org/wiki?curid=3353484", "title": "San Gregorio (Reggio Calabria)", "text": " \nSan Gregorio (\u201cSan Gri\u00f2li\u201d in dialetto reggino) \u00e8 una frazione ubicata a sud del comune di Reggio Calabria, in prossimit\u00e0 dell'aeroporto, e inclusa nella XIII circoscrizione di Ravagnese. La frazione, in forte espansione urbanistica, \u00e8 attraversata dalla strada statale 106 ionica e servita da uno svincolo che conduce al centro dell'abitato. Nella frazione ha sede una delle zone industriali della citt\u00e0 e un grande centro commerciale. Tra gli stabilimenti che vi operano vanno menzionati quelli specializzati nel tessile e nell'estrazione dei derivati e in particolare dell'essenza del bergamotto, di propriet\u00e0 del Consorzio del bergamotto. Il bergamotto \u00e8 un agrume che fruttifica nel mondo, esclusivamente nei dintorni di Reggio Calabria.\nMonumenti e luoghi d'interesse.\nTra i luoghi che rivestono un certo interesse storico vanno menzionati:\n\u00c8 interessante, inoltre, ricordare che nell'area di San Gregorio \u00e8 stata rinvenuta nel 1920 una tomba risalente alla fine del VI secolo a.C., contenente un prezioso corredo funebre, oggi esposto presso il Museo Nazionale.\nServizio di trasporto urbano.\nIl quartiere \u00e8 servito dalle linee 111, 113, 114, 115 dell'azienda di trasporto pubblico cittadino oltre che dal servizio ferroviario metropolitano essendo presente l'omonima stazione ferroviaria."}
{"id": "3353486", "revid": "76963", "url": "https://it.wikipedia.org/wiki?curid=3353486", "title": "Zena Grey", "text": "Figlia di Allyson e Alex Grey, entrambi artisti."}
{"id": "3353490", "revid": "124019012", "url": "https://it.wikipedia.org/wiki?curid=3353490", "title": "Casale della Cervelletta", "text": "Il Casale della Cervelletta \u00e8 un casale con torre medievale che domina l'omonima tenuta, situata nella Riserva naturale Valle dell'Aniene a Roma, in via della Cervelletta, ai confini tra le aree urbane di Colli Aniene e Tor Sapienza, nell'area dell'Agro Romano denominata Tor Cervara.\nStoria.\nLa tenuta della Cervelletta fu in epoca medievale un fondo di propriet\u00e0 ecclesiastica. A quell'epoca (XII sec.) risale la torre con merlatura guelfa, alta circa 30 metri.\nNel XVI secolo la Famiglia Sforza rilev\u00f2 la tenuta, tenendola fino al 1628, quando venne acquistata dal Cardinale Scipione Borghese. Alla famiglia Borghese si deve la trasformazione del casale a residenza di campagna (1630) e lo sviluppo agricolo della tenuta.\nNel 1835 il fondo e il casale pass\u00f2 alla famiglia Salviati, che realizz\u00f2 la bonifica del territorio, attraverso opere di canalizzazione delle acque tuttora visibili nella tenuta.\nA cavallo tra '800 e '900 il casale e la tenuta erano considerati un importante centro di produzione agraria della campagna romana. Ospit\u00f2 alla fine dell'800 una stazione sanitaria sperimentale per l'utilizzo del chinino nella profilassi e cura della malaria e vide tra i suoi ospiti il medico immunologo Angelo Celli e sua moglie Anna Fraentzel Celli, protagonisti in quegli anni nello studio e profilassi della malattia e promotori della lotta contro l'analfabetismo nella campagna romana.\nDal dopoguerra agli anni settanta la tenuta e il casale subirono un lento declino.\nNegli anni ottanta i primi abitanti del vicino e appena realizzato quartiere Colli Aniene iniziarono le lotte per la salvaguardia della tenuta della Cervelletta dalla ulteriore urbanizzazione e commercializzazione delle aree e dei casali storici. Queste iniziative hanno portato alla inclusione della zona umida e dell'intera tenuta della Cervelletta all'interno della Riserva naturale Valle dell'Aniene nel 1997.\nNel 2001 il casale e la tenuta sono stati acquistati dal Comune di Roma e il casale affidato all'Associazione Insieme per l'Aniene ONLUS, in cui erano confluiti comitati cittadini delle aree lungo le due rive dell'Aniene, e che per conto dell'ente regionale Roma Natura gestisce la Riserva naturale Valle dell'Aniene.\nNel novembre del 2014, con determinazione dirigenziale di Roma Capitale, il casale viene affidato in custodia temporanea gratuita all'associazione di promozione sociale \"La Cervelletta\". Questo affidamento viene revocato nel novembre del 2015.\nDescrizione.\nIl complesso della Cervelletta oggi si presenta come una struttura composita, frutto di stratificazioni secolari ed insieme delle trasformazioni funzionali che ha subito: da sistema fortificato a centro direzionale di una vasta tenuta agricola ed ancora a dimora signorile.\nLa struttura \u00e8 costituita da un corpo centrale voluto dai Borghese, il cui stemma di famiglia campeggiava sino al 1950 sulla finestra centrale del piano superiore; l'accesso al casale avviene attraverso un elegante portale che immette in un portico, il quale a sua volta conduce agli ambienti residenziali e, attraverso un cortile interno, agli spazi di servizio con le stalle ed i fienili. Nel piano nobile \u00e8 un salone con camino, sul quale \u00e8 dipinto lo stemma della famiglia Salviati; degna di nota \u00e8 anche l'ampia loggia coperta, caratterizzata da due grandi aperture ad arco.\nLa torre medievale (XII sec.), coronata da merlatura guelfa, \u00e8 di notevole altezza (circa 30 metri) e presenta resti di feritoie e di mensole di sostegno dei ballatoi, ad indicare l'originaria funzione giurisdizionale e di vedetta. Una cappella dedicata all'Assunta sorgeva invece dove oggi si trova la Chiesa di Santa Maria Immacolata alla Cervelletta.\nOggi, dall'altura su cui si erge il complesso,\u00e8 possibile percepire il suo isolamento e l'assedio progressivo degli edifici e dell'urbanizzazione moderna che minacciano e modificano progressivamente il paesaggio antico, di cui il casale rappresenta uno degli ultimi e precari testimoni."}
{"id": "3353506", "revid": "122893194", "url": "https://it.wikipedia.org/wiki?curid=3353506", "title": "Capradosso", "text": "Capradosso (\"Capraduoss\u00eb\" in dialetto ascolano) \u00e8 una frazione del comune di Rotella, in provincia di Ascoli Piceno, nelle Marche. Fino al 1869 era un comune. La frazione \u00e8 situata nel versante rotellese del Monte Ascensione.\nGeografia fisica.\nAnticamente Capradosso era sito ad Ovest dell'attuale paese nella zona denominata \"Capradosso Vecchio\" sul crinale dello spartiacque che si protende fino alla confluenza del fosso grande e dell'altro fosso che d\u00e0 origine al Torbidello II. L'antica Capradosso fu abbandonata per\u00f2 per via di frane e smottamenti. \nMonumenti e luoghi d'interesse.\nNella parte boreale si scorgono i resti di un antico torrione, ruderi di mura castellane e fondamenta. Secondo quanto ci racconta Don Guido Cossetti, attuale parroco (1971), i pi\u00f9 vecchi del luogo asserivano che i torrioni erano quattro. Le due chiese del paese sono San Rocco e Santi Lucia e Rocco, entrambe risalenti al XVII secolo.\nStoria.\nCapradosso secondo lo storico Pietro Capponi fu fondata da alcuni ascolani fuggiti dal duca longobardo Faroaldo che saccheggiava il territorio piceno. Altra versione sulla fondazione del centro abitato \u00e8 quella che sarebbe stato costruito da monaci intorno all'anno mille, che lo chiamarono cos\u00ec perch\u00e9 assomigliava al dorso di una capra.\nLo storico Pietro Capponi, alla voce del Vescovo Epifanio, cos\u00ec scrive: \nPurtroppo, gran parte della sua storia ci sfugge perch\u00e9 l'archivio comunale and\u00f2 distrutto sotto le macerie del vecchio Capradosso a parte venne manomesso durante l'aggregazione al Comune di Rotella.\nAl tempo dello Stato Pontificio, Capradosso ebbe privilegi dalla Santa Sede e, per i servizi resi alla causa della sede apostolica, fu eretto a libero Comune. \nIl parroco Don Antonio Cardarelli che esplic\u00f2 il suo ministero a Capradosso dal 1939 al 1952, ha scritto nella cronaca parrocchiale: \nSecondo alcuni storici del XIX secolo, e secondo quanto abbiamo gi\u00e0 accennato, la fondazione di Capradosso risalirebbe agli anni 1000.\nIl Luzi nelle sue memorie ascolane scrive: \nGabriele Calindri cos\u00ec scrive: \nSappiamo dal Luzi che nel sec. XVI per intemperie e lotte intestine fu distrutto e che nel 1730 fu fatto riedificare da Clemente XII.\nFu libero comune fino all'avvento del Regno di Vittorio Emanuele e nel 1870 fu privato della sua autonomia amministrativa ed aggregato a Rotella. \nIl resto della storia si confonde con quella dell'attuale capoluogo di Comune.\nIl personaggio pi\u00f9 importante che il paese ha avuto nella storia \u00e8 Fra Marcellino da Capradosso, nato il 22 settembre 1873, frate cappuccino a 29 anni, e morto nel convento dei Cappuccini di Fermo il 26 febbraio 1909. \nDa tutti fu ammirato per la sua grande fede e piet\u00e0, per la sua profonda umilt\u00e0 ed eroica obbedienza, per le mortificazioni e penitenze, ma soprattutto per la sua grande carit\u00e0 fraterna, in convento e fuori, verso tutti, specie per i peccatori, per i tribolati e ammalati. Mor\u00ec a soli 36 anni di peritonite tubercolare, presa mentre accudiva un malato. \nI processi ordinari sulla fama di santit\u00e0 ebbero inizio nella Curia di Fermo nel 1948 e si conclusero nel 1956. Attualmente, terminata la biografia documentata e l'Informatio, \u00e8 stata consegnata il 7 luglio 1998 la Positio super virtutibus (causa di beatificazione).\nBibliografia.\nEAN 9788862447782"}
{"id": "3353509", "revid": "1833487", "url": "https://it.wikipedia.org/wiki?curid=3353509", "title": "Castel di Croce", "text": "Castel di Croce \u00e8 una frazione del comune di Rotella, in Provincia di Ascoli Piceno, nelle Marche. Fino al 1869 era un comune. La frazione \u00e8 situata nella parte meridionale del comune di Rotella, inoltre presenta diverse costruzioni medievali. Il territorio che formava il comune di Castel di Croce fa parte della Diocesi di Ascoli Piceno, a differenza del resto del comune di Rotella che appartiene alla Diocesi di San Benedetto del Tronto-Ripatransone-Montalto."}
{"id": "3353511", "revid": "729019", "url": "https://it.wikipedia.org/wiki?curid=3353511", "title": "Lisciano (Ascoli Piceno)", "text": "Lisciano (\"L\u00ebsci\u00e0\" in dialetto ascolano) \u00e8 una frazione del comune di Ascoli Piceno, in\nprovincia di Ascoli Piceno, nelle Marche. Fino al 1866, anno della soppressione, ha avuto la sua sede comunale.\nIl paese sorge a sud della riva destra del fiume Tronto, aggrappato al versante orientale del Colle San Marco. \u00c8 stato uno dei castelli dello Stato di Ascoli ed \u00e8 soprattutto noto per aver dato i natali a papa Niccol\u00f2 IV e fra Pacifico.\nOrigini del nome.\nIl sito prese il nome di \"Luisiano\" dalla famiglia romana Luisa e, in seguito, si trasform\u00f2 in Lisciano. Nel tempo \u00e8 stato identificato anche con la denominazione \"Lisciano (Marche)\", per distinguerlo dall'omonimo centro umbro. Si chiam\u00f2 \"Lisciano del Tronto\" fino al 1866.\nStoria.\nIl silenzio di atti documentali sull'esatta data di fondazione consente di seguire soltanto lo svolgersi delle vicende successive alla sua creazione. L'ipotesi sull'origine del sito riconduce allo stanziarsi di alcuni nuclei famigliari romani, giunti ad Ascoli, nel periodo della Guerra sociale. Tra questi si ricorda la famiglia \"Luisa\" che si stabil\u00ec a sud della citt\u00e0 picena erigendo fabbricati residenziali e una fortezza. Dell'opera fortificata rimangono, ancora oggi, tracce visibili di antiche vestigia e l'impianto di robusti muraglioni. La \"Fortezza di Luisiano\", nel periodo medievale, costitu\u00ec il caposaldo militare dei feudatari del tempo. La citazione pi\u00f9 antica e documentata risale all'anno 844, quando un certo Lupo di Gargimone cedette all'abbazia farfense 9 moggi di terra situati presso \u00ab\"Liciano territorio Trointesi\"\u00bb.\nMenzionano, pi\u00f9 tardi, il castello di Lisciano papa Leone IX quando, nel 1052, lo conferma alla soggezione di Ascoli ed ancora, nel 1185, Federico Barbarossa che ne concede tutti i diritti al vescovo-conte Rinaldo I.\nFu retto dai dinasti della famiglia \"Massio\", citata anche come \"de Maxio, di Mascio, Massi, Massei\". Tra questi si ricordano alcuni uomini illustri, quali: Alberico e Rinaldo che governarono la diocesi picena; Guglielmo da Lisciano, incoronato \"Principe de' Poeti\" da Federico II, che segu\u00ec, come frate minorita, le orme di san Francesco d'Assisi divenendone anche amico e Girolamo di Massio (o Girolamo Masci) che sal\u00ec al soglio pontificio col nome di Niccol\u00f2 IV il 15 febbraio 1288. Secondo la tradizione, sarebbe nato a Colle di San Martino, una villa del comune di Lisciano. Questi, durante il suo pontificato dispose varie esenzioni a beneficio dei dinasti liscianesi. Successivamente, nel 1585, anche Sisto V, con un breve pontificio, esent\u00f2 la \"Comunit\u00e0 di San Martino\" da alcune imposte per benemerenza e riconoscimento al luogo dove era nato il papa piceno. Bonifacio IX, nell'anno 1399, dispose l'infeudamento di Lisciano, per tre generazioni, a Giovanni di Massio Tibaldeschi, capo dello schieramento guelfo di Ascoli. All'epoca i possedimenti erano divisi in due sindicati quali: Sant'Angelo e San Martino, a loro volta ripartiti in contrade. Questa distribuzione territoriale perdur\u00f2 fino all'avvento del periodo napoleonico.\nIl paese, sede di municipalit\u00e0, fu aggregato al comune di Ascoli Piceno, nel 1866, a seguito dell'emanazione del Regio decreto n. 3413 del 14 dicembre 1866."}
{"id": "3353515", "revid": "1543377", "url": "https://it.wikipedia.org/wiki?curid=3353515", "title": "Montadamo", "text": "Montadamo \u00e8 una frazione del comune di Ascoli Piceno, in Provincia di Ascoli Piceno, nelle Marche. Fino al 1866 era un comune. \nGeografia fisica.\nTerritorio.\nLa frazione \u00e8 situata nella parte settentrionale del comune di Ascoli Piceno, nei pressi del Monte Ascensione. Vicino a Montadamo troviamo le frazioni ascolane di Venagrande e Polesio, localit\u00e0 storicamente pi\u00f9 importante del Monte Ascensione.\nStoria.\nSecondo lo storico settecentesco Marcucci, Montadamo fu fondata nel 990 d.C. da Adamo, vescovo di Ascoli e Abate di Farfa. Altra ipotesi sul toponimo \u00e8 che il castello appartenne a uno sconosciuto feudatatrio di nome Adamo.\nTorrione medievale IX secolo"}
{"id": "3353516", "revid": "767487", "url": "https://it.wikipedia.org/wiki?curid=3353516", "title": "Via variago-greca", "text": "La via variago-greca (; in svedese: \"V\u00e4gen fr\u00e5n varjagerna till grekerna\"; in greco: \u0395\u03bc\u03c0\u03bf\u03c1\u03b9\u03ba\u03ae \u039f\u03b4\u03cc\u03c2 \u0392\u03b1\u03c1\u03ac\u03b3\u03b3\u03c9\u03bd-\u0395\u03bb\u03bb\u03ae\u03bd\u03c9\u03bd) era una via di comunicazione che permetteva di unire in un'unica vasta rete di scambi la Scandinavia, la Rus' di Kiev e l'Impero bizantino. Essa consentiva da un lato alle popolazioni settentrionali di acquistare i prodotti pi\u00f9 raffinati della manifattura greca (vetro, tessuti e altri prodotti finiti), dall'altro forniva all'Impero bizantino un mezzo per ottenere materie prime ma anche schiavi ed era utilizzata altres\u00ec per reclutare la forte e temibile guardia variaga. La via attraversava una serie di vie d'acqua, fluviali e marittime, che si estendevano tra il mar Nero e il mar Baltico.\nIl percorso aveva inizio in Scandinavia, in centri commerciali come Birka, Hedeby e Gotland, attraversava il mar Baltico, entrava nel golfo di Finlandia, risaliva la Neva fino al lago Ladoga. In seguito seguiva il corso del fiume Volkhov, attraversando le citt\u00e0 di Staraja Ladoga e Velikij Novgorod. Superava dunque il lago Il'men' e poi il fiume Lovat. A questo punto le imbarcazioni venivano trasbordate fino al fiume Dnieper, presso Gn\u00ebzdovo. Un percorso alternativo dal Baltico al Dnieper seguiva la Dvina occidentale (Daugava) e il fiume Kasplya fino al Dnieper. Dal Dnieper il viaggio proseguiva fino a Kiev, entrando in seguito nel mar Nero. Navigando lungo la sua costa occidentale si giungeva a Sulina, Conopa e Constantia e infine a Costantinopoli. Un altro percorso alternativo era sul fiume Nistro e con le stesse fermate sulla costa occidentale del mar Nero."}
{"id": "3353523", "revid": "1149807", "url": "https://it.wikipedia.org/wiki?curid=3353523", "title": "Galaxy Angel (videogioco)", "text": " \u00e8 un videogioco pubblicato dalla Broccoli per Windows il 23 agosto 2002 e per PlayStation 2 il 17 aprile 2003. Il videogioco, pubblicato esclusivamente in Giappone, fa parte del franchise \"Galaxy Angel\", ed \u00e8 il primo di tre videogiochi.\nIl videogioco differisce in molti punti rispetto alla serie televisiva a partire dalla storia e dalla caratterizzazione dei personaggi, la cui personalit\u00e0 appare molto pi\u00f9 approfondita nel videogioco che nell'anime. Anche per questo motivo molti considerano l'universo alternativo del videogioco come quello canonico della serie.\nIl gioco venne venduto in tre differenti edizioni, una regolare, una limitata che includeva al suo interno un libro di illustrazioni e la colonna sonora su un CD, ed infine una super limitata che presentava i medesimi contenuti di quella limitata assieme a delle statuette da collezione (raffiguranti i personaggi di Milfeulle oppure di Mint a seconda della confezione), delle magliette colorate e degli adesivi.\nModalit\u00e0 di gioco.\nIl gameplay \u00e8 diviso tra fasi d'avventura e simulazione; nel primo caso si avr\u00e0 il compito di migliorare il rapporto con gli altri membri dell'equipaggio della nave spaziale su sui avr\u00e0 luogo la storia, cercando di ottenere la simpatia del prossimo tramite delle conversazioni con le ragazze della \"Brigata Angeli\", che saranno il punto trainante del gioco. Il gradimento delle ragazze varia a seconda della risposta data tra due o tre possibili scelte, quindi \u00e8 necessario cercare di comprendere attentamente la personalit\u00e0 di chi si avr\u00e0 di fronte e la situazione di quel momento per cercare di ottenere il massimo.\nLa parte di simulazione invece vede il giocatore partecipare a uno strategico in tempo reale. In questo caso lo scopo \u00e8 quello di dare istruzioni al proprio personaggio nel miglior modo possibile, portando avanti la battaglia a proprio vantaggio. Saranno inoltre presenti diversi aerei che partiranno dalla nave madre in cui si trova la protagonista, i quali agiranno automaticamente in base alle rispettive caratteristiche, nel mentre si potranno impartire degli ordini specifici come attaccare oppure mandarli alla ricerca dei nemici. Con una buona strategia si potr\u00e0 riuscire a far proseguire lo scontro a proprio vantaggio fino a raggiungere la tanto agognata vittoria.\nAccoglienza.\nIl sito web GAME Watch, parlando della versione per Windows, afferm\u00f2 che \"Galaxy Angel\" era un'opera dal tocco comico che rappresentava i vari problemi che si sarebbero verificati intorno alle cinque ragazze protagoniste. Il recensore sostenne che questo gioco, cos\u00ec come l'anime originale su cui si basava, era contraddistinto da un'alta qualit\u00e0 generale, che lo distingueva dal maremagnum di opere appartenenti allo stesso genere. Le cinque protagoniste conducevano la storia e l'ambientazione fantascientifica era ben sviluppata, dando un senso di \"profondit\u00e0\" a ci\u00f2 che si andava a giocare. Non era presente alcuna lacuna dei disegni dei personaggi, i quali erano unici nel loro genere ed erano stati creati con molta passione. Indipendentemente dalla scelta data durante alcuni dialoghi, il giocatore si sarebbe trovato dinanzi a una ricca quantit\u00e0 di testo e alla produzione dettagliata generale. Fu apprezzata l'interfaccia delle scene presenti durante le battaglie simulative, che era stata realizzata in CG, cos\u00ec come la telecamera ben gestita, il rapporto sulla situazione dello scontro da parte della \"Brigata Angeli\" che veniva mostrato in qualsiasi momento tramite delle efficaci scene animate. Il titolo si rivelava un buon simulatore che non rovinava assolutamente la visione del mondo data dalla serie originale di \"Galaxy Angel\", finendo per reputarlo un gioco senza stress che sarebbe stato apprezzato anche da chi non era un fan dell'opera di appartenenza. In conclusione fu considerato un prodotto che avrebbe fornito una visione d'insieme del mondo di \"Galaxy Angel\" a chi non l'aveva potuto ancora apprezzare mentre i fan lo avrebbero visto come un acquisto praticamente obbligatorio."}
{"id": "3353525", "revid": "767487", "url": "https://it.wikipedia.org/wiki?curid=3353525", "title": "Osoli", "text": "Osoli \u00e8 una frazione del comune di Roccafluvione, in Provincia di Ascoli Piceno, nelle Marche. La frazione \u00e8 situata su un colle a ovest della sede comunale.\nFino al 1866 era un comune autonomo, unito con Roccareonile e Roccacasaregnana per la costituzione del nuovo comune di Roccafluvione.\nGeograficamente Osoli rappresentava e rappresenta un punto nevralgico, al centro del comprensorio comunale; da Osoli si diramano le strade che a raggiera permettono di raggiungere le altre localit\u00e0 in tutte le direzioni.\nFin dal basso medioevo Osoli entra a far parte del comitato dei castelli ascolani, e amministrava varie ville come Agelli, Meschia, Gaico, Stabino, San Giovanni d'Osoli, Pesaturo, Bovecchia, Ronciglione, oggi frazioni del comune di Roccafluvione. \nAnticamente era presente una rocca nel colle sovrastante il paese. \nNelle prossimit\u00e0 di Osoli sono presenti due chiese, una dedicata ai Santi Martino e Giovanni, posta a meno di 1 km dal paese, di probabile origine Benedettina, \u00e8 costituita principalmente di pietra di arenaria e dotata di campanile, e una seconda chiesa dedicata a San Giovanni Battista, presso la localit\u00e0 di San Giovanni d'Osoli. \nTutta la zona \u00e8 oggi spopolata, il centro di Osoli conta solo una ventina di residenti, mentre tutta la zona dell'ex-comune di Osoli comprende meno di 100 residenti complessivi."}
{"id": "3353527", "revid": "486946", "url": "https://it.wikipedia.org/wiki?curid=3353527", "title": "Gradi della polizia locale del Veneto", "text": ""}
{"id": "3353529", "revid": "109614928", "url": "https://it.wikipedia.org/wiki?curid=3353529", "title": "Sangiantoffetti", "text": "I Toffetti di San Giovanni o San Giovanni Toffetti spesso abbreviati in Sangiantoffetti (anche San Gian Toffetti, Sangiantofetti o, pi\u00f9 semplicemente, Toffetti) furono una famiglia aristocratica cremasca, ascritta al patriziato veneziano e annoverata fra le cosiddette \"case fatte per soldo\".\nStoria.\nLa famiglia risiedeva a Crema, nella cui nobilt\u00e0 figurava sin da epoca antica. Vi era giunta dopo essere stata bandita da Genova.\nTrasferitasi a Venezia, vi continu\u00f2 con grande successo l'attivit\u00e0 della mercatura, senza tuttavia tagliare i legami con la terra natia (estese le sue propriet\u00e0 nel Veronese e nel Vicentino, pur mantenendo quelle nel Cremasco).\nNel 1639, in vista di un conflitto contro i Turchi, Gasparo Sangiantoffetti allest\u00ec a sue spese dieci vascelli armati di duecento fanti ciascuno, offrendo inoltre mille ducati all'anno per sette anni. Nel 1649, al culmine della guerra di Candia, fu il nipote Carlo a rimpinguare le finanze della Serenissima con un'offerta di argento e denari, mentre lo stesso Gasparo offriva i centomila ducati richiesti per l'accesso al patriziato, venendovi finalmente iscritta il 27 giugno 1649.\nQuesto casato, inoltre, era insignito della dignit\u00e0 di Grande di Spagna di seconda classe.\nDopo la caduta della Serenissima, il governo imperiale austriaco conferm\u00f2 la nobilt\u00e0 di questa famiglia con Sovrana Risoluzione del 16 dicembre 1817, fregiandola successivamente del titolo comitale con Sovrana Risoluzione del 14 novembre 1819.\nSi estinsero per via maschile con la morte del conte Vincenzo Toffetti (06/5/1797-1866), distintosi come patriota risorgimentale. Per via femminile, invece, confluirono nella famiglie patrizie dei Badoer e dei Dolce.\nLa famiglia ha lasciato traccia nella toponomastica veneziana con una fondamenta Toffetti di San Trovaso (Dorsoduro), presso la quale sorge palazzo Marcello-Sangiantoffetti, pi\u00f9 comunemente noto come Ca' Bembo."}
{"id": "3353530", "revid": "105826", "url": "https://it.wikipedia.org/wiki?curid=3353530", "title": "Sangiantofetti", "text": ""}
{"id": "3353534", "revid": "125789606", "url": "https://it.wikipedia.org/wiki?curid=3353534", "title": "Terra dei Siculi", "text": "Il nome Terra dei Siculi (in ungherese: \"Sz\u00e9kelyf\u00f6ld\"; in rumeno: \"\u021ainutul Secuiesc\"; in tedesco: \"Szeklerland\"; in latino: \"Terra Siculorum\") si riferisce ai territori abitati prevalentemente dai Siculi di Transilvania, un sottogruppo etnico ungherese della Transilvania orientale. Vivono nelle valli e colline dei Monti Carpazi orientali, corrispondenti agli attuali distretti rumeni di Harghita, Covasna e Mure\u0219.\nOriginariamente, il nome Terra dei Siculi denotava una regione autonoma all'interno della Transilvania. \u00c8 esistita come entit\u00e0 giuridica dal medioevo fino al Compromesso austro-ungarico del 1867, quando \u00e8 stata sostituita da una contea. Insieme con la Transilvania, divenne parte della Romania nel 1920, torn\u00f2 in Ungheria nel 1940 e fu successivamente riunito alla Romania nel 1945. La zona era una regione autonoma all'interno della Romania nel periodo 1952-1968, e oggi ci sono iniziative dei Siculi per raggiungere un pi\u00f9 alto livello di autonomia governativa per la Terra dei Siculi all'interno della Romania.\nPopolazione.\nL'area della regione \u00e8 di circa 13.000\u00a0km\u00b2. La popolazione della Terra dei Siculi (secondo l'ultimo censimento, svoltosi nel 2002) \u00e8 di 809.000 abitanti, dei quali 612.043 di etnia ungherese sicula, vale a dire il 75,65% della popolazione. I Siculi rappresentano il 59% delle popolazioni dei distretti di Harghita, Covasna e Mure\u0219. La percentuale di Siculi \u00e8 pi\u00f9 alta nei distretti di Harghita e Covasna (84,6% e 73,8% rispettivamente), e inferiore nel Distretto di Mure\u0219 (39.3%).\nGeografia.\nStoricamente incentrati nella citt\u00e0 di T\u00e2rgu Mure\u0219 (Marosv\u00e1s\u00e1rhely), altri importanti centri siculi sono Miercurea Ciuc (Cs\u00edkszereda), Sf\u00e2ntu Gheorghe (Sepsiszentgy\u00f6rgy), e Odorheiu Secuiesc (Sz\u00e9kelyudvarhely).\nStoria.\nDal XII - XIII secolo fino al 1876, la Terra dei Siculi ha goduto di una notevole, ma variabile, quantit\u00e0 di autonomia, prima come parte del Regno d'Ungheria, poi dentro il Principato di Transilvania, e infine come parte dell'Impero asburgico. L'autonomia fu in gran parte dovuta al servizio militare fornito dai Siculi fino all'inizio del XVIII secolo. La Terra dei Siculi medievale era un'alleanza di sette territori siculi autonomi ossia Udvarhely, Cs\u00edk, Maros, Sepsi, K\u00e9zdi, Orbai e Aranyos. Il numero di territori in seguito venne ridotto a cinque, quando Sepsi, K\u00e9zdi e Orbai furono uniti in un'unica unit\u00e0 territoriale chiamata H\u00e1romsz\u00e9k (letteralmente \"tre seggi\").\nCome risultato del compromesso austro-ungarico del 1867, la Transilvania \u00e8 diventata di nuovo parte del Regno d'Ungheria nell'ambito dell'Austria-Ungheria e cess\u00f2 di esistere come entit\u00e0 giuridica amministrativa separata. Nel 1876, una riforma generale amministrativa abol\u00ec tutte le zone autonome del Regno d'Ungheria e cre\u00f2 un sistema unificato di comitati. Di conseguenza, anche l'autonomia della Terra dei Siculi fin\u00ec. Quattro province furono create al suo posto: Udvarhely, H\u00e1romsz\u00e9k, Cs\u00edk e Maros-Torda (solo la met\u00e0 del territorio di Maros-Torda originariamente apparteneva alla Terra dei Siculi); l'isolata Aranyossz\u00e9k divenne un distretto della contea di Torda-Aranyos.\nCome stabilito dal trattato del Trianon del 1920, stipulato dopo la fine della prima guerra mondiale, il Regno di Romania acquis\u00ec la Transilvania. La lingua rumena sostitu\u00ec l'ungherese nella Terra dei Siculi, i cui confini sono stati tuttavia conservati, e i distretti Siculi sono stati in grado di eleggere i propri funzionari a livello locale e di garantire l'istruzione in lingua ungherese. \nNel 1940, la Romania fu costretta a cedere la Transilvania del Nord all'Ungheria con il secondo arbitrato di Vienna; questo territorio comprendeva la maggior parte delle aree storiche sicule. Le autorit\u00e0 ungheresi hanno successivamente restaurato la struttura pre-Trianon con lievi modifiche.\nAutonomia.\nDopo il ritorno del territorio alla Romania al termine della Seconda Guerra Mondiale, una regione autonoma ungherese \u00e8 stata creata nel 1952, che comprendeva la maggior parte del territorio abitato dai Siculi. Questa regione \u00e8 durata fino al 1968 quando la riforma amministrativa della Romania ha diviso il territorio nazionale nei distretti correnti. In parole povere, oggi il Distretto di Harghita comprende gli antichi Udvarhely e Cs\u00edk, quest'ultimo include Gyergy\u00f3; Il Distretto di Covasna copre pi\u00f9 o meno il territorio dell'antica H\u00e1romsz\u00e9k, e quella che una volta era Maros-Torda \u00e8 per lo pi\u00f9 parte dell'attuale Distretto di Mure\u0219. Aranyossz\u00e9k primo \u00e8 oggi divisa tra i distretti di Cluj e Alba.\nDopo la caduta del comunismo, molti speravano che l'ex Regione Autonoma ungherese, abolita dal regime di Ceau\u0219escu, sarebbe stata ripristinata nuovamente. Questo non \u00e8 successo, ma ci sono iniziative Sicule per il ritorno dell'autonomia e di ulteriori sforzi da parte di organizzazioni Sicule per raggiungere un pi\u00f9 alto livello di autogoverno per la Terra dei Siculi in Romania.\nIl 2 febbraio 2009, il presidente rumeno Traian B\u0103sescu ha incontrato il presidente ungherese L\u00e1szl\u00f3 S\u00f3lyom a Budapest per discutere le questioni dei diritti delle minoranze e delle autonomie regionali. B\u0103sescu ha affermato che \"Alla minoranza ungherese non sar\u00e0 mai data autonomia territoriale\". \nLa Terra dei Siculi ha un proprio inno Sz\u00e9kely himnusz non ufficiale.\nSport.\nLa Terra dei Siculi possiede una propria nazionale la Nazionale di calcio della Terra dei Siculi che non \u00e8 associata n\u00e9 alla FIFA n\u00e9 al UEFA."}
{"id": "3353536", "revid": "110344015", "url": "https://it.wikipedia.org/wiki?curid=3353536", "title": "Roccareonile", "text": "Roccareonile (anche Colleiano-Roccareonile) \u00e8 una frazione del comune di Roccafluvione, in Provincia di Ascoli Piceno, nelle Marche. La frazione \u00e8 situata a sud della sede comunale in una zona montuosa e ricca di vegetazione.\nFino al 1866 era un comune autonomo, unito con Osoli e Roccacasaregnana per la costituzione del nuovo comune di Roccafluvione ed in parte confluito in quello di Comunanza."}
{"id": "3353547", "revid": "628767", "url": "https://it.wikipedia.org/wiki?curid=3353547", "title": "Mardaiti", "text": "I Mardaiti (in arabo: \u0627\u0644\u0645\u0631\u062f\u0629, in greco: \u039c\u03b1\u03c1\u03b4\u03b1\u0390\u03c4\u03b1\u03b9) erano un insieme di gruppi tribali di lingua aramaica che abitavano le zone montuose dell'Anatolia meridionale, dell'Isauria, della Siria e del Libano. Le loro origini sono sconosciute, ma si suppone che posano essere di origine armena. Erano di religione cristiana, professando il monofisismo o il monotelismo.\nSecondo alcuni storici, dopo la conquista delle provincie orientali dell'Impero bizantino da parte del Califfato, i Mardaiti ottennero di potersi stabilire nelle montagne del Libano. Il Califfato li impieg\u00f2 come milizie di frontiera, ma queste popolazioni non disdegnarono di intraprendere a pi\u00f9 riprese azioni di guerriglia e disturbo contro le forze arabe, incoraggiati in questo dai Bizantini. Nel 677 una spedizione mardaita giunse a colpire la stessa Gerusalemme. Nel 690 ca. in seguito ad accordi tra l'Impero bizantino e gli Arabi molti di loro vennero trasferiti per volont\u00e0 di Giustiniano II in province spopolate dell'Impero, in Asia minore, in Epiro e nel Peloponneso. Molti di essi entrarono nei ranghi della marina bizantina. Coloro che erano rimasti in Libano furono dispersi in Siria dopo che la loro fortezza principale venne presa da Maslama ibn Abd al-Malik nel 708. Alcuni di essi entrarono nel suo esercito."}
{"id": "3353549", "revid": "767487", "url": "https://it.wikipedia.org/wiki?curid=3353549", "title": "5-amminolevulinato deidratasi", "text": "La 5-amminolevulinato deidratasi (porfobilinogeno sintasi) \u00e8 un enzima citosolico che catalizza la reazione tra due molecole di acido 5-aminolevulinico per formare porfobilinogeno, il che rappresenta la seconda tappa del processo biosintetico dell'eme. \u00c8 una proteina con peso di 280 KDa costituita da otto subunit\u00e0, di cui quattro interagiscono con l'acido 5-aminolevulinico. L'ALA deidratasi \u00e8 un enzima zinco-dipendente. \u00c8 inibito da molti metalli pesanti e particolarmente dal piombo, ed infatti, in caso di avvelenamento da piombo, l'acido 5-aminolevulinico si accumula nell'organismo senza essere trasformato in porfobilinogeno proprio a causa dell'inibizione di questo enzima."}
{"id": "3353559", "revid": "287204", "url": "https://it.wikipedia.org/wiki?curid=3353559", "title": "Ranpha Franboise", "text": " \u00e8 un personaggio immaginario della serie di manga, anime e videogiochi \"Galaxy Angel\". Come per tutti gli altri personaggi della serie, il nome Ranpha Franboise \u00e8 un riferimento ad uno specifico cibo, in questo caso al liquore francese cr\u00e8me de framboise. Il suo Emblem Frame \u00e8 il Kung-fu Fighter.\nIl personaggio.\nNell'anime.\nBionda, bellissima e vanitosa, Ranpha indossa usualmente un abito rosso cinese ed \u00e8 dotata di un notevole forza fisica. Il suo hobby \u00e8 predire la fortuna, ed a volte riesce anche ad indovinarla. \u00c8 ossessionata dall'intenzione di trovare un uomo bello e facoltoso da sposare, bench\u00e9 nel corso della serie si verificheranno poche occasioni di riuscirci. Quando c'\u00e8 stata l'opportunit\u00e0, tuttavia Ranpha si dimostra impacciata e finisce per creare situazioni imbarazzanti e controproducenti. Anche se apparentemente \u00e8 piuttosto prepotente, Ranpha \u00e8 in realt\u00e0 molto sensibile e fedele nei confronti delle amiche. I due fermagli che ornano i suoi capelli sono in realt\u00e0 due armi.\nNei videogiochi.\nIn linea di massima il suo personaggio \u00e8 caratterizzato nei videogiochi, allo stesso modo in cui compare nell'anime, bench\u00e9 sia generalmente meno ossessionata dall'idea di trovare un uomo. \u00c8 molto amica di Milfeulle, con cui era inizialmente in aperta rivalit\u00e0 durante il corso in accademia. Orgogliosa e spesso rigida, Ranpha \u00e8 molto difficile da avvicinare, bench\u00e9 dietro il suo aspetto duro si nasconda una persona sensibile e premurosa.\nNel manga.\nUno dei membri originali delle \"Brigate Angeli\", Ranpha \u00e8 costantemente alla ricerca del suo uomo ideale. In un primo momento, non nutre grande fiducia nei confronti di Takuto, che considera un pervertito e contro cui usa violenza ogni volta che ne ha la possibilit\u00e0. In seguito, quando si render\u00e0 conto che il ragazzo si prende cura sinceramente delle ragazze, inizier\u00e0 a fidarsi di lui, al punto di innamorarsene. Il suo sentimento nei confronti di Takuto si accrescer\u00e0 ulteriormente quando i due inavvertitamente si scambieranno un bacio, cosa che metter\u00e0 in crisi il rapporto fra Takuto e Milfeulle. Alla fine Ranpha rinuncer\u00e0 ai propri sentimenti per Takuto, per favorire l'amica.\nDoppiatori.\nIn \"Galaxy Express\", Ranpha Franboise \u00e8 doppiata in giapponese da Yukari Tamura, in inglese da Nicole Leroux, in spagnolo da Melanie Henriquez, in tagalog da Hazel Hernan mentre in portoghese da Tatiane Keplermaier."}
{"id": "3353564", "revid": "110157", "url": "https://it.wikipedia.org/wiki?curid=3353564", "title": "Porfobilinogeno deaminasi", "text": "La porfobilinogeno deaminasi \u00e8 un enzima (o meglio, sono due isoenzimi in base allo splicing alternativo) che trasforma il porfobilinogeno in idrossimetilbilano.\nIn particolare, questo enzima forma per deaminazione un legame tioetere con un residuo di porfobilinogeno, poi prosegue la deaminazione su altri cinque residui di porfobilinogeno cos\u00ec da formare una struttura esapirrolica. L'esapirrolo \u00e8 scisso per idrolisi, in questo modo da una parte si ha il complesso porfobilinogeno deaminasi + dipirrometano, e dall'altra parte si libera idrossimetilbilano. L'enzima poi ricomincia il ciclo su altre molecole di porfobilinogeno.\nL'idrossimetilbilano \u00e8 una molecola instabile che si chiude spontaneamente in una struttura tetrapirrolica, formando l'uroporfirinogeno I. In base all'ordine in senso orario dei sostituenti dell'anello tetrapirrolico, l'uroporfirinogeno pu\u00f2 rimanere tale o essere convertito dall'uroporfirinogeno III cosintasi in uroporfirinogeno III (ABABABAB si ottiene il tipo I, con ABABABBA si ottiene il tipo III)."}
{"id": "3353569", "revid": "110157", "url": "https://it.wikipedia.org/wiki?curid=3353569", "title": "Uroporfirinogeno III sintasi", "text": "L'uroporfirinogeno III cosintasi \u00e8 un enzima che trasforma l'uroporfirinogeno I in uroporfirinogeno III dopo inversione di uno dei gruppi pirrolici. \nLa sua mancanza negli eritrociti provoca la porfiria eritropoietica, una malattia ereditaria recessiva dove non viene sintetizzato il tipo III dell'uroporfirinogeno. Fa parte del processo di biosintesi dell'eme."}
{"id": "3353573", "revid": "1573940", "url": "https://it.wikipedia.org/wiki?curid=3353573", "title": "Falco duboisi", "text": "Il gheppio di R\u00e9union (Falco duboisi ) era un uccello falconiforme della famiglia dei Falconidi. Viveva su R\u00e9union, un'isola del gruppo delle Mascarene, ed era una delle specie appartenenti alla radiazione dei gheppi dell'Oceano Indiano occidentale.\nNoto solamente a partire da alcune ossa subfossili e dalle descrizioni di Dubois pubblicate nel 1674, questo uccello era pi\u00f9 grande del \"F. punctatus\" di Mauritius, suo stretto parente: aveva all'incirca le dimensioni di un gheppio comune, 35\u00a0cm dalla testa alla coda, con i maschi notevolmente pi\u00f9 piccoli delle femmine. Questa caratteristica, sebbene tipica di gran parte dei rapaci, \u00e8 particolarmente pronunciata nelle grandi specie ornitofaghe e riduce la competizione tra i sessi, che si trovano ad occupare nicchie differenti. Si presume che il gheppio di R\u00e9union avesse avuto la stessa colorazione marroncina tipica dei suoi parenti pi\u00f9 stretti, con le regioni inferiori pi\u00f9 chiare segnate da macchie o strisce pi\u00f9 scure e la coda, marrone o pi\u00f9 probabilmente grigia, striata e dall'estremit\u00e0 nera. Le zampe erano gialle e piuttosto grandi, in rapporto alle dimensioni generali del resto del corpo. L'apertura alare era di 60\u201370\u00a0cm; le ali, pi\u00f9 arrotondate di quelle del gheppio comune e molto simili a quelle del gheppio di Mauritius, consentivano a questa specie una grande manovrabilit\u00e0 di volo quando cacciava tra gli alberi della foresta. \u00c8 probabile, ma non certo, che l'unica differenza tra i due sessi fosse dovuta alle diverse dimensioni. La specie si nutriva soprattutto di uccelli, ma certamente anche di insetti e della specie locale di geco (\"Phelsuma borbonica\"); Dubois annot\u00f2 che, nonostante le piccole dimensioni, questo volatile era in grado di catturare polli domestici (probabilmente di media grandezza).\nEstinzione.\nDubois cita tre diversi tipi di rapaci esistenti su R\u00e9union agli inizi degli anni '70 del XVII secolo: in ordine decrescente di dimensioni essi erano i \"papangues\" (la specie locale di albanella, tuttora esistente), i \"pieds jaunes\" (\u00abpiedi gialli\u00bb) e gli \"\u00e9merillons\" (termine utilizzato per indicare piccole specie di falchi, come lo smeriglio). Non \u00e8 chiaro con quale di questi nomi Dubois volesse indicare i gheppi di R\u00e9union. Da un'accurata analisi delle testimonianze \u00e8 stato scoperto che molto probabilmente si trattava degli \"\u00e9merillon\"; i \"pieds jaunes\", invece, erano un'altra specie migratrice di falchi (le uniche specie che si incontrano nell'area, il falco fuligginoso, il falco della regina e il falco pellegrino, erano pi\u00f9 grandi di \"F. duboisi\", se non nella lunghezza del corpo, almeno nell'apertura alare) o giovani esemplari di albanella, di colore diverso dagli esemplari adulti e con le zampe gialle. Questa spiegazione del nome sembra la pi\u00f9 probabile, dato che con il nome \"pieds jaunes\" vennero indicate le giovani albanelle fino alla fine del XIX secolo. Tuttavia, rimane la remota possibilit\u00e0 che i sessi del gheppio di R\u00e9union non differissero solamente per le dimensioni, ma anche nella colorazione. In questo caso, i maschi potrebbero essere stati gli \"\u00e9merillons\" e le femmine i \"pieds jaunes\".\nQuest'ultima ipotesi, per\u00f2, \u00e8 molto improbabile, dato che nel 1705 Feuilley cit\u00f2 come presenti sull'isola soltanto i \"papangues\" e i \"pieds jaunes\". Il perch\u00e9 della scomparsa del gheppio di R\u00e9union, che sembra essere avvenuta intorno al 1700, rimane un mistero, proprio come quello dell'estinzione del gufo di R\u00e9union. A quei tempi i predatori introdotti dall'uomo non erano presenti in gran numero e probabilmente perfino i ratti non costituivano un grosso problema per questa specie. Certamente, dato che si nutriva di pollame, veniva considerato una specie nociva, ma \u00e8 poco probabile che i cacciatori dell'epoca siano stati in grado di ridurre notevolmente la sua popolazione in cos\u00ec poco tempo, cos\u00ec come testimonia l'attuale sopravvivenza dell'albanella, anch'essa pesantemente cacciata nei secoli per lo stesso motivo."}
{"id": "3353574", "revid": "287204", "url": "https://it.wikipedia.org/wiki?curid=3353574", "title": "Assedio di Parigi", "text": ""}
{"id": "3353580", "revid": "1099637", "url": "https://it.wikipedia.org/wiki?curid=3353580", "title": "Pallacanestro Vigarano", "text": "La A.S.D. Pallacanestro Vigarano \u00e8 una societ\u00e0 di pallacanestro femminile di Vigarano Mainarda (FE) che milita in Serie A1. Gioca le sue gare interne nel palasport cittadino conosciuto come PalaVigarano.\nStoria.\nLa pallacanestro a Vigarano Mainarda nasce ufficialmente nel 2005 grazie all'apporto di giocatrici che a Ferrara vantavano partecipazioni ai massimi livelli cestistici, di giovani talenti locali con la passione per la palla a spicchi e di uno staff di tecnici e dirigenti desiderosi di vincere una scommessa: promuovere il basket sul territorio attraverso il settore giovanile e la costruzione nel tempo di una prima squadra di livello anche in una citt\u00e0 di provincia. Fondamentale l'apporto fornito dall'amministrazione comunale e dai primi sponsor e partner che credettero nel progetto. Campo di gioco la palestra comunale in via Pier Paolo Pasolini.\nPrimo campionato nella stagione 2005-06 in serie C. Ed \u00e8 subito promozione in B2. Momento cruciale perch\u00e9 si consolida il legame con le istituzioni e la comunit\u00e0 locale che porter\u00e0 nel giro di breve tempo a creare le condizioni per ipotizzare la costruzione di un palasport all'altezza delle aspettative.\nDopo una stagione di passaggio in B2 (2006-07) \u00e8 l'annata sportiva seguente quella della consacrazione con la promozione in B Eccellenza e con il consolidamento societario nel 2008. Anno cruciale perch\u00e9 l'11 ottobre 2008 venne inaugurato ufficialmente il PalaVigarano - sempre in via Pier Paolo Pasolini, dinanzi alla palestra precedente - una struttura moderna, accogliente e dotata di una tribuna laterale e gradinate con posti a sedere anche dietro i tabelloni, per una capienza di almeno 500 persone. Oltre mille persone hanno assistito al cerimoniale al quale parteciparono le massime autorit\u00e0 regionali civili e quelle militari e religiose locali. \u00abUn'opera eseguita nell'arco di nove mesi\u00bb, come hanno sottolineato le stesse autorit\u00e0 locali, \u00abbisogna pensare ai giovani che sono il nostro futuro e il bene pi\u00f9 prezioso di ogni famiglia\u00bb (Fonte: la Nuova Ferrara e Il Resto del Carlino - Ferrara, del 12 ottobre 2008). Nella stagione 2008-09 il debutto in B di Eccellenza, una fase transitoria nell'attesa del salto in A2 avvenuto nel 2010. La prima promozione in A1 \u00e8 datata maggio 2012: un momento infausto coinciso con le drammatiche scosse telluriche del 20 e del 29 maggio: non c'erano i presupposti per l'iscrizione al massimo campionato. La societ\u00e0 riparte dall'A3 (2012-2013), ricominciando la scalata portata a compimento nel 2014. Stavolta il sogno \u00e8 realt\u00e0, ad un passo dal decennale della costituzione del movimento cestistico locale. Lo \u00e8 anche per l'amministrazione locale, per un'entit\u00e0 territoriale che conta circa 7.500 abitanti che rappresenta parte integrante anche dell'Unione dei Comuni dell'Alto Ferrarese comprendente Bondeno, Cento, Mirabello, Poggio Renatico, Sant'Agostino e, naturalmente, Vigarano Mainarda.\nLa Pallacanestro Vigarano ha disputato tre campionati di Serie A2 e ha vinto due Coppe Italia di terza serie, di B d'Eccellenza nel 2010 e di A3 nel 2013. Nel 2012-2013 \u00e8 stata promossa in A2. Dopo solo un anno di A2, ottiene un'altra promozione conquistando la massima serie."}
{"id": "3353582", "revid": "343572", "url": "https://it.wikipedia.org/wiki?curid=3353582", "title": "Forre del Simeto", "text": ""}
{"id": "3353584", "revid": "110157", "url": "https://it.wikipedia.org/wiki?curid=3353584", "title": "Uroporfirinogeno decarbossilasi", "text": "L'uroporfirinogeno decarbossilasi \u00e8 un enzima facente parte del processo biosintetico dell'eme che trasforma l'uroporfirinogeno I o l'uroporfirinogeno III in coproporfirinogeno I o coproporfirinogeno III, ciascuno nel corrispondente. Agisce sui gruppi acetato dell'uroporfirinogeno trasformandoli in gruppi metilici. L'enzima \u00e8 inibito dai sali del ferro. \nQuando una mutazione si verifica in uno dei due alleli di questo enzima si sviluppa la porfiria cutanea tarda. Tale mutazione riduce del 50% l'attivit\u00e0 enzimatica della proteina."}
{"id": "3353593", "revid": "363629", "url": "https://it.wikipedia.org/wiki?curid=3353593", "title": "Medaglia Glenn T. Seaborg", "text": "La medaglia Glenn T. Seaborg (Glenn T. Seaborg Medal in inglese) \u00e8 un premio annuale fondato nel 1987 dal Dipartimento di Chimica e Biochimica dell'Universit\u00e0 della California di Los Angeles (UCLA). Il primo ad essere premiato fu proprio Glenn T. Seaborg, un ex-studente dell'UCLA, a cui \u00e8 dedicato il premio. Il premio viene assegnato per contributi eccezionali nel campo della chimica o della biochimica."}
{"id": "3353603", "revid": "1718925", "url": "https://it.wikipedia.org/wiki?curid=3353603", "title": "Arnaldi (famiglia)", "text": "Gli Arnaldi furono una famiglia aristocratica vicentina, ascritta al patriziato veneziano e annoverata fra le cosiddette \"Case fatte per soldo\".\nStoria.\nGli Arnaldi furono un'antica famiglia originaria di Vicenza, al cui Consiglio nobile erano ascritti sin dal 1541.\nCon breve apostolico del 15 giugno 1623, papa Gregorio XV invest\u00ec questo casato del titolo di conti palatini e del Sacro Palazzo Lateranense nella persona di Fabio Arnaldi. Quest'investitura fu successivamente riconosciuta dal Senato veneziano nel 1729. Un ramo collaterale fu, invece, aggregato al patriziato veneto nella persona di Vincenzo Arnaldi (1685), come ricompensa per il sostegno garantito alla Repubblica durante la guerra di Morea contro l'Impero ottomano.\nCon l'arrivo degli austriaci in Veneto, il governo imperiale confer\u00ec la conferma della nobilt\u00e0 e del titolo comitale ai conti Arnaldi (Sovrane Risoluzioni rispettivamente del 1\u00ba marzo 1820 e del 13 aprile 1829); la conferma di nobilt\u00e0 per gli Arnaldi patrizi veneti giunse invece con la Sovrana Risoluzione dell'11 novembre 1817."}
{"id": "3353617", "revid": "859693", "url": "https://it.wikipedia.org/wiki?curid=3353617", "title": "Anna May Wong", "text": "\u00c8 stata la prima star del cinema sino-americana, e la prima asiatico-americana a diventare una celebrit\u00e0 internazionale. La sua carriera lunga e variegata ha attraversato sia il cinema muto sia quello sonoro, la televisione, il teatro e la radio.\nCarriera.\nNata da genitori di origini cinesi nei pressi di Chinatown, celebre quartiere di Los Angeles, Anna Wong si appassion\u00f2 al cinema e inizi\u00f2 a recitare in giovanissima et\u00e0. Durante l'era del cinema muto ebbe il ruolo di protagonista in \"Fior di loto\" (1922), uno dei primissimi film realizzati a colori, e una parte importante ne \"Il ladro di Bagdad\" (1924) con Douglas Fairbanks. Grazie a queste interpretazioni Wong divenne un'icona di stile e ottenne popolarit\u00e0 in tutto il mondo.\nTuttavia, l'attrice restava confinata in ruoli stereotipati che recitava con riluttanza, mentre Hollywood continuava ad assegnarle parti di secondo piano mentre quelle principali erano affidate ad attrici pesantemente truccate da orientali. Verso la fine degli anni venti, part\u00ec per l'Europa, dove le furono affidati ruoli di grande importanza, fra cui nel film \"Piccadilly\" (1929), mentre l'anno successivo fu la protagonista del suo primo film parlato, girato contemporaneamente in tre versioni: inglese \"The Flame of Love\", francese \"L'Amour ma\u00eetre des choses\" e tedesca \"Hai-Tang\", riuscendo a padroneggiare benissimo i tre idiomi. Purtroppo per\u00f2 il film ebbe solo critiche negative.\nLa Wong pass\u00f2 la prima met\u00e0 degli anni trenta viaggiando fra gli Stati Uniti e l'Europa. Apparve in alcuni film degli inizi del sonoro, come \"La figlia di Fu Manchu\" (1931) e in \"Shanghai Express\" (1932) di Josef von Sternberg, accanto a Marlene Dietrich.\nNonostante avesse ruoli importanti, il suo compenso non era per\u00f2 tanto alto quanto quello di altri attori che comparivano anche solo pochi minuti sullo schermo. \nNel 1935, Anna Wong dovette affrontare la delusione pi\u00f9 grande della sua carriera quando la Metro-Goldwyn-Mayer rifiut\u00f2 di prenderla in considerazione per il ruolo principale in \"La buona terra\", tratto dall'omonimo romanzo di Pearl S. Buck, scegliendo al suo posto, come protagonista, l'attrice tedesca Luise Rainer, che verr\u00e0 premiata con l'Oscar. La Wong trascorse l'anno seguente viaggiando in Cina, visitando i luoghi delle sue origini e studiando la cultura cinese. Alla fine degli anni trenta, comparve in numerosi B movie della Paramount Pictures, dando al personaggio della cinese-americana una caratterizzazione positiva, rispetto agli standard. Prest\u00f2 meno attenzione alla propria carriera di attrice durante gli anni della seconda guerra mondiale, dedicando invece le proprie energie e le proprie risorse finanziarie al sostegno della causa cinese contro il Giappone. Anna Wong ritorn\u00f2 sotto i riflettori negli anni cinquanta, con numerose apparizioni televisive, oltre che nella sua serie \"The Gallery of Madame Liu-Tsong\" del 1951, il primo programma della televisione statunitense ad avere come star una donna di origine asiatica. Dopo un'apparizione nel film \"Ritratto in nero\" (1960), Anna Wong aveva intenzione di ritornare al cinema con \"Fior di loto\", quando mor\u00ec per un attacco cardiaco, nel 1961, all'et\u00e0 di cinquantasei anni.\nPer decenni dopo la sua morte, Anna Wong fu ricordata principalmente per i personaggi stereotipati che nell'immaginario cinematografico sono legati alla figura della donna orientale. La sua vita e la sua carriera furono rivalutati in occasione del centenario della sua nascita in tre principali opere letterarie e rassegne cinematografiche. L'interesse per la storia della sua vita continu\u00f2 e un'altra biografia, \"Shining Star: The Anna May Wong Story\", fu pubblicata nel 2009..\nCompare tra i personaggi della miniserie \"Hollywood\" (2020)."}
{"id": "3353619", "revid": "767487", "url": "https://it.wikipedia.org/wiki?curid=3353619", "title": "Pliska", "text": "Pliska era la capitale della Bulgaria tra il 681 e l'893 d.C. Secondo le cronache bulgare fu fondata dal khan Asparuh. Viene menzionata con il nome di Pliskusa da Giorgio Credeno e Anna Comnena. Le sue mura, che delimitavano un'area di 23\u00a0km\u00b2, avevano un'altezza media di 12 metri e uno spessore di 2,6 metri.\nPliska venne saccheggiata dalle forze bizantine nell'811 guidate da Niceforo I, che di l\u00ec a poco sarebbero state sbaragliate dal khan Krum (battaglia di Pliska). Il khan Asparuh popol\u00f2 la citt\u00e0 con artigiani per farne uno dei centri economici del regno. Nell'886 Boris I fond\u00f2 la scuola letteraria di Pliska (chiamata dopo l'893 scuola letteraria di Preslav), che venne posta sotto la guida di Naum di Preslav.\nNell'892 la citt\u00e0 fu teatro di una rivolta pagana capeggiata da re Vladimir. Dopo il fallimento della rivolta Vladimiro fu detronizzato e sostituito dal terzo figlio di Boris I, Simeone. Quest'ultimo spost\u00f2 la capitale a Preslav.\nIn seguito Pliska perse progressivamente la sua importanza. Venne distrutta in seguito agli assalti della Rus' di Kiev e dei Bizantini tra il 969 e il 972, non venendo pi\u00f9 ricostruita.\nLe rovine dell'antica Pliska si trovano a circa 3\u00a0km a nord dell'omonimo villaggio. Il sito archeologico \u00e8 protetto e comprende i resti del Palazzo Grande e del Palazzo Piccolo, delle mura fortificate e della grande basilica (datata 875 circa), all'epoca della sua costruzione uno dei pi\u00f9 grandi luoghi di culto cristiani."}
{"id": "3353626", "revid": "125879090", "url": "https://it.wikipedia.org/wiki?curid=3353626", "title": "L'isola dei famosi (ottava edizione)", "text": "L'ottava edizione del reality show L'isola dei famosi \u00e8 andata in onda dal 14 febbraio al 26 aprile 2011 in prima serata su Rai 2, con la conduzione di Simona Ventura per l'ottavo ed ultimo anno consecutivo, affiancata in studio dalle opinioniste Vladimir Luxuria e Alba Parietti e con la partecipazione dell'inviato Daniele Battaglia. \u00c8 durata 72 giorni, ha avuto 22 naufraghi e 11 puntate e si \u00e8 tenuta presso Cayos Cochinos (Honduras).\nL'edizione si \u00e8 conclusa con la vittoria di Giorgia Palmas, che si \u00e8 aggiudicata il montepremi di 200\u00a0000 \u20ac.\nProduzione.\nI concorrenti dell'ottava edizione sono 25, di cui 9 concorrenti \"famosi\", 9 concorrenti \"Parenti di...\", 3 concorrenti \"non famosi\" (di questi ultimi solo uno approda sull'isola durante la seconda puntata e gareggia insieme ai Parenti), una naufraga in prova e tre guest star. Nel corso della trasmissione si sono avuti due new entry (una per la squadra dei parenti e una per i famosi) e un ritiro (per i parenti) e un periodo di prova non superato. Una novit\u00e0 di questa edizione \u00e8 il confronto a squadre (i \"Famosi\" contro i \"Parenti di...\") fino alla quinta puntata, dopo la quale i superstiti sono stati riunificati per lo scontro uno contro tutti, esattamente come nel reality show \"Survivor\". L'ottava edizione dell'isola viene vinta da Giorgia Palmas, concorrente nella categoria dei \"Famosi\".\nIl programma si conclude il 26 aprile 2011 con il gran gal\u00e0 di chiusura soprannominato Tutta la verit\u00e0. Il Reality show di Rai 2 dimostra la sua forza con il passare del tempo, l'ultima puntata del 26 aprile riceve un ascolto pari a 4.842.000 con uno share 21,90% e picchi durante la serata del 45% durante la proclamazione della vittoria di Giorgia Palmas. Ad accendere il fuoco \u00e8 stata Francesca Fogar, figlia di Ambrogio Fogar, prima concorrente ad esserci riuscita nella storia del reality, dopo una settimana di tentativi, tramite una lente per correggere difetto dato da presbiopia, lente portata sull\u2019isola oltre alle due lenti - per correzione di difetto dato da miopia - dei suoi occhiali effettivi. La produzione del programma - a conoscenza del fatto al limite del regolamento agito dalla concorrente, sin dalla prima puntata - ha deciso di far uscire la notizia solo nell\u2019ultima, celebrativa e successiva a quella della finale, si suppone per ragioni legate al tentativo di aumentarne ulteriormente gli ascolti.\nConduzione.\nLa conduzione \u00e8 stata affidata, come sempre, a Simona Ventura; mentre l'inviato sull'isola \u00e8 Daniele Battaglia, vincitore della settima edizione. Commentano in studio Vladimir Luxuria, vincitrice della sesta edizione e Alba Parietti.\nInoltre durante la settimana a \"Pomeriggio sul 2\" e/o a \"Dillo a Lorena\", Caterina Balivo, Lorena Bianchetti e i gli ospiti in studio commentano il \"daytime\" e la domenica Alessandro Cattelan e Simona Ventura curano uno spazio dedicato al reality all'interno di \"Quelli che il calcio\". Tra gli opinionisti spesso presenti in studio: Cristiano Malgioglio, Nicola Savino, Gabriella Sassone, Claudio Lippi e Mara Venier.\nSimona Ventura \u00e8 stata sostituita, il 29 marzo 2011, alla conduzione da Nicola Savino, per provare in prima persona cosa significa essere un naufrago, approdando in Honduras tra i concorrenti.\nAmbientazione.\nCayos Cochinos \u00e8 l'arcipelago sul quale, quest'anno, si alternano le vicende dei protagonisti dell\"Isola dei famosi\" in Honduras.\nSi trova a quaranta minuti di navigazione dalla costa settentrionale dell'Honduras ed \u00e8 un parco naturale studiato da biologi marini provenienti da tutto il mondo per studiare ed osservare l'innumerevole fauna marina.\nL'arcipelago \u00e8 composto da tredici isole, tra le quali spiccano per dimensioni Cayo Major e Cayo Menor. Una delle pi\u00f9 piccole \u00e8 Cayo Palma ed \u00e8 questa il teatro delle avventure dei Nostri Famosi.\nL'isola ha una superficie di circa 250\u00a0m\u00b2, un terzo dei quali ricoperti di vegetazione. Per fare il giro dell'isola intera a piedi occorrono meno di cinque minuti. Non ci sono angoli dove appartarsi, n\u00e9 caverne. Gli unici suoi \u2018abitanti\u2019 sono volatili, paguri e granchi.\nDurante il giorno piove raramente e la temperatura arriva fino a 45 gradi con un'umidit\u00e0 al 90%. Durante la notte, invece, senza luna il buio diventa totale. Spesso si scatenano temporali con spaventose tempeste di fulmini. Qui, in questo inferno travestito da paradiso, i naufraghi dovranno cercare di sopravvivere per circa due mesi. I naufraghi passeranno diverse settimane a \"Cayo Paloma\", \"Playa Uva\" e all'interno della \"mala suerte.\"\nI naufraghi.\nL'et\u00e0 dei concorrenti si riferisce al momento dello sbarco sull'isola.\nRoberta Allegretti.\nUnica esponente dei non famosi entra a far parte della squadra dei \"Parenti di\" durante la seconda puntata. All'interno del gruppo Roberta conquista anche la collana da leader. Rientra nei quattro super finalisti, ma non sale sul podio a tre.\nThyago Alves.\nGareggia nella squadra dei \"Famosi\". All'interno del gruppo Thyago conquista anche la collana da leader. Rientra nei quattro super finalisti, perde al televoto contro Giorgia Palmas.\nEleonora Brigliadori.\nEleonora Brigliadori, concorrente della squadra dei \"Famosi\", si distingue nel gruppo per le sue credenze e il suo modo di vivere l'avventura. Durante il percorso, anche per via dello spostamento su due isole, prima \"Playa Uva\" e poi \"Cayo Paloma\", Eleonora ha costruito due templi: il primo molto pi\u00f9 grande dove ha anche vissuto dissociandosi dal resto del gruppo, il secondo pi\u00f9 piccolo adibito solo alle preghiere di culto e alle riflessioni interiori. Tra gli oggetti personali Eleonora ha portato con s\u00e9 sull'isola delle acque benedette, ma anche l'acqua di luce e l'acqua non stressata. Supera la nomination contro Gianna Orr\u00f9, madre di Valeria Marini. Sull'isola, durante l'ultima settimana di permanenza ha avuto un malore ed \u00e8 svenuta; \u00e8 stata soccorsa da Francesca Fogar che ha chiamato anche il medico, la Brigliadori per\u00f2 afferma di non essere svenuta ma di aver avuto un incontro mistico con le persone a lei care.\nFrancesca Fogar.\nFrancesca Fogar gareggia nella squadra dei \"Parenti di\" in quanto figlia di Ambrogio Fogar. Francesca \u00e8 stata la prima naufraga in otto edizioni ad accendere il fuoco naturalmente, senza uso ne di cerini, fiammiferi o altro. Durante il 55\u00ba giorno Francesca viene morsa da un boa rosa (prima volta in otto edizioni), la ragazza intaglia la ferita e succhia prontamente il liquido iniettato dall'animale. Durante la semifinale Francesca, insieme a Laerte Pappalardo affrontano una prova tra le pi\u00f9 dure date all'isola: raggiungere a nuoto un'altra isola, prendere una cassa piena di frutta e ritornare con il cayuco dai propri compagni. Durante l'avventura, insieme a Giorgia Palmas scopre i manghi sull'isola. All'interno del gruppo Francesca conquista anche la collana da leader. Francesca supera varie nomination tra cui quella contro Nina Mori\u0107, data fino a quel momento per vincitrice dell'isola, quella contro Gianna Orr\u00f9, madre di Valeria Marini. Francesca rimane l'ultima esponente donna della squadra dei \"Parenti di\".\nKilian Marcus Nielsen Gastineau.\nKilian Nielsen gareggia nella squadra dei \"Parenti di\" in quanto figlio di Brigitte Nielsen. Nel suo percorso ci\u00f2 che lo ha molto contraddistinto \u00e8 la pesca: il ragazzo \u00e8 stato anche il solo a riuscire a pescare aragoste. Esce alla penultima puntata insieme a Francesca Fogar ed Eleonora Brigliadori.\nGiorgia Palmas.\nGareggia nella squadra dei \"Famosi\". Durante l'avventura, insieme a Francesca Fogar scopre i manghi sull'isola. La Palmas dapprima lega molto con Magda Gomes; dopo l'eliminazione di quest'ultima si lega a Francesca Fogar. Giorgia \u00e8 l'ultima esponente donna della squadra dei \"Famosi\". Giorgia vince l'ottava edizione dell\"isola dei famosi\".\nLaerte Pappalardo.\nLaerte Pappalardo gareggia nella squadra dei \"Parenti di\" in quanto figlio di Adriano Pappalardo (ex concorrente della prima edizione). Laerte entra nel gioco, circa un mese dopo, come sostituto di Matteo Materazzi, fratello di Marco Materazzi. Durante l'avventura si lega molto a Nina Mori\u0107, legame che porter\u00e0 alla rottura del suo legame con la sua ragazza in Italia, come anche Nina Mori\u0107 terminer\u00e0 il suo rapporto con Martin Evans: tornata in Italia Nina Mori\u0107 afferma d'essere legata a Laerte solo da un rapporto d'amicizia. Durante la semifinale Laerte, insieme a Francesca Fogar affrontano una prova tra le pi\u00f9 dure date all'isola: raggiungere a nuoto un'altra isola, prendere una cassa piena di frutta e ritornare con il cayuco dai propri compagni. All'interno del gruppo Laerte conquista anche la collana da leader. Rientra nei quattro super finalisti, perde al televoto contro Giorgia Palmas classificandosi quindi al terzo posto come fece il padre durante la propria partecipazione alla prima edizione.\nTabella delle nomination e dello svolgimento del programma.\nLegenda\nTutta la verit\u00e0.\n\"Tutta la verit\u00e0\" \u00e8 il nome dato al Gal\u00e0 dell'isola del 3 maggio 2011 a cui parteciperanno tutti i concorrenti dell'edizione. La valletta \u00e8 Anoula Adoniu."}
{"id": "3353635", "revid": "119255139", "url": "https://it.wikipedia.org/wiki?curid=3353635", "title": "Optical Society of America", "text": "L'Optical Society of America (comunemente abbreviata con l'acronimo OSA) \u00e8 una casa editrice statunitense di riviste scientifiche rivolte ai settori dell'ottica e della fotonica.\nScopo.\nL'Optical Society of America si occupa prevalentemente della pubblicazione di riviste scientifiche a livello internazionale, in lingua inglese, attinenti all'Ottica e alla Fotonica. Le riviste sono distribuite sia in forma cartacea, sia in forma elettronica. Quest'ultima viene resa disponibile attraverso l'OpticsInfoBase, un sito web dove vengono pubblicati gli articoli usciti in edizione cartacea in formato PDF. L'accesso a tali articoli \u00e8 solitamente a pagamento, e pu\u00f2 essere ottenuto con un versamento di denaro o con un abbonamento on-line alla rivista dove \u00e8 pubblicato il suddetto articolo. Esistono anche degli articoli accessibili gratuitamente (Open Access).\nRiviste pubblicate.\nVi sono anche altre riviste, la cui pubblicazione \u00e8 terminata (tra cui \"Journal of the Optical Society of America\", che \u00e8 stato sdoppiato in due nuovi titoli). Infine, vi sono anche riviste partner. Tra le pubblicazioni, vi sono anche le Conference Proceedings."}
{"id": "3353636", "revid": "1345932", "url": "https://it.wikipedia.org/wiki?curid=3353636", "title": "Yasushi Nagao", "text": "Nagao scatt\u00f2 la fotografia di Otoya Yamaguchi, studente diciassettenne di estrema destra, che uccideva con una spada Inejir\u014d Asanuma, politico socialista. All'epoca Nagao era un cameraman in servizio per \"Mainichi Shimbun\". Hisatake Abo, editor di Nagao, lo incaric\u00f2 di realizzare un servizio per un dibattito presso la Hibiya Hall il 12 ottobre 1960. Nel momento che Yamaguchi si apprest\u00f2 ad Asanuma, Nagao cambi\u00f2 l'obiettivo della propria macchina fotografica da quindici piedi a tre piedi.\nNel 1960 vinse il World Press Photo of the Year e nel 1961 il premio Pulitzer per la fotografia. La vittoria del World Press Photo permise a Nagao di viaggiare in tutto il mondo, cosa impossibile per molti giapponesi in quei tempi.\nNagao lasci\u00f2 la rivista nel 1962 e divenne un fotografo freelance.\nIl 2 maggio 2009 Nagao \u00e8 stato trovato morto nel bagno della propria abitazione, presumibilmente per cause naturali."}
{"id": "3353640", "revid": "767487", "url": "https://it.wikipedia.org/wiki?curid=3353640", "title": "Wamba (Kenya)", "text": "Wamba \u00e8 un villaggio del Kenya situato nella contea di Samburu, nella Rift Valley. Si trova a sud del Mathews Range e a nord est della Riserva nazionale Samburu. La strada A2 Isiolo-Moyale passa a circa 40 kilometri a est di Wamba.\nLa citt\u00e0 di Wamba \u00e8 una divisione amministrativa keniota, a sua volta divisa in 5 localit\u00e0, fra cui Wamba stessa.. L'area ha una popolazione di 4051 individui secondo un censimento del 1999."}
{"id": "3353641", "revid": "158913", "url": "https://it.wikipedia.org/wiki?curid=3353641", "title": "Dillo Lombardi", "text": "Biografia.\nCominci\u00f2 a recitare giovanissimo, e inizi\u00f2 l'attivit\u00e0 drammatica nella compagnia teatrale di Ernesto Rossi dove fu scritturato come \u00abprimo attore giovane\u00bb. Pass\u00f2 in seguito alla compagnia di Luigi Bellotti Bon, con il quale comp\u00ec una \"tourn\u00e9e\" in America, e dove ottenne molti successi personali.\nFu \u00abprimo attore\u00bb nelle compagnie di Giacinta Pezzana e Cesare Rossi, e pass\u00f2 alla fine degli anni ottanta al Teatro Manzoni di Roma, del quale assunse successivamente la direzione. Nella capitale, l'attore emiliano riscosse ampi successi personali con le interpretazioni dell\"'Amleto\" e dell'\"Otello\" di Shakespeare, divenendo un vero e proprio \"divo\" della piccola borghesia impiegatizia.\nAttore cinematografico dal 1911, in tale anno debutt\u00f2 con il film \"Bonifacio VIII\" della \"Film d'Arte Italiana\". L'anno seguente pass\u00f2 prima alla \"Latium Film\" e poi alla torinese \"Savoia Film\". In quest'ultima casa, Lombardi fu uno dei maggiori interpreti e fu presente in quasi tutte le sue prime produzioni, tra queste vanno citate \"Il giglio della palude\" (1912) , \"La fuggitiva\" (1912), \"In hoc signo vinces\" (1913), \"Il cadavere vivente\" (1913), dove ebbe come partner femminile, Maria Jacobini prima, e Adriana Costamagna poi.\nDopo l'esperienza alla Savoia, pass\u00f2 alla \"Morgana Film\", dove, sotto la direzione di Nino Martoglio, fu tra gli interpreti di \"Sperduti nel buio\" (1914) e di \"Teresa Raquin\" (1915). Successivamente prese parte a numerose pellicole prodotte dalla \"Latina Ars\", dalla \"Gladiator Film\", dalla \"Celio Film\", dalla \"Caesar Film\" e dalla \"Lombardo Film\" (dove nel 1918 realizz\u00f2 il suo unico film da regista dal titolo \"Malacarne\").\nCome per molti cineasti, la crisi in cui precipit\u00f2 la cinematografia italiana negli anni venti, port\u00f2 Lombardi e trasferirsi in Germania dove gir\u00f2 alcune pellicole, l'ultima delle quali nel 1928, \"Le rouge et le noir\". Successivamente, ormai settantenne, si ritir\u00f2 dalle scene."}
{"id": "3353642", "revid": "120539359", "url": "https://it.wikipedia.org/wiki?curid=3353642", "title": "Slitherine Software", "text": "Slitherine Software Uk Ltd (anche nota come Slitherine Software, Slitherine Strategies o Slitherine Studios) \u00e8 una casa editrice britannica con sede a Epsom, sviluppatrice e produttrice di videogiochi (per PC e altre piattaforme) e giochi da tavolo, attiva anche nella pubblicazione e nella distribuzione. \u00c8 stata creata il 4 giugno del 2000 da Ian McNeil.\nIl primo videogioco con marchio \"Slitherine\" \u00e8 arrivato sul mercato nel 2002 con il nome di \"Legion\"; tra gli altri titoli sono da ricordare giochi sia per la strategia a turni con tattica in tempo reale (\"Legion Gold\", \"Chariots of War\" e \"Spartan\"), sia per la strategia in tempo reale (\"/\").\nDegna di nota \u00e8 inoltre la serie di giochi di tipo wargame derivata da \"Field of Glory\", con le relative espansioni, che prende in considerazioni varie et\u00e0: classica, medievale, rinascimentale e napoleonica."}
{"id": "3353645", "revid": "198277", "url": "https://it.wikipedia.org/wiki?curid=3353645", "title": "Matteo Rinaldi", "text": "Caratteristiche tecniche.\nPer la sua notevole fisicit\u00e0, venne soprannominato la \"roccia del Gargano\".\nCarriera.\nPer due stagioni, dal 1955 al 1957, non fu mai schierato in campo dalla squadra in cui crebbe, il , prima di passare in prestito per un anno allo Squibb di Roma. Tornato al Foggia \u2014 all'epoca noto come \"Foggia &amp; Incedit\" \u2014, divenne una delle colonne dei satanelli degli anni 1960, e suo fu il primo gol rossonero in Serie A, in -Foggia &amp; Incedit (3-1) del 13 settembre 1964. Dopo 237 partite con la maglia dei pugliesi, chiuse la carriera alla nel 1969.\nDopo il ritiro dal calcio si \u00e8 dedicato alla vendita di bibite e di bombole del gas. Dal 2008 viene assegnato il \"Memorial Matteo Rinaldi\". Il giornalista Simone Perdon\u00f2 ha scritto la sua biografia."}
{"id": "3353653", "revid": "767487", "url": "https://it.wikipedia.org/wiki?curid=3353653", "title": "Chris Brokaw", "text": "Biografia.\nNativo di New York, si trasferisce successivamente a Boston. Conosce all'Oberlin College Stephen Immerwahr, con cui forma nel 1989 i Codeine, gruppo seminale del genere slowcore nel quale suona la batteria.\nDopo il secondo album lascia il gruppo per fondare con Thalia Zedek, nel 1992, i Come, dove imbraccia alla chitarra. Il progetto, mai del tutto abbandonato, prosegue a pieno regime fino al 1999, anno in cui entrambi decidono di dedicarsi a progetti solisti.\nLa sua prima pubblicazione da solista \u00e8 del 2001, un split EP con la band spagnola dei Viva Las Vegas.\nIl musicista pubblica in seguito alcuni album ispirati al post rock ed una colonna sonora, pubblicati dall'etichetta tedesca Norman Records.\nNel 2008 fonda una propria etichetta, la Capitan Records, con la quale pubblica due dischi.\nSempre nel 2008, assieme a Chris Eckman e Hugo Race fonda il gruppo di rock-blues con contaminazioni etniche dei Dirtmusic, progetto che ha abbandonato dopo il secondo album, \"BKO\".\nNella sua lunga carriera ha partecipato anche alla realizzazione di dischi di molti artisti, tra cui Steve Wynn, Willard Grant Conspiracy, Evan Dando, Thalia Zedek, Pullman, The New Year."}
{"id": "3353657", "revid": "180559", "url": "https://it.wikipedia.org/wiki?curid=3353657", "title": "Campionato europeo a squadre miste di badminton", "text": "Il Campionato europeo a squadre miste di badminton \u00e8 un torneo organizzato da Badminton Europe, ogni due anni, per decretare la migliore squadra mista di badminton in Europa.\nDalla prima edizione del 1972 \u00e8 sempre stato giocato prima dei Campionati europei di badminton, il torneo di singolo, e nella stessa citt\u00e0. A partire dal 2009 si svolge separatamente."}
{"id": "3353658", "revid": "339392", "url": "https://it.wikipedia.org/wiki?curid=3353658", "title": "Darja Domracava", "text": ""}
{"id": "3353659", "revid": "339392", "url": "https://it.wikipedia.org/wiki?curid=3353659", "title": "Dar'ja Domracava", "text": ""}
{"id": "3353663", "revid": "38542544", "url": "https://it.wikipedia.org/wiki?curid=3353663", "title": "Code Geass R2", "text": ""}
{"id": "3353670", "revid": "767487", "url": "https://it.wikipedia.org/wiki?curid=3353670", "title": "Malacarne (film 1918)", "text": "Malacarne \u00e8 un film muto italiano del 1918 diretto e interpretato da Dillo Lombardi."}
{"id": "3353672", "revid": "74801", "url": "https://it.wikipedia.org/wiki?curid=3353672", "title": "Christoph Ernst Friedrich Weyse", "text": "Biografia.\nNacque in una citt\u00e0 oggi territorio della Germania ma al tempo appartenente alla Danimarca. Studi\u00f2 musica a Copenaghen con Johann Abraham Peter Schulz. Nel 1794, fu nominato organista della Chiesa riformata della citt\u00e0 e in tale veste suon\u00f2 dal 1805 nella Chiesa di Nostra Signora (Vor Frue Kirke). Nel 1819 fu nominato compositore di corte.\nWeyse \u00e8 ricordato per le sue composizioni vocali che hanno compreso numerosi singspiel, un arrangiamento del Te Deum laudamus e del \"Miserere\" dal salmo 51, oltre a una cantata e, non ultimi, diversi lied da poemi di Matthias Claudius, Johann Heinrich Voss e Ludwig Christoph Heinrich H\u00f6lty. Compose anche sette sinfonie e numerosi brani per pianoforte.\nUn suo brano - l'adagio dalla \"Katte-Cavatine\" - \u00e8 stato utilizzato per il \"Duetto buffo di due gatti\", il duetto compilato prevalentemente su musiche di Gioachino Rossini da Robert Lucas de Pearsall."}
{"id": "3353674", "revid": "7", "url": "https://it.wikipedia.org/wiki?curid=3353674", "title": "Christopher Ernst Friedrich Weyse", "text": ""}
{"id": "3353676", "revid": "547034", "url": "https://it.wikipedia.org/wiki?curid=3353676", "title": "Campionato europeo a squadre miste di badminton 2011", "text": "Il Campionato europeo a squadre miste di badminton 2011 \u00e8 stata la ventunesima edizione del torneo organizzato da Badminton Europe. Si \u00e8 svolto ad Amsterdam, nei Paesi Bassi, dal 15 al 20 febbraio 2011."}
{"id": "3353682", "revid": "1566286", "url": "https://it.wikipedia.org/wiki?curid=3353682", "title": "Takashi Naito", "text": "Biografia.\nCome doppiatore ha interpretato il padre della protagonista (Chihiro) in La citt\u00e0 incantata."}
{"id": "3353683", "revid": "125628141", "url": "https://it.wikipedia.org/wiki?curid=3353683", "title": "Bonifacio VIII (film)", "text": "Bonifacio VIII \u00e8 un film muto italiano del 1911 diretto da Gerolamo Lo Savio.\nTrama.\nIl film narra i momenti pi\u00f9 importanti dell'ascesa al trono papale di Bonifacio VIII, uomo corrotto, conservatore e crudele che ebbe addirittura il coraggio di sfidare l'autorit\u00e0 del re francese Filippo il Bello."}
{"id": "3353684", "revid": "1310927", "url": "https://it.wikipedia.org/wiki?curid=3353684", "title": "Hertha von Walther", "text": "Ha preso parte a ottanta film tra il 1921 e il 1983, tra cui \"Crisi\", \"La via senza gioia\" di Georg Wilhelm Pabst e \"M\" di Fritz Lang.\nBiografia.\nHertha Stern era figlia di Clara Gabain e del generale prussiano Arthur Stern und Walther von Monbary (1853-1917). Il padre, nato in Polonia a Gwiazdo, era figlio adottivo di Rudolf Walther von Monbary, sua madre era di origini francesi.\nA 17 anni, Hertha entr\u00f2 a Wolfenb\u00fcttel, cercando lavoro alla Hochschule f\u00fcr Musik und Theater Felix Mendelssohn Bartholdy di Lipsia. Poco tempo dopo, essendosi trasferita a Berlino, venne prima scritturata al Theater am Zoo, poi dal Renaissance-Theater.\nNel 1935, si spos\u00f2 con il regista Paul May ma il matrimonio si risolse subito con un divorzio. Nel 1936, torn\u00f2 al cinema, ma senza riuscire ad ottenere dei ruoli di peso. Scoppiata la seconda guerra mondiale, intrattenne le truppe con spettacoli organizzati al fronte, recitando in Francia, Paesi Bassi e Russia. Sfugg\u00ec alla Gestapo che la voleva usare come agente, scappando nel giugno 1943 dalla Germania.\nArrivata in Portogallo, si trasfer\u00ec poi in Brasile nel 1948 dove visse insieme al secondo marito, il geologo russo Alexander Scherbina, in una remota regione mineraria. A Rio, riprese a recitare a teatro. Nel 1960, ritorn\u00f2 da sola in Germania, prendendo parte ad alcuni spettacoli teatrali e recitando in piccoli ruoli cinematografici.\nDagli anni sessanta ai primi anni ottanta, lavor\u00f2 per la televisione. Mor\u00ec a Monaco di Baviera il 12 aprile 1987."}
{"id": "3353685", "revid": "22475", "url": "https://it.wikipedia.org/wiki?curid=3353685", "title": "Le nozze chimiche di Christian Rosenkreutz", "text": "Le nozze chimiche di Christian Rosenkreutz o Le nozze alchemiche di Christian Rosenkreutz (\"Chymische Hochzeit Christiani Rosencreutz anno 1459\") \u00e8 un testo pubblicato a Strasburgo nel 1616, di autore anonimo ma la cui paternit\u00e0 viene attribuita a Johann Valentinus Andreae. Si tratta del terzo dei \"\"manifesti\" resi pubblici dalla misteriosa \"Confraternita dei Rosacroce\".\nLo scritto si presenta come un romanzo allegorico suddiviso in Sette Giornate, o Sette Percorsi, come il racconto del Libro della Genesi, e narra del modo in cui Christian Rosenkreuz venne invitato a recarsi in un favoloso castello pieno di cose portentose per assistere alle \"Nozze chimiche\"\" del re e della regina, vale a dire dello \"sposo\" e della \"sposa\".\nIl manifesto nel corso del tempo \u00e8 stato fonte di ispirazione per poeti, alchimisti (per i quali il \"Matrimonio Sacro\" simboleggiava il loro obiettivo ultimo) e sognatori grazie alla sua forza di rituale di iniziazione con il susseguirsi di prove, purificazioni, morte, resurrezione e ascensione e al simbolismo che contiene, evidente sin dall'incipit in cui Rosenkreutz viene invitato ad assistere alle nozze.\nNell'invito a nozze viene inclusa anche la Monade geroglifica inventata dal matematico John Dee.\nIl tempo della pubblicazione e dell'ambientazione della storia.\nLe \"Nozze chimiche di Christian Rosenkreutz\" (CRC) comparve per la prima volta a Strasburgo nel 1616. Era scritto in tedesco e il suo titolo originale era \"Chymische Hochzeit Christiani Rosencreutz anno 1459\". Nel libro non veniva citato alcun autore e l'unico nome presente era quello di Christian Rosenkreutz, ma in seguito Johannes Valentinus Andreae (1586-1654) nella propria autobiografia sostenne di esserne l'autore.\nNonostante il libro sia comparso nel 1616 la vicenda \u00e8 ambientata pi\u00f9 di 150 anni prima. Gli eventi si svolgono nell'arco di sette giorni e il testo \u00e8 diviso in sette capitoli, ognuno dei quali tratta uno di questi giorni. La storia inizia una sera vicina al giorno di Pasqua del 1459 e nell'ultimo dei sette giorni CRC viene nominato cavaliere. Fu proprio nel giorno di Pasqua del 1459 che venne firmato per la prima volta a Ratisbona l'atto costitutivo della Massoneria di Strasburgo, che venne poi firmato una seconda volta poco tempo dopo proprio nella citt\u00e0 alsaziana. La stampa della Bibbia di Gutenberg inizi\u00f2 nel 1455 a Magonza, mentre la prima traduzione tedesca della Bibbia fu stampata a Strasburgo nel 1466.\nIl paragrafo di apertura.\nLa storia ripercorre con precisione il rituale della Pasqua ebraica e dei sette giorni di pane azzimo. Le regole della Pasqua ebraica trattate dal Libro dell'Esodo (12:15) si trovano in dettaglio anche nei libri del Levitico, dei Numeri e nel Deuteronomio. La macellazione e la preparazione dell'agnello pasquale inizia una delle sere vicine a Pasqua, e allo stesso modo iniziano le \"Nozze Chimiche\". Le \"Nozze Chimiche\" iniziano una sera mentre CRC \u00e8 seduto ad un tavolo con davanti a s\u00e9 sia l'agnello pasquale che il pane azzimo. Questo fatto sembra suggerire che CRC fosse ebreo. Tuttavia, curiosamente, nel primo paragrafo si trova la formula \"\"Padre della Luce\"; tale formula compare una sola volta nella Bibbia di Re Giacomo, mentre si trova nella Lettera di Giacomo (1:17).\nQuesto l'incipit de \"Le nozze Chimiche\"\":\nI nove signori.\nI nove signori rappresentano nove dei libri del Nuovo Testamento: Prima lettera di Pietro, Seconda lettera di Pietro, Lettera di Giacomo, Lettera di Giuda, Prima lettera di Giovanni, Seconda lettera di Giovanni, Terza lettera di Giovanni, Vangelo di Giovanni e Apocalisse di Giovanni.\nCRC credeva che il vangelo di Giovanni fosse l'unico storicamente accettabile, ed \u00e8 proprio il pane azzimo e la sua relazione con la Pasqua Ebraica che effettivamente distingue il vangelo di Giovanni dai Vangeli sinottici. I nove signori vengono legati insieme al resto dei commensali (27 in totale) e CRC piange.\nI quattro sentieri.\nNel secondo capitolo CRC si siede a riposare sotto tre alti alberi di cedro e su uno di essi \u00e8 fissata una targa che mostra quattro sentieri. \u00c8 importante notare come nell'allegoria sia \"Lo sposo\" (cio\u00e8 la Bibbia) ad offrire queste quattro diverse vie.\nIl primo sentiero conduce in una zona rocciosa, che simboleggia Pietro, \"la roccia\" come viene ritratto nei vangeli sinottici. Il secondo sentiero del testo \u00e8 quello esposto nel vangelo di Giovanni, in quanto a CRC viene detto che su questo sentiero non deve girare n\u00e9 a destra n\u00e9 a sinistra e il racconto di Giovanni \u00e8 l'unico che non menziona i due ladroni crocefissi alla destra e alla sinistra di Ges\u00f9. Il terzo sentiero \u00e8 quello delle lettere di Pietro, Giacomo, Giuda e Giovanni. Nella prima lettera di Giacomo c'\u00e8 un riferimento alla \"\"via reale\" o \"legge reale\" (2:8). Nella lettera di Pietro c'\u00e8 l'unico riferimento a \"uno tra mille\". Il quarto sentiero \u00e8 quello delle lettere di Paolo. E quello dove si trova un riferimento ai morti risorti incorrotti (Prima lettera ai Corinzi 15:52) e l'unico dove nel Nuovo testamento compare la parola \"logorante\" (Lettera agli Ebrei 12:29).\nLa storia continua con \"Al che tirai fuori il mio pane e ne tagliai una fetta\". Non si pu\u00f2 non notare che CRC taglia il pane dopo aver letto la targa. Il ventiquattresimo dei precetti di Pitagora dice di non spezzare mai il pane. Il pane viene spezzato nei vangeli di Marco, Luca e Matteo, ma non viene mai spezzato nel vangelo di Giovanni. Il pane viene spezzato anche nelle lettere di Paolo e negli Atti degli Apostoli, ma mai nelle lettere di Pietro, Giacomo, Giuda e Giovanni.\nCon il procedere della storia diventa evidente che CRC, con le parole \"sono avanzato con la mia bussola, senza deviare di un passo dalla linea del Meridione \" intende dire che il sentiero da lui scelto \u00e8 il secondo, in quanto non gira mai n\u00e9 a destra n\u00e9 a sinistra. Da notare anche come affermi \"Presi con pazienza la mia croce e mi misi in cammino\"\": solo nel vangelo di Giovanni Ges\u00f9 porta la croce, mentre nei sinottici a farlo per lui \u00e8 Simone di Cirene."}
{"id": "3353687", "revid": "599013", "url": "https://it.wikipedia.org/wiki?curid=3353687", "title": "Ernst Vettori", "text": "Biografia.\nIn Coppa del Mondo esord\u00ec in occasione della tappa di Innsbruck del Torneo dei quattro trampolini 1980-1981, il 4 gennaio 1981 (31\u00b0), ottenne il primo podio il 26 febbraio seguente a Chamonix (3\u00b0) e la prima vittoria il 30 dicembre 1984 a Oberstdorf. Ha chiuso tre volte al secondo posto nella classifica generale di Coppa, vincendo il Torneo dei quattro trampolini nel 1986 e nel 1987).\nIn carriera ha preso parte tre edizioni dei Giochi olimpici invernali, (36\u00b0 nel trampolino normale), (24\u00b0 nel trampolino normale, 28\u00b0 nel trampolino lungo, 5\u00b0 nella gara a squadre) e (1\u00b0 nel trampolino normale, 15\u00b0 nel trampolino lungo, 2\u00b0 nella gara a squadre), e a sette dei Campionati mondiali, vincendo cinque medaglie.\nRiconoscimenti.\nVettori ha vinto la Medaglia Holmenkollen nel 1991 (condivisa con Vegard Ulvang, Trond Einar Elden e Jens Wei\u00dfflog)."}
{"id": "3353689", "revid": "767487", "url": "https://it.wikipedia.org/wiki?curid=3353689", "title": "Marco Visconti (film 1911)", "text": "Marco Visconti \u00e8 un film muto italiano del 1911 diretto da Ugo Falena."}
{"id": "3353692", "revid": "124808", "url": "https://it.wikipedia.org/wiki?curid=3353692", "title": "Le nozze alchemiche di Christian Rosenkreutz", "text": ""}
{"id": "3353694", "revid": "124449084", "url": "https://it.wikipedia.org/wiki?curid=3353694", "title": "Craig R. Baxley", "text": "Biografia.\nNegli anni settanta ha svolto anche l'attivit\u00e0 di attore caratterista, dopo gli esordi come stuntman (attivit\u00e0 continuata fino a \"Predator\", 1987).\nPassa dietro alla macchina da presa nel periodo 1984-1986, dirigendo 9 episodi di \"A-Team\": nel 1988 dirige il suo primo film sul grande schermo, \"Action Jackson\". Accreditato come Craig R. Baxley, si specializza presto in pellicole d'azione, ma la sua notoriet\u00e0 \u00e8 tuttavia da ricondursi all'attivit\u00e0 televisiva dell'ultimo decennio.\nBaxley ha infatti diretto celebri miniserie televisive degli anni duemila di genere fantastico con incursioni nel thriller e nel paranormale, dando vita ad un buon sodalizio con Stephen King, sceneggiatore di due sue opere: \"La tempesta del secolo\" (1999) e \"Stephen King's Rose Red\" (2002). \nSue anche le regie di serie di buon successo quali \"Il triangolo delle Bermude\" (\"The Triangle\", 2005) e del primo e terzo episodio di \"The Lost Room\" (2006)."}
{"id": "3353699", "revid": "767487", "url": "https://it.wikipedia.org/wiki?curid=3353699", "title": "Il raggio meraviglioso", "text": "Il raggio meraviglioso \u00e8 un film muto italiano del 1913 diretto da Roberto Danesi."}
{"id": "3353701", "revid": "1305772", "url": "https://it.wikipedia.org/wiki?curid=3353701", "title": "Patrick O'Connor", "text": ""}
{"id": "3353702", "revid": "287204", "url": "https://it.wikipedia.org/wiki?curid=3353702", "title": "Salvo d'Antonio", "text": "Biografia.\nNato dopo il 1461, fu figlio di Giordano, fratello di Antonello da Messina, ed anch'esso impiegato nella bottega del grande artista messinese.\nDunque probabilmente Salvo si form\u00f2 nella cerchia degli eredi di Antonello, nella bottega lasciata in eredit\u00e0 dallo zio al figlio Iacobello, dove lavoravano anche i cugini Antonello e Pietro di Saliba.\nTra i continuatori di Antonello, Salvo d'Antonio emerge per una cultura aggiornata e per la qualit\u00e0 pittorica.\nPersonalit\u00e0 poco nota, di cui le notizie biografiche sono molto carenti, tanto per lungo tempo era conosciuta un'unica opera: la scomparsa \"Dormitio Virginis\" del duomo di Messina.\nSi pensa abbia potuto arricchire l'influsso di Antonello con la conoscenza della pittura di Melozzo da Forl\u00ec e Berruguete e con quella dei pittori ferraresi, forse con viaggi nell'Italia centro settentrionale, fino a Venezia.\nL'attivit\u00e0 autonoma \u00e8 documentata dal 1493, quando ricevette la commissione per un \"Sant'Antonio\" a Tortorici. La sua attivit\u00e0 si svolse a Messina e dintorni.\nLa sua produzione \u00e8 di qualit\u00e0 molto discontinua alternando opere di modesta fattura di bottega con altre di gran valore. L'elenco delle opere attribuite si \u00e8 arricchito a seguito di studi negli scorsi decenni che ne hanno messo in luce il ruolo di primo piano nell'ambiente artistico messinese tra i due secoli.\nIl suo stile rimase superato dalle novit\u00e0 portate a Messina dai pittori manieristi Cesare da Sesto. Mor\u00ec tra il 1522 ed il 1526."}
{"id": "3353706", "revid": "109583022", "url": "https://it.wikipedia.org/wiki?curid=3353706", "title": "Matti Pellonp\u00e4\u00e4", "text": "Biografia.\nVinse l'European Film Awards per il miglior attore nel 1992 per \"Vita da boh\u00e8me\". \nMor\u00ec prematuramente per un attacco cardiaco nel 1995. Nel film \"Nuvole in viaggio\" di Aki Kaurism\u00e4ki, uscito l'anno dopo, fu omaggiato dal regista con una sua fotografia incorniciata alla parete, alle spalle della protagonista."}
{"id": "3353713", "revid": "767487", "url": "https://it.wikipedia.org/wiki?curid=3353713", "title": "St\u00e9phane Caristan", "text": ""}
{"id": "3353718", "revid": "287204", "url": "https://it.wikipedia.org/wiki?curid=3353718", "title": "Stephane Caristan", "text": ""}
{"id": "3353719", "revid": "76963", "url": "https://it.wikipedia.org/wiki?curid=3353719", "title": "Akira Ishida", "text": "Biografia.\nFa parte della Mausu Promotion (precedentemente conosciuta come Ezaki Production, sino al cambio di nome avvenuto nel 1990) dal 1988 sino al marzo 2009. Per la sua interpretazione di Athrun Zala in \"Gundam Seed Destiny\" ha vinto il primo Seiyu Awards come \"miglior personaggio maschile non protagonista\" nel 2007 ed \u00e8 stato nominato come il doppiatore pi\u00f9 popolare in occasione dell'Animage Anime Grand Prix nel 2004, per la sua interpretazione del personaggio di Athrun Zala."}
