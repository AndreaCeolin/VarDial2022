{"id": "3326154", "revid": "1149807", "url": "https://it.wikipedia.org/wiki?curid=3326154", "title": "Episodi di Skins (quinta stagione)", "text": "La quinta stagione della serie televisiva Skins \u00e8 stata trasmessa nel Regno Unito dal 27 gennaio al 17 marzo 2011 su E4.\nIn Italia \u00e8 andata in onda dal 10 ottobre al 28 novembre 2012 su MTV Italia. Tutti gli episodi sono visibili sul sito on demand del canale.\nFranky.\nTrama.\nL'episodio si apre con Franky Fitzgerald, una timida adolescente androgina che si \u00e8 recentemente trasferita a Bristol da Oxford insieme ai suoi padri adottivi, Geoff e Jeff. Sulla strada per la scuola si trova coinvolta in un incidente con uno scooter. Ci\u00f2 \u00e8 testimoniato da Mini McGuinness, una ragazza attraente ma arrogante, migliore amica di Liv Malone e Grace Violet. Durante la lezione di ginnastica, Franky fa cadere deliberatamente Mini in una macchia di fango. Infuriata, Mini trascina Franky gi\u00f9 con lei, fino a quando la loro lotta viene interrotta. Pi\u00f9 tardi, a pranzo, Franky viene avvicinata da due altri esclusi nella scuola, Aloysius \"Alo\" Creevey e Richard \"Rich\" Hardbeck che l'hanno vista e con cui sperano di fare amicizia. Mini invita Franky ad andare a fare shopping col suo gruppo ma lei rifiuta freddamente, e si blocca in bagno assentandosi durante la lezione di inglese. In seguito le ragazze trovano Franky in citt\u00e0 e lei cambia idea.\nAl centro commerciale scoprono che Franky non ha mai usato il trucco prima e la convincono a provare per la prima volta. Pi\u00f9 tardi, Mini invita Franky ad una festa e la informa dicendo che avr\u00e0 bisogno di trovare vestiti migliori. Cos\u00ec Mini compra a Franky un abito, mentre Grace deruba un negozio. Dopo la fuga, Franky torna a casa con Mini e le sue amiche. Pi\u00f9 tardi, Mini scopre alcune immagini umilianti di Franky su Facebook, scoprendo che era vittima di bullismo nella sua vecchia scuola. Il padre di Franky, Jeff, le scopre e le rimprovera e Franky, dopo averlo scoperto, \u00e8 sconvolta e le manda via. Il giorno successivo, Franky scopre che le sue foto sono state collocate sulle pareti della scuola da Nick Levan, giocatore di rugby e fidanzato di Mini.\nFranky si dirige verso una zona appartata della citt\u00e0 per sparare alla foto con una replica di pistola che possiede e fuma uno spinello. Improvvisamente incontra un misterioso ragazzo di nome Matty e questo, pur non rivelandogli nulla, gli infonde il coraggio necessario a Franky per affrontare Mini. Torna a casa ed \u00e8 scioccata nello scoprire Grace, l'amica eccentrica Mini, che aveva mostrato un genuino interesse nei suoi confronti fin dal principio e la informa che lei e Liv avevano realmente apprezzato la sua compagnia. Fuori di s\u00e9, Franky brucia il vestito di Mini prima di recarsi alla sua festa. Arrivata l\u00ec, Mini \u00e8 inorridita nel vederla e la manda via. Prima di andarsene, tuttavia, Franky implora Grace e Liv ad ammettere che le piaceva passare del tempo con lei. Grace la segue, e chiede ad Alo e Rich di inseguire Franky col furgone. La raggiungono, e Rich l'afferra e la carica nel furgone. Allora i tre la portano in una piscina locale. L\u00ec si divertono, uniti come una banda, e Franky finalmente trova degli amici veri.\nMetal Rich.\nTrama.\nL'episodio comincia con Rich Hardbeck, un metallaro che viene buttato fuori con il suo amico Alo per aver messo un brano Heavy metal ad un party. Alo, stufo di Rich che mantiene sempre lontane le ragazze, tenta di convincerlo a trovarne una tutta sua. Rich, tuttavia, \u00e8 irremovibile sul tipo di ragazza che vorrebbe, che deve essere come lui. Alo promette di aiutarlo a trovare una del suo tipo. Il giorno dopo, Rich incontra Alo in biblioteca e scopre che Alo ha trovato una metallara che lavora in biblioteca, soprannominata \"l'angelo della morte\". Rich tenta di parlare con lei, ma questa lo guarda freddamente, ignorandolo, e lui \u00e8 troppo nervoso. Alo, visto che ha bisogno di aiuto per imparare a interagire con le ragazze, chiede aiuto a Franky, il pi\u00f9 recente membro della banda. Franky, tuttavia, ammette che non sa nulla delle ragazze, cos\u00ec decidono di chiedere aiuto a Grace. Prima che Grace possa rispondere, vengono interrotti da Mini, che non \u00e8 colpita nel vedere Grace uscire con i tre, e soprattutto con Franky. Grace, per\u00f2, incontra in incognito Rich nel parco, e si offre di aiutarlo, proponendo di rappresentare una metallara grazie alle sue abilit\u00e0 di attrice. Rich \u00e8 riluttante all'inizio, dicendo che lei \u00e8 tutto ci\u00f2 che disprezza del mondo, ma alla fine accetta. Le mostra la ragazza che gli piace e poi la porta nel suo negozio di CD preferito nell'intento di farle ascoltare un po' di musica. Quando il padrone del negozio, Bob, le offre un CD in omaggio, Rich si sente offeso e formula una valutazione fortemente sessista, allontanando cos\u00ec Grace. Pi\u00f9 tardi, lei lo sfida per la maleducazione nei suoi confronti, invitandolo a vedere il suo balletto. Pi\u00f9 tardi, in un pub, incontra Grace che si \u00e8 travestita da metallara e, facendola arrabbiare, inizia a farle citare le parole di una canzone metal.\nA casa, la mattina seguente, a Rich viene dato del denaro da suo padre, Kevin, per comprare un regalo di compleanno per sua madre. Poi chiede all'\"angelo della morte\" di uscire, ma lei rifiuta e dimostra di essere poco profonda quanto le ragazze che Rich disprezza. Grace, che sente di provare qualcosa per Rich, gli chiede di uscire, ma lui la rifiuta, spingendola a fuggire. Inoltre litiga con Alo perch\u00e9 viene accusato di aver rifiutato la ragazza pi\u00f9 bella che avesse mai chiesto di uscire con lui. Ma Rich, testardo come sempre, si rifiuta di giungere a compromessi. Si dirige poi al negozio di musica di Bob e compra un vinile a 500 \u00a3. Rich ascolta il disco, che lo rende sordo. Sconvolto, egli strappa il biglietto per il concerto dei Napalm Death e decide di andare a vedere il balletto di Grace. La performance fa commuovere Rich, e Grace lo vede tra la folla. Sollevata, gli chiede di andare al concerto dei Napalm Death insieme, presentandogli due biglietti che aveva comprato. I due vanno insieme a godersi il concerto, e la sordit\u00e0 di Rich scompare.\nRich incontra poi Grace al di fuori della scuola con dei fiori (che si rivelano essere per sua madre). Grace \u00e8 costretta a lasciarlo l\u00ec senza che lui possa chiederle di uscire, perch\u00e9 non vuole che Mini la veda con Rich. Ma, in lontananza, lo saluta col gesto rock delle corna.\nMini.\nTrama.\nMini stava organizzando una sfilata di beneficenza con il comitato scolastico della sua scuola, ma \u00e8 offesa nello scoprire che la sua amica, Grace, ha reclutato Franky per aiutarla con i disegni dei vestiti. Lasciando da parte il proprio orgoglio decide di farsi dare una mano dal suo fidanzato, Nick Levan. Nick, tuttavia, spera di consumare la loro relazione durata un mese. All'insaputa di Nick, Mini \u00e8 ancora vergine, ma \u00e8 troppo preoccupata per ammetterlo e ha paura di perderlo. Cerca di rinviare il sesso per molti giorni, finch\u00e9 lei e la sua migliore amica, Liv, vanno ad un doppio appuntamento con Nick e il suo amico Rider al bowling. Per rinviare ancora il sesso con Nick, Mini nasconde le chiavi di Nick nella sua borsetta, ma Rider suggerisce di tornare a casa sua. Qui Rider e Liv iniziano a copulare, e Nick spinge Mini a fare lo stesso. Tuttavia a causa di alcune medicine che aveva volontariamente preso in precedenza, finisce col vomitargli addosso, forzando lui e Liv a portarla a casa e a rimanerci per la notte. Nick confida a Liv di non sapere ancora molto di Mini, ed \u00e8 frustrato per questo.\nIl giorno seguente Mini si alza e vede Liv e Nick dormire l'uno vicino all'altra e fraintende la situazione. Durante il giorno, scopre che gli studenti sanno dell'episodio del vomito e crede che Liv abbia raccontato in giro la storia. Allora tenta di chiamare Liv per la sfilata e appena trova il telefono di Nick nello spogliatoio, scopre una chiamata che Liv ha fatto a lui e poi vede lei e Nick fuori che ballano insieme.\nTemendo il peggio, litiga con Liv dicendo che i vestiti non vanno bene, che non sono abbastanza e che i numeri non sono ancora stati organizzati. Schiacciata dalla pressione, sviene ed \u00e8 informata che non potr\u00e0 partecipare allo show e se ne va a casa. Mini, capendo che non pu\u00f2 posticipare ancora il sesso con Nick altrimenti rischierebbe di perderlo, si veste e ritorna, scoprendo che i disegni di Franky e Grace sono stati usati e hanno riscosso successo.\nPi\u00f9 tardi, in un rave, Mini parla con Liv riguardo alla sua apparente attrazione per Nick prima di uscire fuori a piangere. Mentre Mini \u00e8 fuori, Grace e Rich iniziano a parlare mentre ballano e Grace rivela a Rich che pu\u00f2 considerarlo pi\u00f9 di un semplice amico, lui \u00e8 d'accordo e la bacia. Poi Nick persuade Liv a copulare con lui. Franky, avendo piet\u00e0, si avvicina a Mini e parla con lei mentre rientrano. Una volta rientrati, Mini vede Nick e Liv che si rivestono e capisce che hanno fatto sesso. Franky vede Matty, il ragazzo che l'aveva consolata giorni prima. Mini allora attira Nick ad andare a casa con lei, e finalmente perde la sua verginit\u00e0. Il giorno seguente non trova Nick nel suo letto, ma un biglietto che dice che \u00e8 andato via per gli allenamenti. Allora, sconsolata, torna a casa e ricorda le parole di sua madre che le diceva che quando l'uomo ottiene ci\u00f2 che vuole, cio\u00e8 il sesso, sparisce nel nulla.\nLiv.\nTrama.\nL'episodio si apre con Liv che ha fatto sesso con Nick, il ragazzo di Mini, anche se lei aveva gi\u00e0 promesso che non sarebbe successo di nuovo. Al ritorno a casa, scopre che sua madre star\u00e0 fuori casa per un paio di giorni per partecipare a un ritiro Eternal Circle, a seguito di uno dei suoi molti hobby bizzarri, e affida la casa e la sua figlia minore, Maude, a Liv.\nPi\u00f9 tardi, Liv riceve una visita da Franky, Alo, Rich e Grace, che sono seguiti da Mini e Nick. Mini si scusa per il suo recente comportamento e chiede una tregua tra i due gruppi, prima di tirare fuori un sacchetto di erba. Alo immediatamente lo afferra e dice che nessuno pu\u00f2 uscire di casa fino a quando non finisce l'erba. Preoccupata per l'effetto che l'erba potrebbe provocare alla sua sorellina, e che Mini sa sulla sua relazione con Nick, Liv esce di casa con la scusa di andare a comprare sherry, portando Maude con lei. Lascia Maude in un cinema, e va a visitare Bella, la sua sorella maggiore, in carcere. L\u00ec, confida alla sorella della sua situazione con Mini e Nick, ma Bella \u00e8 inutile, spingendo Liv a scappare, frustrata. Seduta a una fermata dell'autobus, in seguito, Liv incontra Matty, lo stesso ragazzo che Franky aveva conosciuto qualche giorno prima dopo il suo crollo scuola, e riescono a ottenere una grande quantit\u00e0 di droga da un tossicodipendente in fuga dalla polizia.Liv chiede a Matty se vuole condividere la droga con lei. Lui accetta, e prendono la droga, prima di andare e taccheggiano un negozio. Mentre passeggiano, con la droga che ormai ha fatto effetto, trovano un negozio di costumi. L\u00ec, un negoziante consiglia a Liv un vestito da provare, ma poi tenta di stuprarla all'interno dello spogliatoio, che era dotato di una telecamera. Matty arriva nel momento giusto, colpendo il negoziante con un estintore. Prendono una registrazione dell'incidente ripresa dalle telecamere di sicurezza, come pure dei soldi dalla cassa e alcuni costumi. Successivamente, ritornano ad assicurarsi che l'uomo non \u00e8 morto, ma scoprono che ci sono poliziotti fuori dal negozio, e, scappando, si infilano in una discoteca nelle vicinanze. L\u00ec, dopo essersi baciati, copulano sul tetto.\nIl giorno dopo, si dirigono a casa di Liv, per scoprire che la festa \u00e8 ancora in corso. Matty e Liv vanno al piano di sopra per copulare, e scoprono che Mini e Nick copulano nel letto di Liv. Nick, esce dalle coperte, e riconosce Matty subito, e rivela di essere suo fratello. Avverte subito Liv che Matty \u00e8 uno \"psicopatico\" e rivela inavvertitamente la loro relazione, e Mini non pu\u00f2 pi\u00f9 far finta che non \u00e8 successo. Liv immediatamente ordina a tutti di andarsene, dicendo a Matty che lei non lo conosce e non si fida di lui. Riordina la casa, per il ritorno di sua madre il giorno dopo e crolla sul divano, solo per scoprire che Franky \u00e8 ancora l\u00ec, e le ordina di andarsene. Prima di andarsene, Franky chiede a Liv sul suo litigio con Mini, e le dice di aver visto un video di Liv e Mini quando erano bambine. Questo, insieme alla scoperta che l'uomo che ha cercato di violentarla \u00e8 ancora vivo, ed \u00e8 stato arrestato, fa piangere Liv. All'arrivo di Maude, che \u00e8 arrabbiata con lei perch\u00e9 l'ha abbandonata alla maratona di fantascienza, Liv smette di piangere e le chiede scusa, ma la sorellina non la perdona. Disperata, Liv va alla fermata del bus, alla ricerca di Matty, che \u00e8 in partenza. \u00c8 arrabbiato con lei, ma quando si alza per andarsene, Liv beve una bottiglia intera di vodka. Inorridito, Matty porta Liv a casa di Nick per curarla. Il giorno successivo, Nick li scopre. Liv incontra Mini, e tenta di scusarsi per ci\u00f2 che \u00e8 successo con Nick. Mini freddamente le dice che se vuole essere perdonata, deve fare come ha fatto con Matty, deve bere una bottiglia di vodka. Pur essendo in evidente sofferenza, Liv lo fa, ma dopo aver finito la bottiglia di vodka, Mini la insulta e se ne va, lasciando Liv a soffrire. Lei va in prigione per vedere Bella di nuovo, e comunica freddamente che non andr\u00e0 pi\u00f9 a trovarla. Torna a casa, e trova sua madre che le dice che il ritiro a cui ha partecipato \u00e8 stato una perdita del suo tempo, ed \u00e8 arrabbiata con Maude per la ciotola che ha rotto quando era arrabbiata con Liv, ma Liv si prende la colpa.\nL'episodio si conclude con Liv e Maude al cinema che vedono un film insieme.\nNick.\nTrama.\nL'episodio si apre con Nick e la sua squadra di rugby che stanno giocando. A casa, il padre prepotente di Nick, Leon, fa firmare un contratto a Matty, per garantire il fatto che lui resti in casa e non scappi pi\u00f9, prima di andare a giocare a golf col suo amico, Warren. Anche se Nick \u00e8 ottimista sul fatto che la vita possa tornare alla normalit\u00e0, le tensioni presto sorgono in merito alla relazione di Matty con Liv, perch\u00e9 ne \u00e8 ancora segretamente innamorata. Quando Liv arriva ad avere rapporti sessuali con Matty, Nick diventa geloso e va subito a casa Mini, dove fanno goffamente sesso.\nIl giorno dopo, Nick e Leon accompagnano Matty ad un incontro con David Blood, il preside del Roundview College, e riescono a farlo riammettere. Il padre ordina a Nick di tenere d'occhio il suo fratello maggiore. Nick introduce quindi Matty nella sua banda, e Matty riconosce immediatamente Franky dal loro precedente incontro. Lui non perde tempo a stabilirsi nella banda, e un po' geloso Nick va a cambiarsi per la pratica. Nello spogliatoio, Ryder insulta inconsapevolmente Matty e Liv, spingendo Nick ad arrabbiarsi. Sfoga la sua rabbia sul campo, e affronta violentemente Ryder, anche se lui non ha avuto la palla. Gli viene dato un anti-stress dal Coach Pooter, il suo saggio allenatore di rugby sudafricano, che con la sua abilit\u00e0 massaggiatrice, lo paragona a \"un libro deprimente di un uomo ansioso giovane che si preoccupa di una ragazza\", suggerendo che Nick \u00e8 geloso della relazione tra suo fratello con Liv, e dice che anche lui ebbe un conflitto il suo fratello a Johannesburg. Successivamente Nick va a una festa con la banda. L\u00ec, si cerca di pensare ad un buon partner per Alo, e Nick suggerisce Franky, spingendola a rivolgergli uno sguardo arrabbiato. Liv e Matty escono dal bar, e Nick li segue, e cerca di parlare con Liv, ma lei rifiuta freddamente per parlare del loro rapporto personale. Nick si ubriaca. Si sente abbandonato, Mini chiama Ryder, Matty torna a trovarlo e balla con lei. Nella sua furia, Nick colpisce Ryder con dei pugni in faccia, rompendogli il naso, e sia Liv che Mini si arrabbiano lo affrontano, e lui se ne va. Al campo di rugby nelle vicinanze, Matty trova Nick che sta cercando di allenarsi. Tuttavia, Nick si sente frustrato e assale Matty, sostenendo che egli ottiene tutto ci\u00f2 che vuole, e che ha rovinato la sua vita.\nNick torna a casa e scopre che suo padre \u00e8 andato a fare una dichiarazione alla polizia, perch\u00e9 il suo amico, Warren, si \u00e8 suicidato. Si rifiuta di ascoltare i problemi di Nick, e frustrato Nick, sfoga la sua rabbia prendendo una delle mazze da golf di suo padre e distruggendo la cucina. Matty arriva e lo scopre, e gli ordina di andarsene. Il giorno dopo, Nick cerca di parlare con Liv, ma nei suoi sforzi, cade in un bidone e si ferisce. Liv rifiuta freddamente di parlare con lui. Girovagando, incontra una donna di nome Pamela, e si presenta come \"Matty\". Standogli simpatico, gli d\u00e0 alcuni farmaci e quindi lo attira a sesso con lei. Successivamente si siede su un'altalena vicino alla casa di Franky, quando Franky lo raggiunge. Nick le racconta tutto tristemente, e lei lo ascolta con simpatia dicendo \"non sei completamente uno stronzo\". Nick va nello spogliatoio e chiede al Coach di smettere di giocare. Egli poi torna a casa, e scopre che Matty ha cercato di prendere la colpa per le azioni di Nick. Nick immediatamente gli ordina di rimanere, e si alza in piedi davanti a suo padre e gli parla.\nLa puntata termina con Nick e Matty che bruciano tutti i loro libri motivazionali, i manifesti e il contratto di Matty bevendo una birra insieme. Il padre li guarda dalla sua stanza.\nAlo.\nTrama.\nL'episodio parla di Alo, un ragazzo non proprio attraente, che vuole assolutamente copulare con le donne, ma non riesce a trovarne una che sia consenziente.\n\u00c8 il giorno del suo compleanno lui si sveglia, accende il computer, guarda quello che sembra un video che conosce molto bene, e scende per salutare la mamma che \u00e8 molto arrabbiata con lui perch\u00e9 non aiuta mai il padre con i lavori della fattoria. I genitori vogliono che Alo passi la giornata ad arare i campi, ma lui ribatte dicendo che aveva gi\u00e0 impegni con Rich. Il padre per convincerlo gli regala un vecchio trattore; cos\u00ec Alo prende e va a divertirsi con il suo nuovo trattore; nel mentre telefona Rich e dice ad Alo che ha trovata una ragazza adatta a lui. Cos\u00ec lui corre alla festa dove si trovano i suoi amici. Quella sera si devastano, e la mattina dopo Alo si sveglia con i suoi genitori alquanto arrabbiati vicino al suo letto che gli dicono che lo andranno a ritirare dalla scuola cos\u00ec che possa aiutare nei lavori della fattoria. Quando i genitori vanno a scuola, Alo va con loro e li aspetta nella sala d'attesa, dove incontra i suoi amici che lo convincono ad evadere da l\u00ec e andare al pub. Ma i genitori, grazie al cane di Alo, lo trovano e lo portano a casa. Il ragazzo, quindi, si d\u00e0 ai lavori della fattoria. Mentre sta pulendo la stalla di una mucca, fuma una sigaretta, sente arrivare sua madre e la butta per terra vicino a delle bombole di gas; quando lui uscir\u00e0 dalla stalla per sciacquarsi la faccia, la stalla esploder\u00e0. La madre infuriata gli ritira tutto dalla stanza: computer, televisione, cellulare, poster, il camioncino e il cane. Quando i suoi genitori vanno in citt\u00e0 per mettere all'asta tutta la roba di Alo, lui decide di vendicarsi dando una festa. Quando torneranno i genitori vedranno tutto la fattoria incasinata, e Alo insulta il padre facendogli prendere un infarto. L'episodio si conclude con Alo e il padre nella fattoria che si sono riappacificati.\nGrace.\nTrama.\nL'episodio inizia con Rich e Grace che si svegliano nel letto di Grace dopo una notte di divertimenti. Rich, per\u00f2, deve andarsene prima che il padre di Grace lo veda; \u00e8 costretto a uscire dalla porta della cucina dove ci sono i genitori di Grace. Rich scopre che il padre della sua fidanzata \u00e8 il preside della scuola, ma Grace non poteva raccontarlo a nessuno. Lei cerca di distrarre i genitori mentre lui esce di soppiatto, ma viene comunque scoperto perch\u00e9 nel giardino viene attaccato dal cane. Il professor Blood, padre di Grace, sostiene che questa scuola le faccia male, e vuole rimandarla nell'istituto femminile dov'era prima; Grace si arrabbia dicendo che ha \"A\" in tutte le materie, allora il padre le d\u00e0 un ultimatum: se prende \"A\" nel compito di fare la regista alla recita ispirata a Shakespeare potr\u00e0 restare in questa scuola. Grace quindi si impegna nel far andare tutto liscio nella recita, ma Liv e Matty, i protagonisti, se ne vanno; Mini non \u00e8 adatta a far la parte di Liv quindi Grace andr\u00e0 a convincere Liv e Matty a tornare. Liv dice che le altre sono ancora arrabbiate con lei per quello che ha fatto, e Grace le propone una serata tra donne a casa sua. Poi invita anche Rich a cena con i suoi per farglielo conoscere meglio. Il padre accetta, pur che tutti tengano il segreto. Il preside chiama Rich nel suo studio, e gli mostra tutti i suoi risultati scolastici e anche tutta la lista di lavori che suo padre ha fatto; cerca di ricattare Rich dicendogli che potr\u00e0 chiudere un occhio se nella recita di Grace reciter\u00e0 male, cos\u00ec che Grace possa andare nell'istituto femminile. La sera, alla cena i due si guardano male per tutta la serata. Alla fine della cena Rich va via perch\u00e9 sono arrivate le ragazze. Vanno in camera di Grace e iniziano a prendere stupefacenti, e iniziano a ballare. Quando il padre di Grace si sveglia, lei va via con le altre dicendo che le accompagna a casa; invece vanno in locale a bere e a ballare. Nel locale incontra Rich ubriaco che le dice che quando \u00e8 con i suoi genitori lei \u00e8 totalmente diversa e che vuole chiudere la storia. Il giorno dopo alla fine delle prove, i due rimangono a parlare, ma non concludono nulla. La sera della recita va tutto liscio, e tutti recitano bene, compreso Rich. Grace riesce a prendere un \"A\", ma il padre la mander\u00e0 comunque nell'istituto femminile. Grace vuole andarsene, Rich cerca di fermarla ma lei arrabbiata le dice che \u00e8 tutto finito. La sera la mamma di Grace va in camera sua, ma lei non le vuole parlare, per\u00f2 le dice che \u00e8 tutta colpa sua se \u00e8 finita cos\u00ec perch\u00e9 le ha fatto credere nelle favole. Grace piange sul letto, e ad un certo punto sente qualcuno che cita i versi di \"Romeo e Giulietta\": \u00e8 Rich. Si arrampica fino alla sua camera, e anche se lei continua a dire che \u00e8 finita (sorridendo), lui le chiede di sposarlo.\nEveryone.\nTrama.\nMini comincia a diventare iperprotettiva nei confronti di Franky, tanto da andare a casa di Matty per dirgli di stare lontano da lei. Rich si prepara per il suo imminente matrimonio, e decide di andare dal parrucchiere per un nuovo taglio di capelli. Nel frattempo, Franky d\u00e0 a Grace un abito da sposa fatto da lei e una torta nuziale preparata da uno dei suoi due padri adottivi, mentre Mini e Liv si occupano di truccarla e pettinarla. Il gruppo inizia un lungo viaggio per raggiungere la chiesa a Chepston dove doveva aver luogo il matrimonio, ma in seguito ad uno scontro, il furgone di Alo si rompe. Dopo lo scontro, Matty da a Franky un biglietto, nel quale c'\u00e8 scritto che i suoi sentimenti per lei sono qualcosa che non pu\u00f2 evitare. Rich e Grace riescono ad ottenere un passaggio da una coppia hippie, lasciando gli altri a piedi, che promettono di raggiungerli al pi\u00f9 presto. Il professor Blood si rende conto che sua figlia \u00e8 fuggita, grazie ad un dispositivo di tracciamento che le aveva messo addosso, ed \u00e8 intento a raggiungerla e farla tornare a casa. Franky scopre che Mini \u00e8 andata a casa di Matty, e la lascia con Alo e Nick, proseguendo il suo cammino con Matty e Liv. Franky, Liv e Matty raggiungono un villaggio, dove rubano del vino da una parrocchia. Nel frattempo, il piede di Nick si incastra in una trappola per conigli e Mini decide di proseguire il cammino da sola. Franky, drogata, corre pi\u00f9 avanti rispetto a Liv e Matty, che dopo una discussione si dividono. Matty cerca di raggiungere Franky, mentre Liv e Mini riescono a ritrovarsi. Matty riesce a raggiungere Franky e stanno quasi per copulare, ma Franky ha un attacco di panico e corre, fino a cadere quasi gi\u00f9 da una rupe. Mini, Liv e Matty riescono a metterla in salvo. Alla fine tutti arrivano alla chiesa, compreso il professor Blood e sua moglie Sonia, che sembra favorevole alle nozze della figlia. Grace e Rich decidono comunque di non sposarsi e di rimanere una coppia normale. La gang continua i festeggiamenti in un locale dove c'era un concerto. Matty e Liv decidono di rompere, pur rimanendo amici, e Franky e Matty dopo aver condiviso alcuni sms, si abbracciano."}
{"id": "3326155", "revid": "114325", "url": "https://it.wikipedia.org/wiki?curid=3326155", "title": "Nerqin Bazmaberd", "text": ""}
{"id": "3326156", "revid": "114325", "url": "https://it.wikipedia.org/wiki?curid=3326156", "title": "Agdzhakala", "text": ""}
{"id": "3326158", "revid": "114325", "url": "https://it.wikipedia.org/wiki?curid=3326158", "title": "Aghjaghala", "text": ""}
{"id": "3326159", "revid": "114325", "url": "https://it.wikipedia.org/wiki?curid=3326159", "title": "Nerkin Agdzhakala", "text": ""}
{"id": "3326160", "revid": "114325", "url": "https://it.wikipedia.org/wiki?curid=3326160", "title": "Nizhnyaya Agdzhakala", "text": ""}
{"id": "3326164", "revid": "287204", "url": "https://it.wikipedia.org/wiki?curid=3326164", "title": "Brassica juncea", "text": "La senape indiana (Brassica juncea ), \u00e8 una pianta erbacea, annuale, della famiglia delle Brassicacee.\nDistribuzione e habitat.\nOriginaria dell'Asia, \u00e8 anche diffusa in Europa centrale e meridionale, Nord America, in Italia si trova distribuita in tutte le regioni, cresce nei campi e nei ruderati, generalmente nei luoghi umidi da 0 a 500 metri s.l.m. \nDescrizione.\nPianta glabra o quasi, solo sui rami e sui picciuoli si possono trovare qualche setola un po' glauco.\nRadici.\nCorta, gracile, e di colore bianco.\nFusto.\nPianta con fusto alto dai 30\u00a0cm ai 70\u00a0cm, robusto, ramoso, con rami alterni.\nFoglie.\nLe foglie inferiori sono picciuolate, runcinate-pinnafite di 5\u201312\u00a0cm, margine apicale ovato e basale dentato a formare 1 - 2 coppie lungamente picciuolate. Le superiori sono sessili o quasi, lanceolate o lineari, spesso intere, molto pi\u00f9 piccole delle basali.\nFiore.\nL'infiorescenza \u00e8 un racemo allungato, dai 6 ai 9\u00a0cm, sepali eretto pattenti, petali gialli. Fiorisce in maggio - luglio.\nFrutti.\nLa siliqua \u00e8 pi\u00f9 o meno eretta-patente lunga 3 \u2013 5\u00a0cm con il becco conico-subulato con un quarto o un terzo della lunghezza del corpo, picciolo di 1\u20132\u00a0cm.\nSemi.\nSono piccoli pi\u00f9 lunghi che larghi, di diametro di 1 - 1,5\u00a0mm. Hanno colorazione bruno-rossatra, pi\u00f9 o meno scuro, le tonalit\u00e0 del colore pu\u00f2 variare anche sulla stessa pianta, al interno il colore \u00e8 giallo tenue. Esternamente hanno un reticolo formato da creste sottilissime che difficilmente si riescono a distinguere ad occhio nudo.\nMoltiplicazione.\n\u00c8 principalmente propagata per seme.\nPrincipi attivi.\nI semi contengono un alcaloide, la sinapina, ed un glucoside, la sinigrina. Le foglie contengono acido ascorbico.\nUsi.\nAlimentazione.\nDai suoi semi si ricava la senape nera, salsa di condimento dal sapore aspro e piccante. Nella penisola indiana \u00e8 uno dei semi utilizzato per la produzione di olio di mostarda, con un aroma forte e sem-irritante come quello del rafano o del wasabi. In alcune regioni dell'Asia centrale le foglie vengono mangiate.\nFitodecontaminazione.\nHa propriet\u00e0 metallifere e per questo \u00e8 una delle specie utilizzate per l'asportazione dal suolo di metalli pesanti come piombo, cadmio ecc.\nAl momento il suo utilizzo \u00e8 in fase sperimentale.\nAgricoltura.\n\u00c8 una pianta coltivata oltre che per la produzione di granella anche per essere utilizzata come sovescio.\nCosmesi.\nL'olio essenziale di senape entra nella produzione di prodotti per la cosmesi."}
{"id": "3326165", "revid": "144796", "url": "https://it.wikipedia.org/wiki?curid=3326165", "title": "Antonio Maria Erba-Odescalchi", "text": ""}
{"id": "3326167", "revid": "38156479", "url": "https://it.wikipedia.org/wiki?curid=3326167", "title": "Chi vuol esser milionario", "text": ""}
{"id": "3326168", "revid": "3115", "url": "https://it.wikipedia.org/wiki?curid=3326168", "title": "Nigavan", "text": "Nigavan (in armeno \u0546\u056b\u0563\u0561\u057e\u0561\u0576; fino al 1947 \"Danagirmaz\" e \"Damagermaz\", dal 1947 al 1967 \"Ovit\" e \"Hovit\") \u00e8 un comune dell'Armenia di 707 abitanti (2001) della provincia di Aragatsotn."}
{"id": "3326170", "revid": "114325", "url": "https://it.wikipedia.org/wiki?curid=3326170", "title": "Danagirmaz", "text": ""}
{"id": "3326171", "revid": "253269", "url": "https://it.wikipedia.org/wiki?curid=3326171", "title": "Mary Boland", "text": "Biografia.\nFiglia dell'attore William Boland e di Mary Cecilia Hatton, Marie Anne aveva anche una sorella pi\u00f9 grande, Sara. Nata a Detroit, pass\u00f2 i suoi primi anni in convento. A quindici anni, tuttavia, calcava le scene del palcoscenico. Debutt\u00f2 a Broadway nel 1907, recitando a fianco di Dustin Farnum. Apparve in undici produzioni teatrali, tra cui alcune accanto al famoso attore John Drew, Jr., prima di approdare al cinema, dove esord\u00ec in un film della Triangle nel 1915.\nDurante la prima guerra mondiale, si rec\u00f2 in Francia per intrattenere, con una serie di spettacoli, i soldati americani di stanza in Europa. Al suo rientro in patria, gir\u00f2 nove film prima di lasciare il cinema per un lungo periodo. Nel 1920, apparve in \"His Temporary Wife\": fu l'ultima sua apparizione sugli schermi prima del 1931, quando torn\u00f2 nelle sale cinematografiche con \"Secrets of a Secretary\". In quel lasso di tempo, lasci\u00f2 temporaneamente il cinema per dedicarsi totalmente al teatro. Protagonista della scena di Broadway, si trov\u00f2 a recitare in \"The Cradle Snatchers\" a fianco di un giovane attore ancora sconosciuto che si chiamava Humphrey Bogart, in uno dei primi ruoli della sua carriera.\nDopo 11 anni di assenza, l'attrice torn\u00f2 a Hollywood, messa sotto contratto dalla Paramount. I film che gir\u00f2 negli anni trenta, la fecero diventare uno dei volti pi\u00f9 noti e popolari del cinema: interpret\u00f2, come caratterista, soprattutto parti di madri e zie, in ruolo di contorno. Ma fu anche protagonista di una serie di commedie insieme a Charles Ruggles. Uno dei film che restano nella memoria del pubblico \u00e8 \"Orgoglio e pregiudizio\" (1940), un \"evergreen\" del cinema, dove Mary Boland apparve come la madre delle cinque ragazze da marito del romanzo di Jane Austen, svanita e pasticciona.\nPer il resto della sua carriera, Mary Boland combin\u00f2 teatro, cinema e televisione. Nel 1935, era stata protagonista di \"Jubilee\", musical di Cole Porter. A 72 anni, nel 1954, fece la sua ultima apparizione sul palcoscenico in \"Lullaby\", ma la commedia non ebbe successo.\nL'anno seguente, riprese per la tv uno dei suoi ruoli pi\u00f9 famosi, quello della contessa De Lave, una delle protagoniste di \"Donne\" (1939) di George Cukor. Fu il suo ultimo lavoro.\nMary Boland non si spos\u00f2 mai n\u00e9 ebbe figli. Mor\u00ec per un attacco cardiaco il 23 giugno 1965. Venne sepolta al Great Mausoleum, Sanctuary of Vespers al Forest Lawn Memorial Park Cemetery di Glendale.\nRiconoscimenti.\nPer il suo contributo all'industria cinematografica, le \u00e8 stata assegnata una stella sulla Hollywood Walk of Fame 6150 Hollywood Boulevard."}
{"id": "3326172", "revid": "114325", "url": "https://it.wikipedia.org/wiki?curid=3326172", "title": "Damagermaz", "text": ""}
{"id": "3326174", "revid": "114325", "url": "https://it.wikipedia.org/wiki?curid=3326174", "title": "Ovit", "text": ""}
{"id": "3326176", "revid": "287204", "url": "https://it.wikipedia.org/wiki?curid=3326176", "title": "Deposizione nel sepolcro (Lotto)", "text": "La Deposizione nel sepolcro \u00e8 un dipinto a olio su tavola (298x197 cm) di Lorenzo Lotto, datato al 1512 e conservato nella Pinacoteca civica e galleria di arte contemporanea a Jesi. \u00c8 firmato \"Laurentius / Lotus MDXII\". \nStoria.\nIl dipinto \u00e8 l'unica opera datata tra la fugace esperienza romana e il successivo trasferimento a Bergamo. Abbandonata la corte papale in fretta e furia, per motivi ignoti ma probabilmente legati a un ambiente artistico a lui non congeniale, se non ostile, Lotto si rifugi\u00f2 nelle Marche, dove gi\u00e0 aveva lavorato a importanti commissioni. \nLa pala, destinata alla chiesa di San Floriano di Jesi, venne cominciata nel 1511, su commissione della Confraternita del Buon Ges\u00f9. I confratelli avevano gi\u00e0 contattato anni prima, senza successo, Luca Signorelli per lo stesso incarico. La rinuncia del Signorelli era dovuta all'obbligo di realizzare l'opera a Jesi e dall'avvicendarsi di prestigiosi incarichi di lavoro nelle Stanze Vaticane \nLa tavola rest\u00f2 sul suo altare fino alla fine dell'Ottocento prima di essere musealizzata. \nDescrizione e stile.\nLa composizione complessa, la concitata espressione di sentimenti e dello sforzo fisico, la tavolozza di toni brillanti e corposi, sono tutti elementi che qualificano l'entit\u00e0 delle influenze raffaellesche sul giovane pittore di ritorno da Roma, che si ispir\u00f2, probabilmente fermandosi a Perugia durante il suo tragitto, alla \"Deposizione Borghese\". In tale opera, del 1507, Raffaello infatti aveva usato una simile composizione, orchestrata sulla diagonale del corpo morto di Ges\u00f9.\nIl sarcofago di Ges\u00f9 si trova posto in tralice (come nella \"Pala degli Oddi\", altra opera perugina di Raffaello), con un fiammeggiante drappo dorato che pende sull'angolo, per attirare l'attenzione sui simboli della Passione appoggiati l\u00ec vicino (la tabella con la scritta INRI, la corona di spine, il martello e la tenaglia, rispettivamente per togliere e mettere i chiodi dalla croce), legati alle pratiche devozionali della confraternita. \nGes\u00f9, dal corpo scultoreo e pesante, \u00e8 appoggiato sul sudario, che a fatica due portatori stanno trascinando sul sarcofago: uno lo tiene addirittura coi denti, mentre l'altro compie un complesso giro con le gambe per sostenere l'estremit\u00e0 inferiore. Su tutto domina il rosso della veste della Madonna, colta in un espressivo e patetico gesto di disperazione mentre solleva le braccia al cielo, mentre dietro di lei le fa eco la donna che si strappa i capelli. La posa di Maria ha un senso innaturale e goffo, forse per una difficolt\u00e0 del pittore nel trattare una dinamica scena narrativa. Il trionfante classicismo romano aveva certamente turbato le certezze veneziane e nordiche di Lorenzo senza per\u00f2 convincerlo realmente; sembra che egli lo sperimenti quasi ad avere conferma della sua inefficacia.\nUn'altra pia donna si trova a sinistra, mentre accorre di corsa, e la Maddalena si trova in primo piano mentre asciuga le ferite di Cristo coi propri capelli. A destra Nicodemo tiene in mano i chiodi della croce e accanto a lui, san Giovanni apostolo, avvicina i pugni da sotto il mantello, con mani grandi e possenti che ricordano la pittura fluida di Michelangelo nella Sistina. Pezzi di autentico virtuosismo sono dettagli come la veste azzurra trapuntata del portatore di destra. \nIn alto, sopra il luminoso paesaggio di ispirazione umbra (dove si vede il Golgota e i resti della Crocifissione tra i ladroni), alcuni angioletti volano tra le nubi reggendo il monogramma di Cristo predicato da san Bernardino: IHS.\nPredella.\nSono state riconosciute come predella della pala, due tavolette, riferite per\u00f2 talvolta alla \"Trasfigurazione\" di Recanati. \nLa prima mostra l\"'Assunzione della Vergine\" (27x56 cm) nella Pinacoteca di Brera a Milano. Si tratta di un lavoro dai forti richiami perugineschi, gi\u00e0 attribuita a Raffaello e a Fra' Bartolomeo. Entr\u00f2 nel museo milanese nel 1855 col lascito di Pietro Oggioni.\nLa seconda il \"Cristo che conduce gli apostoli al Monte Tabor\" (29x59 cm), all'Ermitage di San Pietroburgo."}
{"id": "3326180", "revid": "125524172", "url": "https://it.wikipedia.org/wiki?curid=3326180", "title": "Cessna 750 Citation X", "text": "Il Cessna 750 Citation X \u00e8 un Business jet medio a lungo raggio costruito da Cessna. Il Citation X \u00e8 il pi\u00f9 veloce aeromobile della sua categoria, con una velocit\u00e0 che raggiunge Mach 0.935 (1050\u00a0km/h). Il Citation X \u00e8 spinto da due motori turboventola Rolls-Royce plc.\nStoria del progetto.\nLa creazione del Citation X fu annunciata per la prima volta ad una convention a New Orleans nell'Ottobre del 1990. Il prototipo vol\u00f2 la prima volta il 21 dicembre 1993.\nIl primo Citation X in commercio fu comprato da Arnold Palmer, un golfista da lungo tempo cliente Cessna.\nNel 2010 la Cessna ha migliorato ulteriormente il Citation X con un prototipo che \u00e8 volato per la prima volta nel dicembre 2010.\nTecnica.\nStruttura.\nDurante la progettazione del Citation X una particolare attenzione \u00e8 stata applicata per ridurre al minimo la resistenza aerodinamica del velivolo, conformando anche la fusoliera secondo i dettami della regola delle aree per rendere pi\u00f9 efficiente il volo in condizioni transoniche.\nL'ala del Citation X \u00e8 stata inoltre posizionata sotto alla fusoliera, e non passante attraverso essa, in modo da lasciare maggior spazio interno e permettere la costruzione di un'ala monopezzo, il che semplifica la connessione alla fusoliera.\nMotori.\nIl Citation X \u00e8 dotato di due Rolls-Royce AE 3007 C1, che forniscono una spinta 30\u00a0kN ciascuno; \u00e8 la prima volta che un aereo Cessna viene dotato di motori Rolls-Royce.\nIl motore ha pale in titanio e una turbina a tre stadi a bassa pressione, con un rapporto di diluizione di 5 a 1, per contenere le emissioni acustiche e il consumo di combustibile.\nStrumentazione.\nI Glass cockpit sono prodotti da Honeywell; \u00e8 presente un duplice sistema di navigazione GPS.\nVelocit\u00e0.\nIl Cessna 750 Citation X, con la velocit\u00e0 massima raggiunta di Mach 0,935 (fonte?), \u00e8 il pi\u00f9 veloce aereo civile attivo, poich\u00e9 il Concorde e il Tupolev Tu-144 non sono pi\u00f9 operativi.\nUtilizzatori.\nI principali utilizzatori del 750 Citation X sono privati, grandi aziende ed operatori charter."}
{"id": "3326181", "revid": "2084998", "url": "https://it.wikipedia.org/wiki?curid=3326181", "title": "Nor Amanos", "text": "Nor Amanos (in armeno \u0546\u0578\u0580 \u0531\u0574\u0561\u0576\u0578\u057d; precedentemente \"Nor Yedesia\", fino al 1984 \"Sovchoz n\u00b02\") \u00e8 un comune dell'Armenia di 672 abitanti (2010) della provincia di Aragatsotn. Il paese fu fondato come sovchoz."}
{"id": "3326183", "revid": "114325", "url": "https://it.wikipedia.org/wiki?curid=3326183", "title": "Sovchoz n\u00b02", "text": ""}
{"id": "3326184", "revid": "287204", "url": "https://it.wikipedia.org/wiki?curid=3326184", "title": "Paso doble (romanzo)", "text": "Paso doble \u00e8 un romanzo di Giuseppe Culicchia del 1995.\nQuesto romanzo \u00e8 l'ideale continuazione del precedente, \"Tutti gi\u00f9 per terra\", che si conclude col protagonista Walter che diventa commesso in una libreria.\nTrama.\nIl giovane Walter viene assunto in una videoteca: spera di fare orario pomeridiano, ma presto alle videocassette si affianca un'edicola che lo costringe ad alzarsi all'alba per andare al lavoro.\nNella videoedicola convive con Super Mario e Iper Paolo, due aspiranti modelli, con Egidio, leghista complessato che \u00e8 stato violentato dai precedenti datori di lavoro, e con il direttore Arnaldo Arnoldi detto Arnaldarnoldo, fissato con i problemi di budget.\nDopo qualche avventura con commesse dei negozi vicini, Walter conosce Tatjana, segretaria al Goethe Institute, vegetariana e maniaca del nudismo, con la quale convive per qualche tempo nel povero alloggio che ha affittato fuori citt\u00e0, finch\u00e9 lei parte per insegnare tedesco a Oulu, nel Nord della Finlandia.\nPassano circa quattro anni di monotona esistenza, di lavoro sottopagato che lo costringe a risparmiare su tutto, di convivenza con l'insopportabile Arnaldarnoldo, di clienti incontentabili dalle esigenze impossibili, durante i quali Walter vede a poco a poco svanire il suo sogno giovanile di una vita libera dalle abitudini a cui quasi tutti soccombono.\nWalter per le vacanze di un fine anno si prende qualche giorno di ferie e va in treno a Oulu. Tatjana lo riceve nel mezzo di una festa affollata di nudisti; Walter deluso se ne va subito senza nemmeno salutarla, e dopo avere vagato per l'Europa qualche giorno torna al lavoro.\nSi aspetta di essere licenziato per essere partito senza avvertire, invece in sua assenza il direttore ha causato un incidente: la catena di videoteche lo ha cacciato e, per non danneggiare la propria immagine, cerca un sostituto interno. La scelta cade proprio su Walter, considerato il meno inadatto.\nCol nuovo stipendio, nel giro di poco tempo la vita di Walter si trasforma: comincia a concedersi lussi di ogni tipo e a condurre una vita come quella di Arnaldarnoldo. Quando si presenta in videoteca un ragazzo in cerca di assunzione, lo accoglie con le stesse esatte parole che Arnaldarnoldo aveva usato con lui qualche anno prima."}
{"id": "3326187", "revid": "123357994", "url": "https://it.wikipedia.org/wiki?curid=3326187", "title": "Oshakan", "text": "Oshakan () \u00e8 un comune dell'Armenia di 5815 abitanti (2009) della provincia di Aragatsotn.\nSituato ad otto chilometri da Ashtarak, \u00e8 un'importante meta per la Chiesa apostolica armena. Possiede una chiesa dedicata all'abate Mesrop Mashtots."}
{"id": "3326188", "revid": "287204", "url": "https://it.wikipedia.org/wiki?curid=3326188", "title": "Bla bla bla (romanzo)", "text": "Bla bla bla \u00e8 un romanzo di Giuseppe Culicchia del 1997.\nTrama.\nIl protagonista del libro all'inizio si trova in un centro commerciale: nauseato dalla routine e dalla banalit\u00e0 della vita moderna, decide di scomparire e fugge senza lasciare traccia di s\u00e9.\nIn una citt\u00e0 straniera, affitta una camera da una signora abbandonata dal marito, che ha una figlia quindicenne che studia in un collegio. Per qualche settimana vive senza sapere che fare, vagando per la citt\u00e0, poi conosce Eva, una ragazza scandinava venuta a fare la ragazza alla pari nella casa di fronte alla sua, i cui proprietari per\u00f2 sono scomparsi. Trascorrono qualche tempo insieme, poi Eva se ne va.\nInfine finiscono i soldi: non riesce pi\u00f9 a pagare l'affitto e comprarsi da mangiare, ma la padrona di casa, innamorata dell'Italia e degli italiani, non gli dice nulla, e anzi gli offre da mangiare lascia che rubi cibo di nascosto. Poi, dopo una breve visita della figlia che il protagonista evita accuratamente di incontrare, gli propone addirittura di restare a vivere con lei: lui non intende accettare e scappa dalla casa.\nVive per qualche tempo come mendicante, riducendosi alla fame. Cerca le monetine abbandonate nelle cabine telefoniche, raccoglie cibo abbandonato nei mercati. L'unica volta che va in un ristorante dopo avere trovato un portafogli, disabituato al cibo, vomita tutto.\nNon gli resta che tornare dall'ex padrona di casa: ma lei nel frattempo ha conosciuto un altro, con cui \u00e8 andata a vivere. Nell'attesa di vendere la casa gli d\u00e0 il permesso di usarla, ma lui un giorno preso da rabbia distrugge tutto."}
{"id": "3326189", "revid": "287204", "url": "https://it.wikipedia.org/wiki?curid=3326189", "title": "Tutti gi\u00f9 per terra (romanzo)", "text": "Tutti gi\u00f9 per terra \u00e8 un romanzo di Giuseppe Culicchia del 1994.\nDa questo romanzo \u00e8 stato tratto l'omonimo film, diretto da Davide Ferrario e interpretato da Valerio Mastandrea.\nTrama.\nProtagonista del romanzo \u00e8 Walter, un ragazzo torinese che decide di svolgere il servizio civile presso un servizio che si occupa dell'integrazione dei nomadi, e intanto si iscrive alla facolt\u00e0 di filosofia, senza riuscire a sostenere esami. \u00c8 un ragazzo che vive con difficolt\u00e0 nella realt\u00e0 che lo circonda, in cui tutti curano con ogni mezzo i propri interessi: litiga continuamente col padre che lo sprona a fare carriera, non riesce a coltivare le amicizie, ha difficolt\u00e0 nei rapporti con le ragazze (una breve relazione con la ricca Beatrice, conosciuta all'universit\u00e0, finisce malamente perch\u00e9 non riesce ad avere rapporti sessuali) mentre i ragazzi spesso si dimostrano interessati a lui, non si identifica con i movimenti giovanili di protesta. Un suo punto di riferimento \u00e8 la zia Carlotta, che muore improvvisamente lasciandogli un senso di vuoto. Al termine del servizio civile si adatta a vari lavori, finendo per diventare commesso in una libreria."}
{"id": "3326191", "revid": "3115", "url": "https://it.wikipedia.org/wiki?curid=3326191", "title": "Nor Artik", "text": "Nor Artik (in armeno \u0546\u0578\u0580 \u0531\u0580\u0569\u056b\u056f) \u00e8 un comune dell'Armenia di 562 abitanti (2001) della provincia di Aragatsotn."}
{"id": "3326194", "revid": "2084998", "url": "https://it.wikipedia.org/wiki?curid=3326194", "title": "Orgov", "text": "Orgov (in armeno \u0555\u0580\u0563\u0578\u057e) \u00e8 un comune dell'Armenia di 551 abitanti (2009) della provincia di Aragatsotn."}
{"id": "3326196", "revid": "125757375", "url": "https://it.wikipedia.org/wiki?curid=3326196", "title": "Paolo Madron", "text": "Biografia.\nDopo esser stato corrispondente da New York per \"MF Milano Finanza\", ha collaborato con \"Il Foglio\", \"Il Giornale\", \"Panorama\" (di cui \u00e8 stato vicedirettore) e \"Il Sole 24 ORE\".\nHa fondato e diretto il settimanale economico \"Economy\". Nell'ottobre 2010 ha fondato un quotidiano online, \"Lettera43.\" A fine luglio 2017 assume la direzione \"pro tempore\" del settimanale (cartaceo e online) \"Pagina 99\". Nel dicembre 2017 la testata viene chiusa. Non ha migliore fortuna \"Lettera43\", che pubblica notizie fino al maggio 2020, quando sospende le pubblicazioni. Madron ha annunciato la chiusura del giornale con un messaggio intitolato \"La cerimonia degli arrivederci\".\nPaolo Madron ha condotto inchieste giornalistiche sui principali esponenti del capitalismo italiano, tra i quali Silvio Berlusconi, Cesare Romiti, Giuseppe Ciarrapico.\nAl giornalismo affianca l'attivit\u00e0 di librettista d'opera in coppia con il compositore Pierangelo Valtinoni, che svolge per la gran parte in Germania nei teatri lirici di Berlino, Amburgo, Coburgo, Erfurt e Monaco. Nel maggio del 2011 il Teatro Regio di Torino ha messo in scena \"Pinocchio\", la sua prima opera liberamente tratta dal libro di Collodi. Nel 2012 l'opera \u00e8 stata rappresentata a Lipsia, Dresda, Braga e Mosca. Una seconda opera, \"La regina delle nevi\", ha esordito a Berlino nel 2009 ed \u00e8 stata inserita nella stagione 2013/14 del teatro dell'opera di Ume\u00e5, in Svezia. Nel 2017 per l'Opernhaus di Zurigo ha scritto la trasposizione de \"Il mago di Oz\", la cui prima \u00e8 andata in scena nel novembre dello stesso anno. Tre anni dopo, nel 2020, sempre per l'Opera di Zurigo ha scritto il libretto di \"Alice nel paese delle meraviglia\", il cui debutto previsto per novembre \u00e8 stato cancellato causa Covid. L'opera quindi debutter\u00e0 in prima mondiale nella versione inglese a Hong Kong il 3 aprile dell'anno successivo.\nIl 3 maggio 2021 Madron ha annunciato la fondazione di un nuovo giornale on-line chiamato \"Tag43\", erede di Lettera43."}
{"id": "3326197", "revid": "729019", "url": "https://it.wikipedia.org/wiki?curid=3326197", "title": "The Dropouts", "text": "The Dropouts \u00e8 una striscia a fumetti giornaliera creata dal cartoonist statunitense Howard Post (1926\u20132010) pubblicata su quotidiani americani dal 1968 al 1981 e distribuita da United Feature Syndicate.\nStoria editoriale.\nLa serie a strisce giornaliere venne creata da Howard Post nel 1968 e distribuita dalla United Feature Syndicate fino al 1981; dal 1969 l\u2019autore realizza anche le tavole domenicali.\nEdizioni estere.\nIn Italia \u00e8 stata pubblicata, , dalle riviste Linus dal 1969 e Alterlinus e successivamente, con il titolo \"Gli sbulinati\", dalle riviste Eureka e Eureka Pocket (nel n. 69 del 11-1981); nella collana Oscar Cartoons della Mondadori, nei collana Tascabili BUR della Rizzoli e nel volume \u201cArrivano i nostri Dropouts\u201d edito dalla Milano Libri nel 1975.\nTrama.\nAlf e Shandy sono due naufraghi che hanno trovato salvezza su una piccola isola deserta. Sono molto diversi nell'aspetto, uno basso e grasso e l'altro, Alf, alto e magro ma molto simili di carattere. Passano il tempo a riposare o a pescare alternando momenti di sconforto a quelli di gioia vivendo in un paradiso incontaminato lontano dai problemi della vita moderna della quale a volte sentono la mancanza discutendone fra loro. Poi costruiscono una zattera e vengono salvati da una nave che naufraga e finiscono su un'altra isola, questa volta abitata da una trib\u00f9 indigena dove spiccano personaggi come Euphoria, Chugalug e Harbinger."}
{"id": "3326199", "revid": "2084998", "url": "https://it.wikipedia.org/wiki?curid=3326199", "title": "Nor Yedesia", "text": "Nor Yedesia (in armeno \u0546\u0578\u0580 \u0535\u0564\u0565\u057d\u056b\u0561, anche chiamato \"Nor-Yedisia\" e \"Nor Edesia\"; precedentemente \"Nor Amanos\") \u00e8 un comune dell'Armenia di 982 abitanti (2010) della provincia di Aragatsotn."}
{"id": "3326200", "revid": "114325", "url": "https://it.wikipedia.org/wiki?curid=3326200", "title": "Nor-Yedisia", "text": ""}
{"id": "3326201", "revid": "114325", "url": "https://it.wikipedia.org/wiki?curid=3326201", "title": "Nor Edesia", "text": ""}
{"id": "3326205", "revid": "538762", "url": "https://it.wikipedia.org/wiki?curid=3326205", "title": "Raymond Keene", "text": "Nel 1976 divenne il secondo Grande Maestro inglese, pochi mesi dopo l'ottenimento del titolo da parte di Tony Miles.\nPrincipali risultati.\nNegli anni Ottanta si ritir\u00f2 dal gioco attivo per diventare un organizzatore di eventi scacchistici. Organizz\u00f2, tra gli altri, il \"Match del secolo\" URSS - Resto del mondo a Londra nel 1984.\nFu il secondo di Viktor Kor\u010dnoj nel match di campionato del mondo del 1978 di Baguio nelle Filippine contro il detentore Anatolij Karpov.\nNel 1985 ricevette il riconoscimento di Ufficiale dell'Ordine dell'Impero Britannico, per meriti ottenuti nell'ambito degli scacchi."}
{"id": "3326206", "revid": "2084998", "url": "https://it.wikipedia.org/wiki?curid=3326206", "title": "Ohanavan", "text": "Ohanavan (in armeno \u0555\u0570\u0561\u0576\u0561\u057e\u0561\u0576) \u00e8 un comune dell'Armenia di 2402 abitanti (2009) della provincia di Aragatsotn.\nLa cittadina \u00e8 stata fondata nel 1828 da alcuni emigranti provenienti da Mu\u015f."}
{"id": "3326207", "revid": "1543377", "url": "https://it.wikipedia.org/wiki?curid=3326207", "title": "Passo d'addio (romanzo)", "text": "Passo d'addio \u00e8 un romanzo di Giovanni Arpino del 1986, in cui lo scrittore affronta il tema dell'eutanasia e che molti vedono come una sorta di testamento spirituale dell'autore che morir\u00e0 infatti l'anno dopo di cancro.\nTrama.\nIl romanzo \u00e8 suddiviso in undici capitoli.\nGiovanni Bertola \u00e8 un ottantacinquenne ex professore di logica matematica; malato, \u00e8 soggetto a frequenti mancamenti. Vive da molti anni in una camera in affitto presso le gemelle Mim\u00ec e Violetta Rubino, melomani, di una ventina d'anni pi\u00f9 giovani di lui. Ogni domenica riceve la visita di Carlo Meroni, suo ex allievo e ora a sua volta professore di logica matematica. Giocano a scacchi, gioco in cui Bertola perde sempre, e discorrono di filosofia. Bertola e le sorelle Rubino esortano scherzosamente Meroni a cercarsi una fidanzata, Bertola lo invita a essere meno serio e godersi di pi\u00f9 la vita.\nMeroni ama cenare alla trattoria di Nino Zaza, pizzaiolo-filosofo con cui si intrattiene parlando del decadimento dei costumi. Meroni ha un pensiero che lo assilla: ha promesso al professore di ucciderlo durante uno dei suoi mancamenti; a questo scopo ha persino nascosto una siringa nella scatola degli scacchi, con la quale dovrebbe procurargli un embolo. Non lo vuole fare, ma teme che il Bertola, che desidera morire prima di perdere le facolt\u00e0 mentali, tenti il suicidio.\nSecondo le Rubino, Bertola \u00e8 \"ancora una roccia\", ma non sa accontentarsi e si vede sempre pi\u00f9 debole e incapace. Le Rubino, che sanno del patto col Meroni, e difendono il giovane quando Bertola parla male di lui per non avere ancora attuato il loro progetto, accudiscono l'anziano professore cercando di non dargli occasione di tentare il suicidio: chiudono a chiave, per esempio, la cucina per tenerlo lontano dal gas.\nPresso le Rubino arriva una nuova inquilina, sfrattata dalla precedente abitazione: si tratta di Ginetta, giovane ragioniera non ancora trentenne nipote delle Rubino, ultima parente loro rimasta. Le gemelle la giudicano di cattivi costumi e hanno verso di lei un certo risentimento, perch\u00e9 la ragazza non veniva mai a far loro visita. Il professore, al contrario, trova Ginetta interessante e progetta di farla conoscere a Meroni.\nUna domenica, dopo il pranzo dalle Rubino, Ginetta e Meroni vanno in giro per la citt\u00e0. Sono diversi in tutto: Meroni ama la musica classica di cui Ginetta non conosce nulla, lui si esprime in modo ricercato mentre la ragazza parla in modo sboccato e colorito. Ginetta per\u00f2 si fa invitare a casa di lui, dove copulano prima che lei torni a dormire dalle Rubino. Ginetta tiene viva la relazione cercando ancora Meroni, finch\u00e9 lui trova il modo di raccontarle del patto col professore.\nUna sera, a cena nella trattoria di Zaza, Ginetta e Meroni vengono raggiunti da una telefonata di Mim\u00ec Rubino: da qualche ora il professore \u00e8 scomparso. I due, con Zaza e Mim\u00ec, vagano tutta la notte tra stazioni, ospedali, questura, senza riuscire ad avere notizie del Bertola. Solo al mattino Zaza apprende da un fornaio che un vecchio elegante \u00e8 stato rintracciato seduto a terra nei pressi dei mercati generali, e poi ospitato dal fornaio stesso. \u00c8 proprio Bertola, che viene riportato a casa; il professore per\u00f2 \u00e8 stremato: non riesce pi\u00f9 a parlare, e lo si deve imboccare per farlo mangiare.\nDurante le ricerche Meroni si \u00e8 chiesto se per lui sarebbe stato meglio ritrovare Bertola morto, perch\u00e9 teme di sentirsi in dovere di mantenere la promessa fatta al vecchio professore. Quando lo rivede ha paura a guardarlo negli occhi, perch\u00e9 sa che verrebbe ricambiato con uno sguardo di accusa. \nIl professore ritrova un barlume di vitalit\u00e0 quando viene accudito da Ginetta: approfittando di un momento in cui rimane solo con la giovane, le dice di essere cosciente e chiama gli altri pappemolle e traditori. Poi giunge a mettersi un cuscino sul basso ventre e chiede a Ginetta di sedersi sopra: lei prima esita, poi fa come Bertola le ha chiesto e se ne va solo quando \u00e8 sicura che il vecchio si \u00e8 addormentato, provando \"un tumulto di colpa, piet\u00e0 e vittoria\".\nMeroni continua a far visita al Bertola, sempre muto e inerte, e nei suoi pensieri c'\u00e8 sempre la siringa, con cui dovrebbe uccidere il professore; il nervosismo lo porta anche a litigare con Ginetta.\nMa \u00e8 proprio Ginetta che trova il coraggio per dare una svolta alla situazione: caccia via tutti dalla camera del malato e gli fa bere una poltiglia fatta con dei sonniferi. Ha la sensazione che il professore acconsenta con un debole s\u00ec e persino che riesca a stringerle le mani mentre lei \u00e8 assopita accanto al letto. Quando \u00e8 certa che sia morto, esce apostrofando gli altri: \"\u00abTocca a voi adesso, brava gente\u00bb\". Il medico attribuisce la morte ad un collasso.\nGinetta non partecipa al funerale. Meroni la cerca nella banca dove lavora, lei dice che forse si rivedranno ma senza impegni (\"\u00absolo per una stropicciata\u00bb\"). Meroni si sente solo e pensa che invidier\u00e0 per sempre Bertola, che \u00e8 morto tra le braccia della ragazza."}
{"id": "3326208", "revid": "2084998", "url": "https://it.wikipedia.org/wiki?curid=3326208", "title": "Norashen (Aragatsotn)", "text": "Norashen (in armeno \u0546\u0578\u0580\u0561\u0577\u0565\u0576; fino al 1946 \"Sachlu\" e \"Sachili\") \u00e8 un comune dell'Armenia di 1141 abitanti (2001) della provincia di Aragatsotn."}
{"id": "3326210", "revid": "114325", "url": "https://it.wikipedia.org/wiki?curid=3326210", "title": "Sachlu", "text": ""}
{"id": "3326211", "revid": "114325", "url": "https://it.wikipedia.org/wiki?curid=3326211", "title": "Sachili", "text": ""}
{"id": "3326216", "revid": "15756", "url": "https://it.wikipedia.org/wiki?curid=3326216", "title": "Rudolf II di Coevorden", "text": "Biografia.\nLa famiglia.\nRudolf di Coevorden apparteneva a una famiglia della piccola nobilt\u00e0 neerlandese della Drenthe. A met\u00e0 del XII secolo Hardbert, vescovo di Utrecht dal 1139 al 1150, nomin\u00f2 i suoi due fratelli Ludolf e Leffard \"burggraaf\" rispettivamente di Groninga e Coevorden, due citt\u00e0 formalmente feudi della diocesi di Utrecht, ma situati in territori chiamati \u00ab\"Oversticht\"\u00bb, ossia non contigui alla citt\u00e0 di Utrecht e al territorio, detto \u00ab\"Sticht\"\u00bb, immediatamente circostante Utrecht. Il padre di Rudolf si chiamava Volker. Rudolf spos\u00f2 una donna di nome Sophia dalla quale ebbe tre figli maschi (Bertolt, Heino Henrikus e Cyse) nessuno dei quali tuttavia ricopr\u00ec cariche importanti. Solo nel 1288 un suo nipote, Reinoud van Coevorden, ottenne nuovamente il potere a Coevorden dando cos\u00ec inizio a dinastia che sarebbe durata fino al 1402.\nLa battaglia di Ane.\nCastellano di Coevorden, Rudolf II rifiutava di riconoscere l'autorit\u00e0 di Utrecht sull'Oversticht, perseguendo anzi una politica autonoma di espansione ai danni della citt\u00e0 di Groninga, appoggiato in ci\u00f2 dai Gelkingers, la pi\u00f9 importante famiglia di commercianti di Groninga. Nell'estate del 1227, approfittando della lontananza di Rudolf impegnato nell'assedio di Groninga, il battagliero principe vescovo di Utrecht Otto II, deciso di ripristinare anche con la forza l'autorit\u00e0 di Utrecht su tutti i territori della diocesi, con la promessa di indulgenze e di un ricco bottino radun\u00f2 un esercito numeroso e bene armato per la conquista del castello di Coevorden. Rudolf, il cui esercito era costituito da pochi soldati professionisti, soprattutto arcieri, interruppe l'assedio di Groninga e, con una marcia a tappe forzate, guid\u00f2 i suoi uomini verso l'esercito vescovile riuscendolo a intercettare nei pressi del villaggio di Ane. \nDurante la marcia di avvicinamento le file dell'esercito di Rudolf si infoltirono con gli abitanti dei villaggi della Drenthe, di ambo i sessi, armati degli attrezzi da lavoro (zappe, falci, ecc.). Rudolf riusc\u00ec ad attirare i suoi avversari in una zona paludosa nella quale i guerrieri con pesanti armature non potevano muoversi agevolmente; i contadini di Rudolf uccisero circa 400 soldati avversari, fra cui lo stesso vescovo Otto mutilato orribilmente prima di essere ucciso, e ne fecero prigionieri numerosi altri.\nLa guerra coi Frisoni.\nL'episodio ebbe risonanza in tutta Europa, a dimostrazione che anche i nobili guerrieri di professione potevano essere battuti da contadini male armati ma dotati di una migliore conoscenza del territorio. Per diversi secoli, infatti, il potere feudale si tenne ben lontano dalla Drenthe, la zone dello scontro, che conserv\u00f2 una certa autonomia fino al 1588 allorch\u00e9 entr\u00f2 a far parte della Repubblica delle Sette Province Unite. Nei primi anni successivi alla battaglia di Ane, tuttavia, Rudolf non ebbe tregua neanche col nuovo vescovo di Utrecht Wilbrand van Oldenburg, anch'egli esperto militare per aver partecipato alla Quinta crociata. Wilbrand continu\u00f2 con alterna fortuna la lotta contro i ribelli della Drenthe chiedendo l'intervento dei Frisoni, i quali temevano soprattutto la concorrenza commerciale di Groninga e Coevorden. Rudolf II sconfisse tuttavia anche i Frisoni, nonostante una battuta di arresto a Peize nel 1229.\nLa morte.\nLa fine di Rudolf avvenne per un tranello del nuovo vescovo di Utrecht. Nel 1230 Wilbrand invit\u00f2 Rudolf al castello di Hardenberg per negoziare la pace nella guerra che gli portavano Utrecht e i Frisoni. Rudolf accett\u00f2, fidandosi dell'uomo di chiesa, ma appena arrivato, fu arrestato, sottoposto al supplizio della ruota, dopo di che il suo corpo fu impalato ed esposto al popolo."}
{"id": "3326224", "revid": "599013", "url": "https://it.wikipedia.org/wiki?curid=3326224", "title": "P\u00e1l Benko", "text": ""}
{"id": "3326225", "revid": "1005847", "url": "https://it.wikipedia.org/wiki?curid=3326225", "title": "Niccol\u00f2 Maria Lercari", "text": "Biografia.\nNato a Taggia, in diocesi di Albenga, il 9 novembre 1675, era rampollo di una nobile famiglia, i Lercari (famiglia), originaria di Genova ove aveva dato alla Repubblica numerosi dogi e senatori. Egli nello specifico era figlio di Giovanni Tommaso Lercari e suo cugino Giovanni Lercari era arcivescovo di Genova.\nNel 1686 venne inviato per studi a Roma, dove frequent\u00f2 l'Universit\u00e0 La Sapienza ottenendo il dottorato \"in utroque iure\" il 22 settembre 1696.\nNominato referendario del Supremo Tribunale della Segnatura Apostolica nel 1699, divenne governatore di Todi dal 13 aprile 1701 sino al 1704 e sempre dal 1701 fu abbreviatore \"de parco maiori\".\nOrdinato sacerdote il 7 dicembre 1704, divenne governatore di Benevento dal 16 gennaio 1705 sino alla fine del 1707; per la sua integrit\u00e0 e religiosit\u00e0, egli ottenne la stima del cardinale Vincenzo Maria Orsini, arcivescovo di Benevento e futuro papa Benedetto XIII e fu grazie alla sua influenza che venne nominato governatore di Camerino dal 9 gennaio 1708 al settembre 1710. Governatore quindi di Ancona dal 26 luglio 1711 sino al maggio 1714, dal 19 maggio di quell'anno divenne governatore di Civitavecchia e Tolfa rimanendo in carica sino all'aprile del 1717. Governatore di Perugia dal 26 aprile 1717 divenne in seguito relatore della Sacra Congregazione della Sacra Consulta e referendario del Supremo Tribunale della Signatura Apostolica di Grazia e Giustizia. Canonico e decano del capoitolo della basilica papale di San Giovanni in Laterano, divenne prefetto \"de cubiculi\" di Sua Santit\u00e0 dal 7 giugno 1724.\nEletto arcivescovo titolare di Nazianzo il 12 giugno 1724, venne consacrato il 18 giugno successivo nella cappella di San Pio in Vaticano a Roma da papa Benedetto XIII, assistito da Camillo Cybo, patriarca titolare di Costantinopoli e da Prospero Marefoschi, arcivescovo titolare di Cesarea. Nominato Cardinale Segretario di Stato il 14 giugno 1726 rimase in carica sino al 21 febbraio 1730.\nRaggiunta questa nuova posizione, ottenne il cardinalato nel concistoro del 9 dicembre 1726 ricevendo il 16 dicembre di quell'anno il titolo dei Santi Giovanni e Paolo. Il 30 settembre 1727 venne nominato protettore dei canonici regolari lateranensi. Prese parte al conclave del 1730 che elesse a pontefice papa Clemente XII e venne poi eletto Camerlengo del Sacro Collegio dei Cardinali dal 20 gennaio 1734 rimanendo in carica sino al 17 gennaio 1735. Vice-legato ad Avignone dal 27 luglio 1739 all'8 giugno 1744, partecip\u00f2 ancora al conclave del 1740 ove venne eletto papa Benedetto XIV. Opt\u00f2 quindi per il titolo di San Pietro in Vincoli dall'11 marzo 1743 e si distinse per la sua generosit\u00e0 nell'elargire donazioni ai poveri ed ai bisognosi.\nMor\u00ec il 21 marzo 1757 alle 2.00, nel suo palazzo in Campo Marzio a Roma. La sua salma venne esposta nella chiesa di San Pietro in Vincoli, qui si svolsero i funerali e quivi venne sepolto, in una tomba col solo suo nome e le insegne cardinalizie. Suo cugino, l'arcivescovo Lercari di Genova, eresse uno splendido monumento alla sua memoria nella cappella di famiglia nel presbiterio della basilica di San Giovanni in Laterano a Roma, nella quale ancora oggi \u00e8 possibile vedere una statua del cardinale Niccol\u00f2 Maria Lercari in preghiera accompagnato da un magnifico elogio scolpito. Egli lasci\u00f2 il palazzo che aveva fatto costruire ad Albano come residenza dei vescovi di quella sede.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3326233", "revid": "287204", "url": "https://it.wikipedia.org/wiki?curid=3326233", "title": "Florent Amodio", "text": "Ha vinto i campionati europei nel 2011 ed \u00e8 stato quattro volte campione nazionale francese (nel 2010 e dal 2013 al 2015). Ha rappresentato la Francia alle olimpiadi invernali del 2010 e del 2014.\nBiografia.\nFlorent Amodio \u00e8 nato a Sobral, nello Stato brasiliano del Cear\u00e1, ma da piccolo fu adottato da una famiglia francese. \u00c8 cresciuto a Fremainville, in Val-d'Oise. Ha la doppia cittadinanza brasiliana e francese.Ai campionati europei ha vinto l'oro nel 2011, il bronzo nel 2012 e l'argento nel 2013. Ha preso parte alle olimpiadi di Vancouver nel 2010 e di Sochi 2014, classificandosi rispettivamente dodicesimo e diciottesimo. Ha vinto i campionati nazionali francesi per quattro volte, prima nel 2010, poi tre volte dal 2013 al 2015.\nIn categoria junior ha vinto la finale del Grand Prix nella stagione 2008-09.\nNel 2012 ha preso parte di un cortometraggio intitolato \"Programme Libre\", nel quale ha interpretato un pattinatore di nome Gauthier."}
{"id": "3326235", "revid": "2084998", "url": "https://it.wikipedia.org/wiki?curid=3326235", "title": "Othevan", "text": "Othevan (in armeno \u0532\u0561\u0575\u057d\u0566, in inglese Baysz) \u00e8 un comune dell'Armenia di 250 abitanti (2009) della provincia di Aragatsotn."}
{"id": "3326236", "revid": "106908", "url": "https://it.wikipedia.org/wiki?curid=3326236", "title": "Baysz", "text": ""}
{"id": "3326242", "revid": "2084998", "url": "https://it.wikipedia.org/wiki?curid=3326242", "title": "Ortachya", "text": "Mijnatun (in armeno \u0544\u056b\u057b\u0576\u0561\u057f\u0578\u0582\u0576, in curdo \"Orta \u00c7iya\", anche chiamato \"Ort'achya\", \"Ortachia\" e \"Ortachya\"; precedentemente \"Kurubogaz\"/\"Kuruboghaz\" e \"Quribxaz\") \u00e8 un comune dell'Armenia di 287 abitanti (2009) della provincia di Aragatsotn."}
{"id": "3326243", "revid": "114325", "url": "https://it.wikipedia.org/wiki?curid=3326243", "title": "Ort'achya", "text": ""}
{"id": "3326245", "revid": "114325", "url": "https://it.wikipedia.org/wiki?curid=3326245", "title": "Orta \u00c7iya", "text": ""}
{"id": "3326246", "revid": "114325", "url": "https://it.wikipedia.org/wiki?curid=3326246", "title": "Orta Ciya", "text": ""}
{"id": "3326247", "revid": "114325", "url": "https://it.wikipedia.org/wiki?curid=3326247", "title": "Ortachia", "text": ""}
{"id": "3326248", "revid": "114325", "url": "https://it.wikipedia.org/wiki?curid=3326248", "title": "Mijnatun", "text": ""}
{"id": "3326249", "revid": "114325", "url": "https://it.wikipedia.org/wiki?curid=3326249", "title": "Kurubogaz", "text": ""}
{"id": "3326250", "revid": "114325", "url": "https://it.wikipedia.org/wiki?curid=3326250", "title": "Kuruboghaz", "text": ""}
{"id": "3326251", "revid": "114325", "url": "https://it.wikipedia.org/wiki?curid=3326251", "title": "Quribxaz", "text": ""}
{"id": "3326253", "revid": "869733", "url": "https://it.wikipedia.org/wiki?curid=3326253", "title": "Grecia (telenovela)", "text": "Grecia \u00e8 una telenovela argentina, prodotta da Ra\u00fal Lecouna in Argentina nel 1987 e composta da 140 episodi.\n\u00c8 ispirata alla fiaba di Cenerentola, e i suoi protagonisti sono interpretati da Grecia Colmenares nel ruolo di Grecia e Gustavo Bermudez nel ruolo di Gustavo. In Italia \u00e8 stata trasmessa per la prima volta su Rete 4 nel 1993.\nTrama.\nUna bambina di nome Grecia assiste alla morte dei genitori, e traumatizzata fortemente perde la memoria. Rimasta orfana, va a vivere in un collegio di suore, dove trascorre la sua infanzia. Diventata adulta, va a vivere a casa di sua zia Lucilla, dove viene maltrattata dalle sue due cugine, che la trattano come una sguattera. Poi Grecia conosce Gustavo, ma c'\u00e8 un problema: lui \u00e8 fidanzato con sua cugina Gigliola. I due dovranno affrontare mille problemi prima di potersi sposare. Finalmente sposati, Grecia scopre che ad uccidere suo padre era stato il padre di Gustavo e tutto l'odio che ha provato in quegli anni torna in un solo momento. Ma l'amore che prova per Gustavo \u00e8 talmente forte che riesce a dimenticare tutte le vicende passate."}
{"id": "3326256", "revid": "767487", "url": "https://it.wikipedia.org/wiki?curid=3326256", "title": "Down to Their Last Yacht", "text": "Down to Their Last Yacht (ribattezzato nel Regno Unito \"Hawaiian Nights\") \u00e8 un film del 1934 diretto da Paul Sloane. Un film musicale interpretato da Mary Boland e Polly Moran che vedeva, tra gli interpreti minori, anche la partecipazione straordinaria di Hazel Forbes, nota Ziegfeld Girl e Miss Stati Uniti del 1926.\nTrama.\nDopo il crollo di Wall Street del 1929 dove ha perso tutti i suoi averi, Geoffrey Colt-Stratton, Jr. e la sua famiglia sono costretti a trovarsi dei lavori umili per poter sopravvivere. L'unica vestigia rimasta del loro splendido passato \u00e8 un magnifico yacht che Nella Fitzgerald, una promotrice di eventi sociali, suggerisce di affittare a una combriccola di nuovi ricchi. Dapprima, Geoffrey declina con freddezza l'offerta, finendo per venir convinto da sua figlia Linda, una ragazza molto pratica. Nel gruppo dei croceristi trovati da Nella consultando il Registro Sociale, vi \u00e8 anche Barry Forbes, un giocatore professionista che colpisce Linda. A bordo, Freddy, l'assistente di Barry, senza che quest'ultimo ne sappia niente, trucca la roulette. Cos\u00ec, quando i passeggeri scoprono l'inganno, accusano Linda di furto. Lo yacht, per\u00f2, finisce in una secca e tutti si trovano bloccati a Malakamokolu, un'isola dei Mari del Sud, dove i nativi li prendono prigionieri. Il capitano si mette a negoziare con la regina di Malakamokolu, cercando di imbrogliarla. Alla fine, la regina offre loro la libert\u00e0 se Barry accetter\u00e0 di sposarla. Bench\u00e9 innamorato di Linda (che \u00e8 ancora arrabbiata con lui a causa della storia della roulette truccata), Barry accetta la proposta della regina. Che, per\u00f2, cambia presto idea quando si innamora di Freddy, dopo averlo sentito suonare il sassofono, ordinando ai suoi di piazzare una bomba sullo yacht. Perdonato da Linda, Barry salva i passeggeri ma non riesce a salvare la nave. Adesso lo yacht resta incagliato senza possibilit\u00e0 di essere rimesso in acqua e i suoi passeggeri, prigionieri felici della regina, accettano il loro nuovo destino e la nuova casa ai tropici.\nProduzione.\nLa lavorazione del film, che fu prodotto dalla RKO Radio Pictures con Pandro S.Berman come produttore esecutivo, dur\u00f2 da inizio aprile a inizio maggio 1934. Le riprese per le scene aggiunte o rigirate furono effettuate nei primi giorni di agosto da Sam White.\nPer accelerare i tempi di lavorazione, la produzione divise il film in due unit\u00e0: della prima, si occup\u00f2 il produttore Lou Brock, mentre la seconda fu affidata al regista Paul Sloane. Brock supervision\u00f2 anche Sam White che, in agosto, gir\u00f2 alcune scene aggiunte che arrivarono al 25 per cento dell'intero film. A Brock, che l'anno prima aveva prodotto il grande successo di \"Carioca\", la RKO concesse carta bianca, finendo per rimetterci a causa dello sforamento del budget da parte del produttore che, subito dopo, lasci\u00f2 la casa di produzione.\nDistribuzione.\nIl copyright del film, richiesto dalla RKO Radio Pictures, Inc., fu registrato il 24 agosto 1934 con il numero LP4972.\nDistribuito dalla RKO Radio Pictures, il film usc\u00ec in nelle sale cinematografiche USA il 31 agosto 1934 con il titolo originale \"Down to Their Last Yacht\". Nel Regno Unito, fu ribattezzato \"Hawaiian Nights\". In televisione, pass\u00f2 per la prima volta negli Stati Uniti nel 1955."}
{"id": "3326258", "revid": "33689", "url": "https://it.wikipedia.org/wiki?curid=3326258", "title": "Teodoro (prefetto del pretorio)", "text": "Biografia.\nTeodoro fu probabilmente il figlio di Manlio Teodoro e fratello di Manlia Dedalia.\n\u00c8 noto che nel 390 ricopriva una carica amministrativa; Quinto Aurelio Simmaco gli scrisse per chiedergli di aiutarlo nei preparativi del proprio consolato.\nFu proconsole d'Africa; Agostino di Ippona testimonia il suo essere in carica il 22 dicembre 396.\nFu Prefetto del pretorio delle Gallie tra il 28 dicembre 396 (quando \u00e8 attestato in carica il suo predecessore Ilario) e il 18 dicembre 397 (quando \u00e8 attestato in carica Vincenzo.\nNumerose leggi a lui indirizzate ne attestano il secondo mandato come Prefetto del pretorio d'Italia tra il 13 settembre 408 e il 15 gennaio 409; Olimpio lo destitu\u00ec, sostituendolo con Ceciliano."}
{"id": "3326260", "revid": "767487", "url": "https://it.wikipedia.org/wiki?curid=3326260", "title": "Rolls-Royce Conway", "text": "Il Rolls-Royce Conway era una serie di motori aeronautici turboventola sviluppati dalla compagnia inglese Rolls-Royce a partire dalla fine degli anni quaranta ma prodotti a cavallo degli anni cinquanta e sessanta. Fu il primo turbofan al mondo ad entrare in servizio.\nIl nome Conway \u00e8 la denominazione in Antico inglese del fiume \"Conwy\" (\nche bagna l'omonima cittadina), continuando la tradizione della Rolls Royce di battezzare i suoi motori con nomi di fiumi.\nStoria.\nL'idea alla base di un motore a getto con flussi separati, in cui una parte dell'aria in ingresso al motore viene interessata dal passaggio attraverso tutti i componenti del motore (compressore, camera di combustione, turbina e ugello di scarico) e la restante parte viene trattata da uno (fan) o pi\u00f9 stadi del compressore senza interessare camera di combustione e turbina, \u00e8 stata sempre esplorata a partire dai primi progetti di motore a reazione. Alan Arnold Griffith propose diverse soluzioni per motori in cui una parte dell'aria trattata dal compressore \"bypassava\" la camera di combustione e la turbina gi\u00e0 nei primi anni quaranta, mentre lui e Haine Constant stavano studiando il loro motore a getto con flusso assiale al Royal Aircraft Establishment. Anche Frank Whittle studi\u00f2 diverse configurazioni, brevettando nel 1936 uno schema di motore con una parte di flusso di bypass. Nonostante ci\u00f2, la necessit\u00e0 di avere un motore a getto funzionante durante il periodo bellico fece convergere tutti gli sforzi verso una configurazione che fosse la pi\u00f9 semplice e rapida da sviluppare. Con la fine del conflitto le priorit\u00e0 cambiarono e, nel 1946, la Rolls-Royce ritenne che i motori turbogetto quali il Rolls-Royce Avon erano ormai gi\u00e0 abbastanza avanzati da iniziare a lavorare sui progetti che introducevano flussi separati.\nSviluppo.\nGriffith sugger\u00ec di costruire un prototipo utilizzando parti dell'Avon e di un altro motore sperimentale, il Tweed. Nell'aprile del 1947 fu inizialmente proposto un progetto per un motore da 22\u00a0kN di spinta, ma la necessit\u00e0 di un nuovo motore per la versione Mk.2 del bombardiere Vickers Valiant alz\u00f2 le specifiche del programma a 41,10\u00a0kN. In ottobre venne dato il via libera al programma sotto la sigla RB.80.\nDurante lo sviluppo si ritenne di adottare una configurazione con due alberi, concentrici, in modo da ottimizzare le velocit\u00e0 di compressore e turbina negli stadi di bassa ed alta pressione. Questa nuova versione, chiamata RCo.2, soppiant\u00f2 il prototipo iniziale \"Valiant Pathfinder\" destinato a rimanere l'unico con configurazione a singolo albero. Nel luglio 1952 erog\u00f2 44\u00a0kN.\nIl lavoro sull'RCo.2 fu subito messo a frutto. Nell'ottobre del 1952 la Royal Air Force finanzi\u00f2 lo sviluppo del Vickers V-1000, un aereo da trasporto strategico di grandi dimensioni ma simile nell'aspetto ad un de Havilland DH.106 Comet, con i motori inglobati nelle ali e che richiedeva una spinta elevata, dato il suo peso al decollo di 100\u00a0000\u00a0kg. Per venire incontro a queste esigenze, la Rolls-Royce svilupp\u00f2 la versione maggiorata RCo.5.\nIl nuovo motore era simile all'RCo.2, da cui differiva per alcuni dettagli. Il compressore di bassa pressione aveva ora 6 stadi e quello di alta nove, rispettivamente mossi da uno e due stadi di turbina. Il primo RCo.5 fu provato la prima volta al banco nel luglio del 1953 e ottenne la certificazione nell'agosto 1955 con una spinta di 58\u00a0kN. Il progetto del V-1000, per\u00f2, rimase indietro e, nell'estate del 1955, venne cancellato.\nVersioni di produzione.\nIl Conway venne salvato una seconda volta quando fu scelto per motorizzare la versione B.2 dell'Handley Page Victor, rimpiazzando l'Armstrong Siddeley Sapphire installato sui primi modelli. Per questo impiego la Rolls-Royce svilupp\u00f2 la versione potenziata RCo.8 da 64\u00a0kN, che fu provata al banco la prima volta nel gennaio 1956. Questa versione, per\u00f2, venne scartata dopo aver ricevuto la richiesta dalla Trans-Canada Airlines (TCA) di studiare una possibile motorizzazione Conway per i suoi Boeing 707 e Douglas DC-8. La Rolls Royce propose quindi il nuovo RCo.10 da 73\u00a0kN e una corrispettiva versione militare (RCo.11) per il Victor. I nuovi motori differivano dal precedente per un nuovo stadio di compressore posto di fronte agli altri che incrementava ancora la quantit\u00e0 di aria del flusso freddo trattato. Il RCo.10 vol\u00f2 per la prima volta su un Avro Vulcan il 9 agosto 1957, seguito dall'RCo.11 su un Victor il 20 febbraio 1959.\nBoeing calcol\u00f2 che il Conway, pur con una configurazione con basso rapporto di diluizione avrebbe incrementato dell'8% la distanza massima raggiungibile dal 707-420 rispetto al 707-320 spinto dai turbogetto Pratt &amp; Whitney JT4A (J75). Nel maggio del 1956 la TCA piazz\u00f2 l'ordine per i DC-8 motorizzati Conway, a cui seguirono gli ordini di Alitalia e Canadian Pacific Air Lines, mentre la versione del 707 con i Conway fu ordinata dalla BOAC, dalla Lufthansa, dalla Varig e dall'Air India.\nLo sviluppo dell'RCo.10 fu cos\u00ec tranquillo che, dopo la produzione di un piccolo lotto di motori per i test di certificazione, i Conway vennero consegnati solo nella versione migliorata RCo.12 da 76,3\u00a0kN che fu disegnata, costruita e testata prima che le rispettive cellule fossero state certificate. L'RCo.12 Conway era un turboventola con flusso assiale con un basso rapporto di diluizione (attorno al 25%). Aveva un compressore di bassa pressione a sette stadi seguito da un compressore di alta pressione a nove stadi. La camera di combustione era di tipo \"tubo-anulare\" con dieci elementi intercomunicanti. Il compressore di alta pressione era collegato con un albero ad una turbina a due stadi, mentre un altro albero concentrico al primo collegava il compressore di bassa pressione con un singolo stadio di turbina. Gli accessori del motore erano montati attorno alla parte anteriore del motore, incrementandone di poco l'ingombro trasversale. In questo modello vennero introdotti dispositivi di soppressione del rumore ed inversori di spinta.\nNonostante le ottime prestazioni, furono allestiti con i Conway solo 69 tra 707 e DC-8 a causa della contemporanea disponibilit\u00e0 del primo turbofan costruito negli Stati Uniti, il Pratt &amp; Whitney JT3D. Il Conway comunque, a dimostrazione della bont\u00e0 del progetto, fu il primo motore commerciale ad essere certificato per un intervallo massimo tra una revisione principale (\"overhaul\") e l'altra di 10\u00a0000 ore.\nLa Rolls-Royce continu\u00f2 a sviluppare il Conway con l'RCo.15. Simile all'RCo.12, aveva un primo stadio del compressore (fan) pi\u00f9 grande, che gli permetteva di diminuire del 3% il consumo in crociera e contemporaneamente di avere una spinta al decollo di 82\u00a0kN. Il progetto prevedeva, data la somiglianza col motore precedente, la possibilit\u00e0 di convertire motori RCo.12 in RCo.15 durante l'overhaul.\nVersione finale.\nLo sviluppo finale della serie Conway fu l'RCo.42, progettato specificatamente per il Vickers VC10. Dal momento che le dimensioni del motore non erano pi\u00f9 vincolate a configurazioni di installazione che prevedevano il suo \"inglobamento\" nell'ala, la Rolls-Royce aument\u00f2 decisamente il diametro del fan e relativo rapporto di diluizione (la percentuale di flusso freddo rispetto al flusso d'aria complessivo che entra nella presa d'aria del motore) che pass\u00f2 dal 25% al 60%. Il nuovo motore venne provato al banco nel marzo del 1961, fornendo una spinta di 90,10\u00a0kN. Venne impiegato (anche nella variante RCo.43) su tutte le versioni di VC10, rendendolo il modello di maggior successo della serie Conway.\nRimangono tuttora in servizio presso la RAF tra i 14 ed i 19 VC10 in tre configurazioni, e si prevede che rimangano operativi almeno fino al 2016. In tutto, sono stati prodotti un totale di 904 esemplari di Conway.\nTecnica.\nL'innovazione tecnologica introdotta dalla serie Conway consisteva principalmente nella separazione della massa d'aria entrante nel motore in due flussi distinti, uno \"caldo\" e uno \"freddo\". Il flusso caldo \u00e8 la massa di aria che passa attraverso le camere di combustione ed \u00e8 responsabile del funzionamento della turbomacchina oltre a contribuire alla spinta. Il flusso freddo, invece, \u00e8 la parte di fluido che entra nella presa d'aria ma non partecipa a tutto il ciclo di Brayton-Joule, ma solo ad una compressione operata da uno o pi\u00f9 stadi del compressore (sei nel caso del Conway) e all'espansione nell'ugello, fornendo la maggior parte della spinta del motore.\nLa spinta di un motore a getto pu\u00f2 essere grossolanamente espressa come\ndove formula_2 \u00e8 il flusso di massa che attraversa la presa d'aria nell'unit\u00e0 di tempo (massa diviso tempo), formula_3 \u00e8 la velocit\u00e0 dei gas di scarico e formula_4 \u00e8 la velocit\u00e0 di volo.\nLa stessa spinta pu\u00f2 essere quindi ottenuta aumentando la velocit\u00e0 dei gas di scarico e diminuendo la portata d'aria o aumentando la portata d'aria diminuendo la velocit\u00e0 dei gas di scarico. Aumentare la portata d'aria significa aumentare le dimensioni del motore, con conseguenti effetti collaterali quali aumento di peso ed ingombri che possono essere non compatibili con un'installazione aeronautica.\nAumentando, invece, la velocit\u00e0 di scarico si hanno due effetti negativi, l'aumento della rumorosit\u00e0 e la diminuzione dell'efficienza del motore.\nLa rumorosit\u00e0 di un flusso d'aria \u00e8 proporzionale alla ottava potenza della velocit\u00e0. In un motore a flussi separati la velocit\u00e0 media di efflusso (a parit\u00e0 di spinta) \u00e8 pi\u00f9 bassa di un turbogetto semplice, ed \u00e8 quindi pi\u00f9 silenzioso.\nAnche le considerazioni sull'energia residua contenuta nei gas di scarico portano alla conclusione che motori che hanno una minor velocit\u00e0 di efflusso (a parit\u00e0 di spinta) sono anche i pi\u00f9 efficienti, dal momento che si riduce il termine della potenza dissipata (o residua) del flusso formula_5\ndove, semplificando, si \u00e8 trascurato il contributo della massa di combustibile.\nIn realt\u00e0 la Rolls-Royce, per commercializzare la prima serie dei suoi motori Conway, pi\u00f9 che sottolineare l'efficienza energetica del motore, evidenziava i vantaggi in termini di riduzione del rumore e i benefici che il flusso freddo attorno al motore portava, quest'ultimo particolarmente evidente per configurazioni di installazione in cui il motore era inglobato nell'ala e non montato su un pilone esterno."}
{"id": "3326262", "revid": "247222", "url": "https://it.wikipedia.org/wiki?curid=3326262", "title": "Io ho in mente te (singolo Diaframma)", "text": ""}
{"id": "3326263", "revid": "481349", "url": "https://it.wikipedia.org/wiki?curid=3326263", "title": "Germany first", "text": "Germany first (\"Prima la Germania\"), o anche Europe first (\"Prima l'Europa\"), \u00e8 l'espressione che sintetizza la strategia adottata dalla dirigenza militare degli Stati Uniti d'America durante la seconda guerra mondiale: questa politica prevedeva che l'America e il Regno Unito avrebbero dovuto usare la maggior parte delle proprie risorse per sconfiggere anzitutto il Terzo Reich, mentre contro l'Impero del Giappone sarebbe stato adottato un piano temporaneamente difensivo, con lo scopo di guadagnare tempo, impiegando quindi un minor numero di risorse. In seguito alla sconfitta della Germania nazista - considerata come il pi\u00f9 pericoloso esponente dell'Asse per via dei suoi piani mondiali, delle sue risorse economiche e della sua avanzata tecnologia - le forze sarebbero poi state concentrate contro il Giappone.\nLa linea del \"Germany First\" fu concordata durante una serie di incontri diplomatici (Conferenza di Arcadia) tra Winston Churchill e Franklin Roosevelt a cavallo tra la fine del 1941 e l'inizio del 1942 a Washington D.C.."}
{"id": "3326268", "revid": "599013", "url": "https://it.wikipedia.org/wiki?curid=3326268", "title": "Gennadij Denisov", "text": "\u00c8 il padre di Vitalij Denisov."}
{"id": "3326269", "revid": "98077", "url": "https://it.wikipedia.org/wiki?curid=3326269", "title": "Collaborazione dell'indagato", "text": ""}
{"id": "3326274", "revid": "3115", "url": "https://it.wikipedia.org/wiki?curid=3326274", "title": "Araksavan", "text": "Araksavan (in armeno \u0531\u0580\u0561\u0584\u057d\u0561\u057e\u0561\u0576, fino al 1978 \"Sabunchi\") \u00e8 un comune dell'Armenia di 828 abitanti (2009) della provincia di Ararat."}
{"id": "3326276", "revid": "3115", "url": "https://it.wikipedia.org/wiki?curid=3326276", "title": "Aralez (Armenia)", "text": "Aralez (in armeno \u0531\u0580\u0561\u056c\u0565\u0566, fino al 1978 \"Gharabulagh\") \u00e8 un comune dell'Armenia di 2.723 abitanti (2009) della provincia di Ararat."}
{"id": "3326281", "revid": "122567591", "url": "https://it.wikipedia.org/wiki?curid=3326281", "title": "Aleksandr Denisov", "text": ""}
{"id": "3326284", "revid": "287204", "url": "https://it.wikipedia.org/wiki?curid=3326284", "title": "Coppa Italia di pallacanestro maschile 1988", "text": "La Coppa Italia 1987-1988 \u00e8 stata la dodicesima edizione della competizione di pallacanestro maschile.\nSedicesimi di finale\ndal 9 al 29 settembre 1987\nOttavi di finale\ndal 23 settembre 1987 al 2 febbraio 1988\nQuarti di finale\ndal 18 novembre 1987 all'11 febbraio 1988\nSemifinali\n2 e 9 marzo 1988\nFinale\na Bologna\n23 marzo 1988"}
{"id": "3326285", "revid": "831312", "url": "https://it.wikipedia.org/wiki?curid=3326285", "title": "Andrea Guardini", "text": "Carriera.\nGli esordi e gli anni da dilettante.\nGareggi\u00f2 nelle categorie giovanili per l'ASD Goretex-Bruno Gaiga di Verona, ottenendo diversi risultati su pista: nel 2007 si laure\u00f2 infatti campione europeo a Cottbus nel keirin juniores, nonch\u00e9, sempre tra gli juniores, campione italiano nella velocit\u00e0 individuale e in quella a squadre (con Stefano Melegaro ed Elia Viviani).\nAttivo tra i dilettanti Elite/Under-23 dal 2008 al 2010, nel 2009 conquist\u00f2 la maglia tricolore nella velocit\u00e0 a squadre (con Luca e Francesco Ceci) su pista, mentre l'anno seguente fece segnare il record assoluto di vittorie nella categoria dilettanti in Italia, con diciannove successi su strada, tra cui una tappa al Giro Baby, e la medaglia di bronzo nella prova in linea ai Giochi del Mediterraneo tenutisi a Pescara. Nell'agosto 2010, dopo aver corso alcune gare come stagista (compreso il Giro di Danimarca) con la ISD-Neri, ottenne un contratto da professionista per il 2011 proprio con la squadra di Luca Scinto, divenuta l'anno seguente, causa cambio di sponsor, Farnese Vini-Neri Sottoli.\nDal 2011: il professionismo.\nCorre la prima gara tra i professionisti nel 2011 in Malaysia, al Tour de Langkawi, vincendo in volata la prima tappa e diventando in tal modo il primo italiano a vincere la corsa del debutto; si aggiudica poi altre quattro frazioni della competizione malese, la seconda, la sesta e la settima, sempre allo sprint. Nella sua prima stagione da professionista vince undici gare, in Qatar, in Turchia, in Slovenia, in Portogallo e al Giro di Padania, affermandosi come una delle migliori promesse del ciclismo italiano.\nNel 2012 vince la seconda, terza, quarta, ottava, nona e decima tappa del Tour de Langkawi. Il 24 maggio vince la diciottesima tappa del Giro d'Italia, da San Vito di Cadore a Vedelago, battendo in volata il campione del mondo Mark Cavendish. Viene convocato a giugno dal C.T. Bettini per un raduno di tre giorni a Levico Terme dal 19 al 21 per preparare le olimpiadi e il mondiale. In seguito, sempre a giugno, vince tre tappe al Tour of Qinghai Lake.\nNell'agosto 2012 firma un contratto biennale con il team kazako Astana, valido a partire dalla stagione ciclistica 2013. Nel febbraio 2013, con la nuova maglia, vince la settima tappa del Tour de Langkawi, da Kuantan a Dungun."}
{"id": "3326286", "revid": "1573940", "url": "https://it.wikipedia.org/wiki?curid=3326286", "title": "Clathrinidae", "text": "Clathrinidae \u00e8 una famiglia dell'ordine Clathrinida."}
{"id": "3326290", "revid": "23390", "url": "https://it.wikipedia.org/wiki?curid=3326290", "title": "Giorgio Spinola", "text": "Biografia.\nNato a Genova il 5 giugno 1667, Giorgio Spinola era membro della nobile famiglia degli Spinola di San Luca, figlio di Cristoforo Spinola e di Ersilia Centurione, figlia del doge Giovanni Battista Centurione di Genova. Fu battezzato il 5 giugno 1667 e gli vennero imposti i nomi di Giorgio Cristoforo. La sua famiglia diede molti cardinali alla Chiesa cattolica. Giorgio Spinola inizi\u00f2 i propri studi al collegio gesuita Tolomei di Siena ove studi\u00f2 letteratura e successivamente ottenne il dottorato \"in utroque iure\" il 18 agosto 1691 a Siena.\nReferendario del Supremo Tribunale della Segnatura Apostolica di Grazia e Giustizia dal 2 dicembre 1694, fu prelato pontificio dal 1695, vice-legato a Ferrara dal luglio del 1695 e Consultore della Sacra Congregazione dell'Inquisizione Romana e Universale dal medesimo periodo. Governatore di Civitavecchia e Tolfa e soprintendente di Corneto dal 30 aprile 1696 rimase in carica sino al 1699. Governatore di Viterbo dal 5 giugno 1699 sino al 1701, venne quindi nominato Governatore di Perugia e dell'Umbria dal 29 gennaio 1701 sino al maggio del 1703. Inquisitore di Malta dal 4 luglio 1703, ricevette il suddiaconato il 3 giugno 1706 ed il diaconato il successivo 6 giugno.\nOrdinato sacerdote il 13 giugno 1706, divenne precettore coadioutore dell'arcispedale di Santo Spirito in Sassia, Roma, dal 15 luglio di quell'anno. Eletto arcivescovo titolare di Cesarea di Cappadocia il 1\u00ba giugno 1711, venne consacrato vescovo il 7 giugno successivo nella chiesa di Santo Spirito in Sassia a Roma dal cardinale Fabrizio Paolucci assistito da Ferdinando Nuzzi, arcivescovo titolare di Nicea e da Domenico Zauli, arcivescovo titolare di Teodosia. Nella stessa cerimonia venne consacrato anche Prospero Marefoschi, futuro cardinale. Nominato assistente al Trono Pontificio dal 29 giugno 1711, fu nunzio apostolico in Spagna dal 3 luglio di quell'anno, passando alla nunziatura in Austria dal 26 maggio 1713.\nCreato cardinale presbitero nel concistoro del 29 novembre 1719, il 20 gennaio 1721 ottenne la berretta cardinalizia ed il titolo di Sant'Agnese fuori le mura. Partecip\u00f2 quindi al conclave del 1721 ove venne eletto papa Innocenzo XIII il quale lo nomin\u00f2 poi Cardinale Segretario di Stato dal 10 maggio 1721 al 7 marzo 1724. Dopo questo incarico venne nominato plenipotenziario assieme al cardinale \u00c1lvaro Cienfuegos, vescovo di Catania, per negoziare la devoluzione alla Santa Sede della citt\u00e0 di Comacchio e dei villaggi vicini il 27 gennaio 1724. Partecip\u00f2 quindi al conclave del 1724 ove venne eletto papa Benedetto XIII che lo nomin\u00f2 poi Camerlengo del Sacro Collegio dei Cardinali dal 20 febbraio 1726.\nPrefetto della Sacra Congregazione dell'Immunit\u00e0 Ecclesiastica dal 4 luglio 1726, fu legato a Bologna dal 25 giugno 1727 sino al 1731, partecipando al conclave del 1730 che elesse pontefice Clemente XII. Legato \"a latere\" al ducato di Parma e Piacenza, opt\u00f2 per il titolo di Santa Maria in Trastevere dal 15 dicembre 1734 e fu temporaneamente Camerlengo di Santa Romana Chiesa durante l'assenza del cardinale Annibale Albani, dal 1736 al 1737. Protettore della Congregazione dei Camaldolesi dal 27 novembre 1737, opt\u00f2 quindi per il titolo di Santa Prassede dal 16 dicembre 1737 per poi passare dal 3 settembre 1738 all'ordine dei vescovi e alla sede suburbicaria di Palestrina.\nMor\u00ec il 17 gennaio 1739 alle 9.00, a Roma. La sua salma venne esposta nella chiesa di Sant'Ignazio di Roma dove ebbero luogo anche i funerali il 19 gennaio di quell'anno, nel pomeriggio, cerimonia con la quale il suo corpo venne poi trasferito nella chiesa di San Salvatore alle Coppelle ove venne sepolto. Suo fratello ed erede universale della sua fortuna, Felice Spinola, eresse un monumento alla sua memoria con la sua effigie marmorea ed un'epigrafe a celebrarne la fama e il genio.\nGenealogia episcopale.\nLa genealogia episcopale \u00e8:\nLa successione apostolica \u00e8:"}
{"id": "3326291", "revid": "125382125", "url": "https://it.wikipedia.org/wiki?curid=3326291", "title": "7\u00ba Corpo carri della Guardia", "text": "Il 7\u00ba Corpo carri della Guardia (in russo: 7-\u0439 \u0433\u0432\u0430\u0440\u0434\u0435\u0439\u0441\u043a\u0438\u0439 \u0442\u0430\u043d\u043a\u043e\u0432\u044b\u0439 \u043a\u043e\u0440\u043f\u0443\u0441, \"7-j gvardejskij tankovyj korpus\") era una formazione corazzata dell'Armata Rossa che partecip\u00f2 con un ruolo spesso decisivo a numerose grandi battaglie durante la campagna sul fronte orientale della seconda guerra mondiale, mostrando valore e combattivit\u00e0 e allineando tra i suoi ranghi un gran numero di capaci ufficiali e soldati, premiati con la prestigiosa onorificenza di Eroe dell'Unione Sovietica.\nL'unit\u00e0 corazzata era stata costituita nel maggio 1942 con la denominazione di 15\u00ba Corpo carri, comandata dall'esperto generale Vasilij Kopstov (tra i pi\u00f9 preparati ufficiali delle truppe corazzate sovietiche); venne subito assegnata alla 3\u00aa Armata corazzata con la quale sarebbe sempre rimasta durante il resto della guerra e con la quale avrebbe condiviso molte vittorie ed anche alcune sconfitte.\nDopo i fallimenti iniziali, il 15\u00ba Corpo carri si distinse per la prima volta nel gennaio 1943 travolgendo le linee tedesco-ungheresi e italiane sul fronte dell'alto Don e contribuendo alla grande vittoria dell'offensiva Ostrogo\u017esk-Rosso\u0161'. Dopo nuove vittorie e dopo aver liberato provvisoriamente Char'kov dopo aver sconfitto le truppe d'\u00e9lite delle Waffen-SS, il corpo venne contrattaccato e praticamente distrutto dalle riserve tedesche del feldmaresciallo von Manstein. Dopo la ricostituzione, il 15\u00ba Corpo carri, inquadrato sempre nella 3\u00aa Armata corazzata, avrebbe iniziato nell'estate 1943 la sua lunga serie di vittorie partecipando all'offensiva di Or\u00ebl, e per i risultati conseguiti il 26 luglio Stalin e lo Stavka lo premiarono ridenominandolo \"7\u00ba Corpo carri della Guardia\".\nPer il resto della guerra il 7\u00ba Corpo carri della Guardia fu spesso l'elemento di punta delle numerose e audaci offensive della 3\u00aa Armata corazzata del generale Pavel Rybalko, ottenendo una serie di vittorie e liberando in particolare le grandi citt\u00e0 di Kiev e Leopoli, fino a partecipare alla battaglia di Berlino (la formazione corazzata penetr\u00f2 nel settore meridionale della citt\u00e0), e a coronare la sua avanzata per migliaia di chilometri entrando a Praga il 9 maggio 1945.\nDopo la vittoria venne trasformato in 7\u00aa Divisione carri della Guardia e rimase schierato in Repubblica Democratica Tedesca, costituendo nel lungo periodo della Guerra fredda una delle unit\u00e0 di punta dell'Armata Rossa pronta a passare all'offensiva in caso di conflitto con la NATO.\nStoria.\nIl 15\u00ba Corpo carri tra vittorie e sconfitte.\nNel maggio 1942, nel quadro della faticosa ricostruzione delle forze corazzate e meccanizzate dell'Armata Rossa dopo la catastrofe del 1941, venne costituito anche nel Distretto Militare di Mosca il 15\u00ba Corpo carri, inizialmente equipaggiato di carri moderni T-34 e di poco utili carri leggeri T-60. Il corpo corazzato venne immediatamente assegnato alla nuova 3\u00aa Armata corazzata, organizzata sempre a maggio nella regione militare centrale a partire dal quartier generale della 58\u00aa Armata; al comando della formazione venne posto il maggior generale Vasilij Kopstov, gi\u00e0 onorato del titolo di Eroe dell'Unione Sovietica per il suo comportamento in Estremo Oriente contro i giapponesi a Khalkhin Gol e considerato ufficiale preparato e molto combattivo.\nIl primo impiego del corpo non fu molto fortunato: insieme al resto delle formazioni della 3\u00aa Armata corazzata venne impiegato in una serie di mal congegnate e costose offensive frontali contro le difese preparate tedesche nel settore di Kozelsk e sub\u00ec pesanti perdite senza ottenere alcun risultato di rilievo. Dopo queste dolorose esperienze iniziali il comando sovietico procedette ad una profonda revisione delle tattiche delle forze corazzate in vista della prevista offensiva invernale e le forze della 3\u00aa Armata corazzata, tra cui il 15\u00ba Corpo carri, vennero addestrate e preparate per avanzate in profondit\u00e0 per penetrare i punti deboli del nemico e sconvolgerne di sorpresa le retrovie. Al suo rientro in campo nel gennaio 1943 il 15\u00ba Corpo, ora riequipaggiato e rafforzato con carri T-34 ultimo modello e carri T-70, avrebbe dimostrato sul campo i progressi effettuati e la sua nuova efficienza.\nIl 14 gennaio 1943 la 3\u00aa Armata corazzata, guidata dall'energico generale Pavel Rybalko, passava all'attacco nel settore dell'Alto Don, sferrando la poderosa Offensiva Ostrogorzk-Rosso\u0161; il 15\u00ba Corpo carri, schierato sul fianco sinistro dell'armata, effettu\u00f2 subito uno sfondamento in profondit\u00e0 delle deboli linee tedesco-ungheresi e nello spazio di pochissime ore i suoi carri armati travolsero a \u017dilino il quartier generale del 24\u00ba \"Panzerkops\" tedesco e chiusero ad Alekseevka una grande sacca in cui rimasero intrappolate il grosso delle forze ungheresi, tedesche e italiane (l'intero Corpo alpino) del settore.\nFu un clamoroso successo, completato in pochi giorni, che apr\u00ec un nuovo enorme varco nelle linee dell'Asse, gi\u00e0 vacillanti in tutto il settore meridionale dopo la catastrofe di Stalingrado. I carristi del 15\u00ba Corpo carri mostrarono grande slancio offensivo e in collaborazione con l'altro corpo carri della 3\u00aa Armata corazzata (il 12\u00ba) sfruttarono audacemente in profondit\u00e0 il successo procedendo verso il Donec e la grande citt\u00e0 di Char'kov. Pur se in parte indebolite dalle precedenti battaglie, le formazioni del corpo corazzato ottennero nuovi brillanti successi nella prima met\u00e0 di febbraio 1943 e si avvicinarono alla citt\u00e0 ucraina dopo duri scontri con le valenti formazioni tedesche delle Waffen-SS in afflusso nel settore.\nIl 15\u00ba Corpo carri, guidato sempre dal generale Kopstov, attacc\u00f2 nel settore meridionale della citt\u00e0 e riusc\u00ec a sloggiare le forti unit\u00e0 SS della divisione \"Das Reich\", completando, insieme ad altre formazioni sovietiche provenienti da nord la liberazione di Char'kov il 15 febbraio. Fu apparentemente un clamoroso successo propagandistico e militare e, con il ripiegamento delle tenaci formazioni SS, sembrava indicare un prossimo crollo del fronte tedesco.\nIn realt\u00e0 mentre il 15\u00ba Corpo carri, insieme al resto del 3\u00aa Armata corazzata, ormai gravemente indebolito dall'incessante avanzata e ridotto a poche decine di mezzi corazzati, riceveva ordine di proseguire ancora verso Poltava, il feldmaresciallo von Manstein stava organizzando una grande controffensiva che, iniziata il 23 febbraio, mise in grave difficolt\u00e0 le unit\u00e0 di testa sovietiche lanciate ancora in avanti. Dopo il crollo delle forze sovietiche esposte a ovest del Donec, il comando dell'Armata Rossa sper\u00f2 di salvare la situazione richiamando a sud le formazioni della 3\u00aa Armata corazzata per contrattaccare; in realt\u00e0 l'armata era ormai troppo debole e non in grado di eseguire la missione, il 15\u00ba Corpo carri volt\u00f2 quindi a sud ma venne rapidamente attaccato e aggirato dai panzer in avanzata verso nord-est.\nMentre una parte della 12\u00ba Corpo carri riusc\u00ec a sfuggire alla trappola, il 15\u00ba Corpo venne completamente accerchiato e dopo una disperata lotta difensiva venne praticamente distrutto entro il 5 marzo. Solo pochi superstiti scamparono, dopo aver perso tutto il materiale; nella furibonda mischia finale sarebbe caduto anche lo stesso comandante Kopstov, che si batt\u00e9 coraggiosamente fino all'ultimo, cadendo in prima linea nei pressi dello stesso comando del Corpo Waffen-SS tedesco.\nLa campagna dell'inverno 1943, iniziata con alcuni grandi successi si concludeva per il 15\u00ba Corpo e per tutta la 3\u00aa Armata corazzata, con un disastro, ma il comando dell'Armata Rossa riconobbe il valore e il coraggio della formazione procedendo rapidamente a ricostituirla utilizzando il nucleo di esperti ufficiali e soldati protagonisti delle vittorie iniziali e superstiti dopo la Terza battaglia di Char'kov.\nIl 7\u00ba Corpo carri della Guardia da Kiev a Sandomierz.\nNell'estate del 1943 la 3\u00aa Armata corazzata, completamente riequipaggiata, comandata sempre dal generale Rybalko e costituita dal 12\u00ba e dal 15\u00ba Corpo carri, venne schierata nel settore del saliente di Or\u00ebl per prendere parte, come forza di sfruttamento, alla prevista offensiva sovietica nel settore, da effettuare dopo aver respinto l'attacco tedesco a Kursk. Il 12 luglio ebbe quindi inizio l'Operazione Kutuzov, e nei giorni seguenti le formazioni corazzate sovietiche vennero lanciate all'offensiva: si tratt\u00f2 di una battaglia molto difficile e costosa di fronte alle abili tattiche difensive tedesche ed all'intervento delle riserve mobili della Wehrmacht; il 15\u00ba Corpo carri continu\u00f2 i suoi sforzi per avanzare in profondit\u00e0 ma la marcia procedette con lentezza, con notevoli perdite e dopo alcuni contrasti tra i comandi superiori di Mosca e i generali sul campo.\nNonostante queste difficolt\u00e0, il 15\u00ba Corpo svolse i suoi compiti, e per la fine del mese di luglio i tedeschi erano ormai in ritirata e la citt\u00e0 di Or\u00ebl stava per essere liberata; in riconoscimento del tenace e logorante impegno nell'offensiva, Stalin e il comando sovietico decisero di ridenominare a titolo onorifico tutte le formazioni della 3\u00aa Armata corazzata assegnando il titolo \"della Guardia\"; quindi il 15\u00ba Corpo carri assunse dal 26 luglio la denominazione di 7\u00ba Corpo carri della Guardia, mentre il 12\u00ba Corpo divenne il 6\u00ba Corpo carri della Guardia.\nNei mesi seguenti il 7\u00ba Corpo carri venne impiegato nei settori di Smolensk e Brjansk impegnato in continui e estenuanti scontri per continuare l'avanzata, mentre nell'ottobre 1943 finalmente l'intera 3\u00aa Armata corazzato della Guardia venne trasferita sul fronte del Dniepr dove avrebbe avuto modo di mettersi in mostra ottenendo alcune grandi vittorie. Dopo un primo fallimento nella testa di ponte di Bukrin, il generale Rybalko riusc\u00ec a trasferire di sorpresa l'intera armata nella testa di ponte di Ljute\u017e e a sferrare un potente attacco in direzione di Kiev.\nLa capitale ucraina venne raggiunta e conquistata d'assalto dalle formazioni sovietiche, tra cui il 7\u00ba Corpo corazzato, il 6 novembre 1943, mentre nelle settimane successive il corpo corazzato partecip\u00f2 allo sfruttamento della vittoria procedendo verso sud-ovest, infliggendo una dura sconfitta a Fastiv alla 25. Panzer-Division e contrastando con efficacia la controffensiva di \u017dytomyr. Alla fine dell'anno le forze sovietiche dopo essere state rafforzate, ripartirono all'offensiva e il 7\u00ba Corpo corazzato della Guardia prese parte alla dura campagna invernale nel settore della riva occidentale del Dnepr riconquistando \u017dytomyr, liberando di sorpresa \u0160epetivka e marciando verso Proskurov e \u010cernivci.\nAl termine della campagna invernale del 1944 il 7\u00ba della Guardia venne finalmente ritirato dalla prima linea per essere riequipaggiato e rafforzato insieme alle altre formazioni della 3\u00aa Armata corazzata della Guardia; l'unit\u00e0 del generale Rybalko venne quindi trasferita in blocco nel settore del \"1\u00ba Fronte Ucraino\" del maresciallo Konev in Ucraina occidentale per partecipare alla grande offensiva d'estate. L'Offensiva Leopoli-Sandomierz del luglio 1944 fu uno dei pi\u00f9 grandi successi del 7\u00ba Corpo carri della Guardia: impegnata, insieme al 6\u00ba della Guardia, nel pericoloso \"corridoio di Koltov\" le brigate del 7\u00ba Corpo, guidate da capi ormai molto esperti e audaci come i colonnelli David Dragunskij (di origine ebraica) e Zachar Slusarenko (due volte Eroe dell'Unione Sovietica), riuscirono nella difficile manovra e sbucarono, dopo aver respinto i contrattacchi delle riserve corazzate tedesche, in campo aperto, aggirando da nord Leopoli e proseguendo l'avanzata verso la Vistola.\nAlla fine del mese i carri del 7\u00ba della Guardia erano sul grande fiume e contribuirono alla conquista, al consolidamento e alla difesa delle preziose teste di ponte di Sandomierz e Baran\u00f3w. Dopo duri combattimenti difensivi l'armata corazzata del generale Rybalko, protagonista di questa rapida e riuscita avanzata, venne quindi ritirata nel mese di settembre 1944 per essere riorganizzata in vista del previsto grande balzo verso il cuore della Germania.\nIn prima linea fino a Berlino.\nIl 12 gennaio 1945 l'Armata Rossa sferrava la grande offensiva sul fronte della Vistola che in poche settimane avrebbe sbaragliato le difese tedesche e portato le unit\u00e0 di punta sovietiche fino all'Oder a soli 80\u00a0km da Berlino. Il 7\u00ba Corpo carri della Guardia, sempre inquadrato nella 3\u00aa Armata corazzata della Guardia, a sua volta assegnata al \"1\u00ba Fronte Ucraino\" del maresciallo Konev, partecip\u00f2 all'attacco e manovr\u00f2 con abilit\u00e0, respingendo le deboli riserve corazzate tedesche, liberando d'assalto Cz\u0119stochowa (da parte dei reparti corazzati della 54\u00aa Brigata corazzata della Guardia del maggiore Chorjakov), e poi avanzando in direzione sud-ovest per tagliare fuori la regione industriale della Slesia.\nLa manovra ebbe pieno successo e permise ai sovietici di impadronirsi di questa ricca regione economica; successivamente il 7\u00ba Corpo prese parte alla marcia verso l'Oder e ai duri combattimenti in Sassonia della primavera 1945. Il successivo 16 aprile la 3\u00aa Armata corazzata della Guardia costitu\u00ec l'elemento di testa dell'ultima offensiva del maresciallo Konev contro la capitale stessa del Reich; il 7\u00ba e il 6\u00ba Corpo carri della Guardia, sollecitati alla massima velocit\u00e0, effettuarono una rapidissima avanzata a sud di Berlino anticipando le unit\u00e0 del maresciallo \u017dukov, schierate pi\u00f9 a nord.\nFurono i reparti corazzati del generale Rybalko che raggiunsero per primi la periferia meridionale di Berlino, dopo essere stati dirottati, su ordine diretto di Stalin, verso nord per accelerare le operazioni. Il 7\u00ba Corpo carri della Guardia avanz\u00f2 fianco a fianco con il 6\u00ba Corpo carri nei sobborghi meridionali, impegnandosi in duri scontri cittadini che costarono rilevanti perdite contro la disperata difesa tedesca. Dopo il congiungimento con i reparti dei generali \u010cujkov e Katukov, appartenenti al fronte di \u017dukov e alcune aspre controversie tra i reparti dei due fronti per la linea di separazione, alla fine le forze del maresciallo Konev furono fermate per ordine superiore e quindi il 7\u00ba Corpo carri della Guardia si disimpegn\u00f2 dall'area berlinese e ritorn\u00f2 a sud. L'ultimo impegno del corpo, sempre affiancato dagli altri reparti della 3\u00aa Armata corazzata della Guardia, sarebbe stata l'audace marcia su Praga che si sarebbe conclusa vittoriosamente il 9 maggio, anticipando le forze americane provenienti da ovest.\nIl 7\u00ba Corpo carri della Guardia coronava in questo modo le sue lunghe, costose e combattute imprese durante la Grande Guerra Patriottica; il corpo venne considerato una delle formazioni pi\u00f9 efficienti e preparate dell'Armata Rossa, capace di avanzare rapidamente e di eseguire complessi rischieramenti e manovre strategiche, affrontando spesso con successo le forze corazzate tedesche.\nInquadrato nella famosa 3\u00aa Armata corazzata della Guardia, il 7\u00ba della Guardia ottenne grandi successi pur subendo a volte alcune dolorose sconfitte e annover\u00f2 tra i suoi ranghi ben 64 Eroi dell'Unione Sovietica. Tra gli ufficiali si distinsero alcuni tra i pi\u00f9 celebri e capaci comandanti di unit\u00e0 corazzate emersi dalla Seconda guerra mondiale, tra essi in particolare, oltre al generale Koptsov, David Dragunskij (comandante di origine ebraica della 55\u00aa Brigata corazzata della Guardia), Zachar Slusarenko (comandante della 56\u00aa Brigata corazzata della Guardia), S. V. Chorjakov (comandante della 54\u00aa Brigata corazzata della Guardia), A. A. Golovacev, tutti e quattro premiati per due volte con il titolo di Eroe dell'Unione Sovietica.\nDopo la fine della guerra il 7\u00ba Corpo carri della Guardia venne trasformato in 7\u00aa Divisione carri della Guardia ed assegnato alla potente 3\u00aa Armata d'assalto del Gruppo di forze sovietiche in Germania, schierata in Germania orientale nell'area di Dessau, pronta a passare all'offensiva in direzione della Bassa Sassonia in caso di conflitto contro la NATO. Dopo essere stata tra le unit\u00e0 pi\u00f9 preparate e potenti della prima schiera offensiva dell'Armata Rossa per tutto il periodo della Guerra fredda, la 7\u00aa Divisione carri della Guardia \u00e8 stata infine sciolta nel 1990.\nOrdine di battaglia.\n1942: Offensiva Ostrogorzk-Rosso\u0161 (15\u00ba Corpo carri)\n1943 e 1944: Or\u00ebl e Offensiva Leopoli-Sandomierz (7\u00ba Corpo carri della Guardia)\n1944 e 1945: Invasione della Polonia e della Germania (7\u00ba Corpo carri della Guardia)"}
{"id": "3326296", "revid": "1310927", "url": "https://it.wikipedia.org/wiki?curid=3326296", "title": "Vitalij Denisov (calciatore)", "text": "Biografia.\n\u00c8 il figlio di Gennadij Denisov.\nCaratteristiche tecniche.\nGioca come terzino sinistro."}
{"id": "3326297", "revid": "339392", "url": "https://it.wikipedia.org/wiki?curid=3326297", "title": "Magnolia TV", "text": ""}
{"id": "3326299", "revid": "1543377", "url": "https://it.wikipedia.org/wiki?curid=3326299", "title": "Le\u00efla Ben Ali", "text": "\u00c8 la vedova di Zine El-Abidine Ben Ali, ex presidente della Repubblica di Tunisia.\nFu la first lady di Tunisia. Attualmente presiede l'Arab Women Organization (AWO) e la Basma Association, un'organizzazione caritatevole che lavora per assicurare un impiego ai disabili. Nel luglio 2010, la signora Ben Ali fond\u00f2 SAIDA, per migliorare l'assistenza ai malati di cancro in Tunisia.\nFamiglia ed educazione.\nLaila Ben Ali, figlia di Mohamed e Sa\u00efda Trabelsi. Prima del suo matrimonio, nel 1992, con il presidente Ben Ali, fu una parrucchiera con un'istruzione umile. Dopo la sua relazione romantica ed il suo matrimonio (nel 1992) con il presidente tunisino Zine El Abidine Ben Ali, lei e la sua famiglia salirono a ruoli di prestigio nel mondo degli affari tunisino distinguendosi per la loro avidit\u00e0, potere e spietatezza. Laila Ben Ali e molti suoi parenti sono fuggiti dalla Tunisia in Arabia Saudita il 14 gennaio 2011, in seguito alla Rivoluzione dei Gelsomini."}
{"id": "3326303", "revid": "1544245", "url": "https://it.wikipedia.org/wiki?curid=3326303", "title": "Libera universit\u00e0 internazionale degli studi sociali Guido Carli", "text": ""}
{"id": "3326305", "revid": "110157", "url": "https://it.wikipedia.org/wiki?curid=3326305", "title": "Mary Arnold Prentiss", "text": "Biografia.\nDurante la sua carriera giunse in finale al doppio al Roland Garros nel 1948 perdendo contro la coppia composta da Doris Hart e Pat Canning Todd in due set (6-4, 6-2), la sua compagna nell'occasione era Shirley Fry.\nNel 1941 perse in finale nel singolare femminile al Cincinnati Open contro Pauline Betz Addie in due set (6-4, 6-3).\nAll'US Open in due occasioni, nel 1943 e nel 1946 giunse in finale al doppio entrambe le volte con Patricia Todd, perdendo contro Louise Brough e Margaret Osborne."}
{"id": "3326309", "revid": "1271252", "url": "https://it.wikipedia.org/wiki?curid=3326309", "title": "Episodi di Hawaii Squadra Cinque Zero (undicesima stagione)", "text": "L'undicesima stagione della serie televisiva Hawaii Squadra Cinque Zero venne trasmessa in prima visione negli Stati Uniti da CBS dal 28 settembre 1978 al 5 aprile 1979."}
{"id": "3326310", "revid": "514736", "url": "https://it.wikipedia.org/wiki?curid=3326310", "title": "Nunziatura apostolica in Spagna", "text": "La nunziatura apostolica in Spagna \u00e8 una rappresentanza diplomatica permanente della Santa Sede in Spagna fondata nel 1528. La sede \u00e8 a Madrid. La nunziatura \u00e8 retta da un diplomatico, detto \"nunzio apostolico in Spagna\" che ha il rango di ambasciatore.\nL'attuale nunzio apostolico in Spagna \u00e8 Bernardito Cleopas Auza, arcivescovo titolare di Suacia, nominato da papa Francesco il 1\u00ba ottobre 2019.\nStoria.\nLa nunziatura apostolica in Spagna, come nunziatura permanente, nacque nel 1528.\nNel corso soprattutto del Seicento e per la prima parte del Settecento, gran parte dei nunzi apostolici in Spagna vennero prescelti tra il clero degli stati sottoposti al dominio degli spagnoli, ovvero regno di Napoli e Ducato di Milano (nunziature che furono spesso unite), come nel caso di Cesare Monti e Giuseppe Archinto che divennero poi arcivescovi di Milano e cardinali.\nI nunzi apostolici in Spagna, soprattutto nel XVII secolo, ebbero sempre ruoli di predominanza politica e addirittura due tra questi vennero eletti al soglio pontificio: Innocenzo X e Clemente IX.\nDal 1996 il nunzio apostolico \u00e8 anche nunzio in Andorra."}
{"id": "3326311", "revid": "204012", "url": "https://it.wikipedia.org/wiki?curid=3326311", "title": "Mary Arnold", "text": ""}
{"id": "3326318", "revid": "287204", "url": "https://it.wikipedia.org/wiki?curid=3326318", "title": "Matrimonio mistico di santa Caterina d'Alessandria (Lotto Monaco)", "text": "Il Matrimonio mistico di santa Caterina d'Alessandria \u00e8 un dipinto olio su tavola (71,3x91,2 cm) di Lorenzo Lotto, databile al 1506-1508 e conservato nell'Alte Pinakothek a Monaco. L'opera \u00e8 firmata sulla ruota spezzata di Caterina \"Laurent.[ius] Lotus F.[ecit]\".\nStoria.\nSi sa che il dipinto, dalla Residenza di W\u00fcrzburg, pass\u00f2 nel 1804 alla Hofgartengalerie e da qui, nel 1836, entr\u00f2 nel museo. La datazione \u00e8 in genere avvicinata al \"Polittico di Recanati\" o comunque immediatamente precedente, come dimostra il motivo tradizionale del tendaggio verde.\nDescrizione e stile.\nCaterina d'Alessandria, martire protocristiana che rinunci\u00f2 al proprio status di principessa per dedicarsi alla predica della religione cristiana, venne sottoposta al martirio con la ruota dentata, che tuttavia si spezz\u00f2 miracolosamente, divenendo il suo attributo pi\u00f9 tipico nell'iconografia. Essa \u00e8 qui ritratta mentre inginocchiata di profilo, con un'acconciatura elaborata (fatta di una lunga treccia arrotolata e tenuta da un laccetto nero che, piegandosi, le pende sulla guancia) e abiti che riflettono il suo status, riceve l'anello dal Bambin Ges\u00f9, in grembo a Maria e vegliato dal padre Giuseppe. Si tratta del matrimonio mistico, un tema molto diffuso almeno in Italia dal Trecento. La Sacra Famiglia \u00e8 ritratta sullo sfondo di un tendaggio verde steso, che copre il paesaggio lasciandone per\u00f2 intravedere una parte a sinistra, dove una folta foresta e la luce crepuscolare rimandano alle suggestioni della scuola danubiana. All'arte tedesca, in particolare D\u00fcrer, rimandano anche alcuni dettagli come il panneggio increspato dai contorni frastagliati e taglienti.\nMaria sta a capo chino e anche la santa abbassa lo sguardo, generando un'atmosfera rarefatta a silenziosa, ma anche di sospensione ansiosa nell'attesa dell'avvenimento, come sembra trasparire il volto distante ma incuriosito di Giuseppe. Anomala \u00e8 la composizione lungo la diagonale che d\u00e0 un effetto di asimmetria molto moderno, di rottura rispetto agli schemi tradizionali."}
{"id": "3326319", "revid": "144796", "url": "https://it.wikipedia.org/wiki?curid=3326319", "title": "Lazzaro Opizio Pallavicino", "text": ""}
{"id": "3326320", "revid": "1271252", "url": "https://it.wikipedia.org/wiki?curid=3326320", "title": "Episodi di Hawaii Squadra Cinque Zero (dodicesima stagione)", "text": "La dodicesima ed ultima stagione della serie televisiva Hawaii Squadra Cinque Zero venne trasmessa in prima visione negli Stati Uniti da CBS dal 4 ottobre 1979 al 4 aprile 1980."}
{"id": "3326323", "revid": "223320", "url": "https://it.wikipedia.org/wiki?curid=3326323", "title": "Marina reale britannica", "text": ""}
{"id": "3326328", "revid": "599013", "url": "https://it.wikipedia.org/wiki?curid=3326328", "title": "Shuhrat Mirkholdirshoev", "text": "Ala destra, prima o seconda punta, con 194 gol in 322 incontri di campionato (alla media di 0,6 gol a partita), \u00e8 uno dei migliori marcatori nella storia del torneo uzbeko."}
{"id": "3326329", "revid": "521302", "url": "https://it.wikipedia.org/wiki?curid=3326329", "title": "Shukhratbek Mirkholdirshoev", "text": ""}
{"id": "3326332", "revid": "344503", "url": "https://it.wikipedia.org/wiki?curid=3326332", "title": "David Callaham", "text": "Biografia.\nCarriera.\nNel 2010 lavor\u00f2 per conto della Legendary Pictures alla scrittura di una prima versione della sceneggiatura di \"Godzilla\"; reimmaginazione dell'iconico mostro della Toho proposta per il grande schermo anni dopo l'insicura trasposizione di Roland Emmerich. Nel gennaio 2011, tuttavia, con l'annuncio di Gareth Edwards alla regia del film, fu data comunicazione dell'allontanamento dello sceneggiatore dal progetto e della ricerca di nuovi nomi per riscrivere, completare il suo lavoro.\nNel 2017 viene ingaggiato per scrivere la sceneggiatura del sequel di \"Wonder Woman\" insieme alla regista Patty Jenkins e Geoff Johns.\nVita privata.\nDal 9 maggio 2009 \u00e8 sposato con Bree Tichy , il cui unico credito nel settore cinematografico \u00e8 un'occupazione nel film \"The Forgotten\" (2004) di Joseph Ruben, come assistente dei produttori Dan Jinks e Bruce Cohen ."}
{"id": "3326335", "revid": "147575", "url": "https://it.wikipedia.org/wiki?curid=3326335", "title": "Dave Callaham", "text": ""}
{"id": "3326336", "revid": "110327559", "url": "https://it.wikipedia.org/wiki?curid=3326336", "title": "Apocope nel castigliano", "text": "L'apocope \u00e8 un fenomeno presente nell'evoluzione diacronica della lingua spagnola. Nello spagnolo si distinguono di solito due tipi di apocope:\nDopo questo periodo, si osserva nei testi un recupero di queste vocali finali, perdute in conseguenza dell'apocope estrema. Nei testi alfonsini, che sono il grosso dei testi in spagnolo conservati di quell'epoca, si osserva che l'apocope estrema scompare intorno all'anno 1276. Non vi \u00e8 accordo tra gli studiosi sul fatto se l'apocope estrema sia stata un fenomeno reale nella lingua parlata o se fosse limitata soltanto alla lingua scritta.\nSpiegazione dell'apocope estrema.\nLa spiegazione del fenomeno chiamato apocope estrema \u00e8 stata causa di polemiche tra i diversi filologi della lingua spagnola. Le due principali posizioni affrontate sono state difese da Rafael Lapesa e Diego Catal\u00e1n.\nL'apocope estrema secondo Rafael Lapesa.\nRafael Lapesa pensa che il fenomeno dell'apocope estrema possa spiegarsi a partire dall'influenza sulla norma del castigliano di gente proveniente da Ultrapuertos \u2014 vale a dire, dall'altro lato dei Pirenei, parlanti l'occitano, il francese, ecc. L'influenza di queste lingue avrebbe favorito la tendenza all'apocope del castigliano, estendendola a contesti fonici dove prima non sussisteva. Secondo l'opinione di Lapesa, il fenomeno dell'apocope estrema bisogna situarlo nel contesto di un conflitto tra norme o modelli di lingua: quella della cosiddetta \u00abkoin\u00e9 castigliana\u00bb o \u00abcastigliano drecho\u00bb, che seguirebbe le tendenze pi\u00f9 proprie e caratteristiche del castigliano differenziandolo dal resto delle lingue romanze vicine, e il cosiddetto \u00abcastigliano koin\u00e9\u00bb, che avvicinava le soluzioni castigliane a quelle delle parlate romanze vicine. L'apocope estrema sarebbe una caratteristica del \u00abcastigliano koin\u00e9\u00bb, favorita dalla presenza in Castiglia di persone provenienti da Francia (mercanti, pellegrini del Cammino di Santiago, ecc.), che infine il re Alfonso X avrebbe deciso di eliminare.\nL'apocope estrema secondo Diego Catal\u00e1n.\nDiego Catal\u00e1n \u00e8 propenso a una spiegazione interna del fenomeno, vale a dire, non dovuta a cause extra-linguistiche, ma solo linguistiche. Secondo Catal\u00e1n, nel castigliano medievale convivevano due tendenze evolutive in un certo modo contraddittorie: la tendenza del castigliano all'apocope e alla sincope, da un lato e la tendenza alla sillaba aperta dall'altro, vale a dire, alla sillaba terminante per vocale. Sono contraddittorie perch\u00e9 il fatto della perdita di vocali alla fine di parola fa s\u00ec che molte parole terminino in consonante. Secondo Catal\u00e1n successe che nei secoli XII e inizio del XIII la tendenza all'apocope si acutizz\u00f2, fino all'estremo facendo apparire a fine di parola varie consonanti di seguito, come \"part\", \"infant\", \"adelant\", terminazioni che risultavano estranee al castigliano e che fanno pensare a una certa difficolt\u00e0 articolatoria. Infine questa tensione interna del sistema linguistico si sarebbe risolta a favore della tendenza alla sillaba aperta, con il recupero delle vocali finali e lasciando rafforzata unicamente la cosiddetta apocope usuale."}
{"id": "3326337", "revid": "521302", "url": "https://it.wikipedia.org/wiki?curid=3326337", "title": "Shuhrat Mirkholdirshoyev", "text": ""}
{"id": "3326338", "revid": "767487", "url": "https://it.wikipedia.org/wiki?curid=3326338", "title": "Antonio Brancaccio (bobbista)", "text": "Biografia.\nViene ricordato come vincitore di una medaglia d'argento nella sua disciplina, ottenuta ai campionati mondiali del 1971 (edizione tenutasi a Cervinia, Italia) insieme ai suoi connazionali Oscar Dandrea, Alessandro Bignozzi e Renzo Caldara\nNell'edizione l'oro and\u00f2 alla nazionale svizzera."}
{"id": "3326340", "revid": "76963", "url": "https://it.wikipedia.org/wiki?curid=3326340", "title": "Travis Beacham", "text": "Biografia.\nPoco prima di diplomarsi alla North Carolina School of the Arts nel 2005 Beacham contribuisce al film indipendente Dog Days of Summer diretto dal collega Mark Freiburger. La prima sceneggiatura di Beacham (A Killing on Carnival Row) \u00e8 stata ripresa da New Line Cinema nel 2005. Caratterizzato come \"un oscuro thriller fantasy neo-noir\", il progetto era in sviluppo da anni con i registi Guillermo del Toro e Neil Jordan. Tuttavia, nel maggio 2017 \u00e8 stato annunciato che Amazon Studios ha ordinato una serie televisiva di otto episodi basata sulla sceneggiatura di Carnival Row."}
{"id": "3326341", "revid": "729019", "url": "https://it.wikipedia.org/wiki?curid=3326341", "title": "MG 131", "text": "La MG 131, abbreviazione del termine tedesco Maschinengewehr 131 (\"Mitragliatrice 131\") fu una mitragliatrice aeronautica tedesca, progettata nel 1938 dalla Rheinmetall-Borsig e prodotta dal 1940 al 1945.\nConcepita come equipaggiamento degli aerei da caccia, in posizione fissa, come arma brandeggiabile azionata da un mitragliere in posizione eretta o comandata in remoto all'interno di barbette, fu la mitragliatrice pesante standard di velivoli della Luftwaffe durante la seconda guerra mondiale: i caccia Messerschmitt Bf 109 e Focke-Wulf Fw 190, lo zerst\u00f6rer Messerschmitt Me 410 ed il bombardiere Junkers Ju 88.\nAveva un meccanismo di fuoco elettrico che gli consentiva di sparare attraverso il disco dell'elica con un minimo rallentamento della cadenza di tiro.\nEra inoltre disponibile una versione binata indicata come MG 131 Z."}
{"id": "3326342", "revid": "36557", "url": "https://it.wikipedia.org/wiki?curid=3326342", "title": "Nunziatura apostolica a Napoli", "text": "La nunziatura apostolica a Napoli o nunziatura apostolica nel Regno di Napoli (nell'Ottocento Nunziatura apostolica nel Regno delle Due Sicilie) \u00e8 stata una rappresentanza diplomatica permanente della Santa Sede nel Regno di Napoli prima e nel Regno delle Due Sicilie poi. La sede era a Napoli, nel Palazzo del Nunzio Apostolico, in via Toledo, 352. La nunziatura era retta da un diplomatico, detto nunzio apostolico a Napoli, che aveva il rango di ambasciatore.\nStoria.\nNel corso soprattutto del Seicento e per la prima parte del Settecento, gran parte dei nunzi apostolici a Napoli vennero prescelti tra il clero locale o proveniente da stati sottoposti al dominio degli spagnoli.\nI nunzi apostolici a Napoli, soprattutto nel XVII secolo, ebbero sempre ruoli di predominanza politica e addirittura tra questi due furono nominati pontefici: Innocenzo X e Clemente X.\nL'ultimo nunzio apostolico fu Pietro Giannelli che chiuse la nunziatura il 6 settembre 1860, lo stesso giorno in cui il re con la sua corte lasciava Napoli per Gaeta."}
{"id": "3326344", "revid": "1649409", "url": "https://it.wikipedia.org/wiki?curid=3326344", "title": "Ruth Wilson", "text": "Biografia.\nNel 2006 \u00e8 la protagonista della miniserie TV \"Jane Eyre\", per la regia di Susanna White. Nel 2009 \u00e8 sul set della miniserie TV \"The Prisoner\", per un totale di 6 episodi e in seguito nella serie TV \"Luther\", prendendo parte a 6 episodi durante tutto il 2010. Nel 2012 recita nel film \"Anna Karenina\" nel ruolo della Principessa \"Betsy\". Nel 2013 prende parte al film \"The Lone Ranger\" interpretando Rebecca Reid.\nDal 2014 \u00e8 tra gli interpreti principali della serie televisiva \"The Affair\", per cui ha vinto un Golden Globe come miglior attrice in una serie drammatica. Nel 2018 ha recitato nella miniserie televisiva \"Mrs. Wilson\", che racconta la vera storia di Alison Wilson, nonna paterna della Wilson, in cui l'attrice ha interpretato proprio il ruolo di sua nonna.\nDoppiatrici italiane.\nNelle versioni in italiano delle opere in cui ha recitato, Ruth Wilson \u00e8 stata doppiata da:\nDa doppiatrice \u00e8 sostituita da:"}
{"id": "3326348", "revid": "913245", "url": "https://it.wikipedia.org/wiki?curid=3326348", "title": "Nevin Yan\u0131t", "text": "In carriera si \u00e8 laureata campionessa europea dei 100 metri ostacoli a ."}
{"id": "3326351", "revid": "30610", "url": "https://it.wikipedia.org/wiki?curid=3326351", "title": "Aleksandr Kokorin", "text": "Biografia.\nNato col cognome Kartashov, ha cambiato poi il suo cognome in Kokorin a seguito del secondo matrimonio della madre, prendendo cos\u00ec il cognome del patrigno.\nCaratteristiche tecniche.\nKokorin \u00e8 un attaccante di movimento, che d\u00e0 il meglio di s\u00e9 giocando dietro una punta di peso, ma che pu\u00f2 giocare anche come ala destra. Dotato di grande tecnica, agilit\u00e0 e atletismo, risulta molto abile nel gioco palla a terra e nello stretto grazie alla sua notevole velocit\u00e0. Giocatore di classe, \u00e8 in possesso di notevole agilit\u00e0 e fiuto per il gol, oltre a essere un buon assist-man. Dispone anche di un'ottima prestanza fisica oltre a essere abile a giocare fronte e spalle alla porta. \nCarriera.\nClub.\nGli inizi alla Lokomotiv Mosca, il passaggio alla Dinamo Mosca.\nAleksandr muove i primi passi in un piccolo paese russo, Valujki, vicino al confine con l'Ucraina, sotto la supervisione di suo padre. Fin da bambino gli viene imposto di praticare boxe insieme al calcio. All'et\u00e0 di 9 anni Alexander parte per la capitale russa per sostenere un provino per lo Spartak (con la societ\u00e0 capitolina a cui \u00e8 stato segnalato Kokorin dall'insegnante di educazione fisica del villaggio vicino al suo), il provino va bene ma la societ\u00e0 dice che \u00e8 ancora troppo presto per inserirlo nel proprio settore giovanile. La Lokomotiv, l'altra squadra moscovita, decide di ingaggiare Kokorin, nonostante Kokorin avesse 3 anni in meno rispetto agli standard del club (14). L\u00ec Kokorin trascorre otto anni, durante i quali vince ripetutamente le classifiche cannonieri delle varie categorie.\nNel gennaio del 2008 si trasferisce alla Dinamo Mosca, firma un contratto triennale. Il suo esordio in una partita ufficiale arriva nella 24\u00aa giornata della Premier Liga, l'attaccante ancora diciassettenne segna la rete decisiva nella partita contro il Saturn, finita 2-1, diventando il pi\u00f9 giovane giocatore a segnare un gol per Dinamo nella Premier League russa (17 anni 199 giorni). Ha segnato il gol decisivo nel match vinto 1-0 ai danni della Lokomotiv Mosca alla sua seconda apparizione da titolare il 3 novembre 2008. Si ripeter\u00e0 un mese pi\u00f9 tardi, proprio contro la Lokomotiv, rete che decreter\u00e0 il successo dei suoi nuovi compagni di squadra.\nIl 29 luglio del 2009, ha segnato il gol della vittoria per 1-0 contro il Celtic nella gara di andata del terzo turno preliminare della UEFA Champions League a Glasgow. Il 2010 \u00e8 un anno critico dato che non trova il gol e riceve numerose critiche dalla stampa russa e dai suoi tifosi.\nIl 4 luglio 2013 passa inizialmente all'Anzhi in cambio di 19 milioni di euro, ma, a causa del ridimensionamento economico in corso nella societ\u00e0 del Daghestan, il successivo 15 agosto ritorna alla Dinamo Mosca per la medesima cifra.\nZenit San Pietroburgo, il prestito al So\u010di.\nDopo qualche stagione non felice, passata pi\u00f9 tra bassi che alti, il 30 gennaio 2016 si trasferisce allo per provare a riscattarsi. Trova la prima presenza nella partita Benfica-Zenit, valida per l'andata degli ottavi di finale di Champions League, finita 1-0 per i portoghesi. Il 2 maggio 2016 conquista la Coppa di Russia 2015-2016, il suo primo trofeo in carriera, siglando anche uno dei 4 goal con cui lo Zenit sconfigge il CSKA Mosca. Il 24 agosto 2017 consente allo Zenit di qualificarsi all'Europa League segnando una doppietta nel preliminare vinto 2-0 contro gli olandesi dell'Utrecht, consentendo ai russi di rimontare la sconfitta dell'andata (1-0). Nel marzo 2018 durante la partita di UEFA Europa League contro il RB Lipsia, riporta un grave infortunio subendo la distorsione con rottura dei legamenti del ginocchio destro, costringendolo tuttavia a uno stop forzato di almeno sei mesi e di conseguenza a saltare cos\u00ec il mondiale in Russia. In questa stagione ha segnato 19 reti in 35 partite tra campionato e coppe, vivendo il picco nella sua avventura con il club.\nDopo essere rimasto fuori per quasi tutta la stagione 2018-2019 per via della detenzione in carcere (con lo Zenit che si \u00e8 dissociato con un duro comunicato dai suoi comportamenti), il 17 settembre 2019 prolunga il suo contratto con lo Zenit sino al 2020.\nIl 22 gennaio 2020 il Professional'nyj Futbol'nyj Klub So\u010di, attraverso i propri canali ufficiali di informazione, ha annunciato di aver raggiunto l\u2019accordo per l\u2019arrivo del calciatore. L\u2019attaccante \u00e8 stato prelevato dallo Zenit San Pietroburgo con la formula del prestito fino al termine della stagione. Alla sua prima presenza stagionale dopo pi\u00f9 di un anno, gioca per l'intera gara e segna il gol del momentaneo pareggio per la sua squadra. L'11 marzo, nella partita vinta contro l'Orenburg sigla la sua prima doppietta con la maglia del So\u010di, dimostrandosi decisivo per la squadra in lotta per non retrocedere. Il 19 giugno alla ripresa del campionato russo dopo lo stop prolungato causato dalla pandemia di COVID-19, realizza la sua prima tripletta in campionato nella controversa partita vinta 10-1 contro l'FK Rostov (squadra che era decimata da sei positivit\u00e0 al COVID-19). Il 1\u00ba luglio, su calcio di rigore trasformato al secondo minuto di recupero, regala il pari alla sua squadra nella partita contro il Futbol'nyj Klub Dinamo Moskva, club che lo lanci\u00f2 nel grande calcio russo 12 anni prima. Concluder\u00e0 la sua esperienza con il So\u010di con un bottino di 7 reti e 2 assist in 10 partite, riuscendo a salvare la squadra da una retrocessione quasi certa prima del suo arrivo.\nL'approdo allo Spartak Mosca, l'arrivo alla Fiorentina.\nConclusa la sua esperienza in prestito al So\u010di, il 2 agosto 2020 lo Spartak Mosca, con un comunicato ufficiale, annuncia il suo ingaggio con un accordo di tre anni, pi\u00f9 uno di opzione, dopo essere rimasto svincolato dallo Zenit San Pietroburgo. Il 17 ottobre 2020, alla quarta presenza stagionale con la maglia dello Spartak, sigla la sua prima rete in campionato nella vittoria di 3-2 sul Futbol'nyj Klub Chimki.\nIl 21 gennaio 2021 Kokorin trova l'accordo per trasferirsi alla Fiorentina, passando definitivamente ai viola sei giorni dopo a seguito del superamento delle visite mediche. Esordisce con i viola il 5 febbraio seguente in occasione della sconfitta per 0-2 contro l'Inter sostituendo Du\u0161an Vlahovi\u0107 al 73', diventando il secondo russo a giocare per i toscani dopo Andrej Kan\u010del'skis. Tuttavia, a causa di problemi fisici, trova poco spazio.\nNazionale.\nKokorin entra a far parte dell'Under-21 nel 2009. Il debutto in nazionale avviene con un'amichevole contro la Grecia nel novembre 2011.\nL'8 giugno 2012 esordisce agli Europei nella partita contro la Repubblica Ceca (4-1), subentrando all'84' ad Alan Dzagoev. Ha giocato due partite a UEFA Euro 2012 la Russia non \u00e8 riuscita a passare la fase a gironi.\nHa segnato il suo primo gol in nazionale l'11 settembre 2012, nelle qualificazioni al Mondiale 2014 contro Israele, partita vinta per 4-0 nello stadio Ramat Gan.\nIl 2 giugno 2014, \u00e8 stato incluso nella lista della nazionale russa del Mondiale 2014, in cui ha segnato gol nell'ultimo incontro del girone pareggio per 1-1 con l'Algeria; tuttavia il suo gol \u00e8 stato superfluo in quanto il pari finale ha sancito l'eliminazione dei russi a scapito dei nordafricani.\nKokorin ha segnato tre volte nelle qualificazioni all'Europeo 2016, stabilendo il posto della Russia a spese della Svezia (a cui ha segnato nel pareggio esterno in quel di Solna dell'11 ottobre 2014).\nViene convocato per gli Europei 2016 in Francia, in cui la Russia viene eliminata al primo turno con Kokorin che delude come tutta la squadra.\nSuccessivamente non viene convocato per la Confederations Cup casalinga del 2017 per scelta tecnica dopo avere preso in giro il ct dei russi Stanislav \u010cer\u010desov, e neppure per i Mondiali (anch'essi giocati in Russia) del 2018 per infortunio.\nControversie.\nIl 17 dicembre 2014 sono state pubblicate da un tabloid russo delle foto che ritraevano il giocatore in compagnia di due spogliarelliste. Queste immagini hanno suscitato forti critiche, dal momento che Kokorin all'epoca era fidanzato.\nIl 5 luglio 2016, a seguito dell'eliminazione della sua nazionale dagli Europei giocati in Francia, sono stati pubblicati dei video che ritraevano Kokorin e il compagno di nazionale Pavel Mamaev in una discoteca di Montecarlo. Per questo motivo \u00e8 stato multato di 250.000 euro dallo Zenit e relegato temporaneamente nella squadra delle riserve.\nIl 9 ottobre 2018 \u00e8 stato arrestato, ancora una volta insieme a Pavel Mamaev, per aver aggredito un funzionario pubblico in un ristorante a Mosca. I filmati delle telecamere di sicurezza del ristorante hanno ritratto i due giocatori mentre tiravano una sedia addosso all'uomo apostrofandolo con insulti razzisti. Nonostante quanto accaduto, i due non si sono presentati all'interrogatorio. Poche ore prima i due giocatori avevano inoltre aggredito un autista di Pervyj kanal, che ha subito danni cerebrali, una frattura al naso e diverse escoriazioni al viso. In seguito all'arresto i due giocatori hanno presentato ricorso ma sono rimasti incarcerati per due mesi in attesa di una sentenza definitiva. L'8 maggio 2019 \u00e8 stato condannato in via definitiva a 1 anno e 6 mesi di carcere, venendo rinchiuso nella struttura di Belgorod; considerando il tempo gi\u00e0 trascorso in detenzione preventiva, il giocatore doveva essere rilasciato il 14 dicembre 2019 ma il 17 settembre 2019 \u00e8 uscito di prigione e ha firmato un contratto con lo Zenit.\nStatistiche.\nPresenze e reti nei club.\n\"Statistiche aggiornate al 15 dicembre 2021\""}
{"id": "3326352", "revid": "593046", "url": "https://it.wikipedia.org/wiki?curid=3326352", "title": "Polissena Cristina d'Assia-Rotenburg", "text": ""}
{"id": "3326355", "revid": "305524", "url": "https://it.wikipedia.org/wiki?curid=3326355", "title": "Maschinengewehr 131", "text": ""}
{"id": "3326358", "revid": "984922", "url": "https://it.wikipedia.org/wiki?curid=3326358", "title": "George MacDonnell", "text": "Fu anche un reverendo della Chiesa anglicana.\nBiografia.\nStudi\u00f2 al Trinity College di Dublino, dove si laure\u00f2 nel 1852. Dopo due anni fu ordinato sacerdote della Chiesa anglicana e gli fu affidata una parrocchia in Irlanda. Nel 1857 gli fu trasferito a Londra per dirigervi una parrocchia. Dopo che fu coinvolto in una causa legale per un matrimonio che non avrebbe dovuto celebrare, fu rimosso dall'incarico e per molti anni si occup\u00f2 solamente della sua carriera scacchistica. Nel 1879 fu riabilitato dalla chiesa anglicana nelle sue funzioni di ministro del culto e gli fu affidata un'altra parrocchia. Da quel momento smise di partecipare a tornei, ma arrotond\u00f2 le entrate scrivendo libri di scacchi e articoli scacchistici sulla rivista londinese \"Illustrated Sporting and Dramatic News\".\nPur non avendo vinto tornei molto importanti, fu uno dei giocatori pi\u00f9 forti della scena scacchistica britannica nella seconda met\u00e0 dell'Ottocento.\nDa non confondere con un altro scacchista dal cognome molto simile, Alexander McDonnell (1798-1835). Questi due giocatori, che non avevano parentela tra di loro se non molto lontana, erano spesso confusi anche nell'Ottocento, pur avendo giocato in periodi diversi. Si racconta che durante il torneo di Dundee 1867, dopo aver giocato con lui, Steinitz disse ad uno dei partecipanti: \"\u00c8 pi\u00f9 forte adesso di quando ha giocato con La Bourdonnais.\" MacDonnell ne fu informato e rimarc\u00f2 ironicamente: \"Quell'altro MacDonnell ha vissuto sulla mia reputazione fin da quando \u00e8 morto.\"\nPrincipali risultati.\nNel 1862 vinse due match a Dublino contro George Henry Mackenzie (8-5 e 6,5-3,5).\nNel 1878 fu al centro di un curioso episodio: si rifiut\u00f2 di giocare in un torneo al quale era stato iscritto l'automa scacchistico \"Mephisto\" (che in realt\u00e0 era controllato dal maestro Isidor Gunsberg), perch\u00e9 voleva prima conoscere il nome dell'operatore nascosto dentro di esso.\nScrisse due libri di scacchi:"}
{"id": "3326359", "revid": "486946", "url": "https://it.wikipedia.org/wiki?curid=3326359", "title": "Giovanni Battista Pamphilj", "text": ""}
{"id": "3326361", "revid": "126257", "url": "https://it.wikipedia.org/wiki?curid=3326361", "title": "Automobili a vapore", "text": ""}
{"id": "3326363", "revid": "126257", "url": "https://it.wikipedia.org/wiki?curid=3326363", "title": "Autovetture a vapore", "text": ""}
{"id": "3326365", "revid": "767487", "url": "https://it.wikipedia.org/wiki?curid=3326365", "title": "In camera mia", "text": "In camera mia \u00e8 un film del 1992 diretto da Luciano Martino.\nTrama.\nMassimo Lucantoni \u00e8 uno scrittore in procinto di separarsi dalla moglie, che lavora come soggettista cinematografico, ma nonostante sia molto bravo viene snobbato dai colleghi di lavoro. Proprio per questi episodi vive un periodo triste sia da un punto di vista lavorativo che personale. Dopo la separazione va a vivere a casa di due ricchi aristocratici che lo ospitano, facendogli pagare caro l'alloggio. Una notte, mentre si aggira per la villa in cerca di ispirazione, nota una bella ragazza bionda sul bordo della piscina che suona un clarino e che dice di chiamarsi Nastienka, e che sta aspettando il suo fidanzato Fjodor che la verr\u00e0 a prendere a cavallo. Il giorno dopo Massimo parla con il giardiniere della villa che gli riferisce che la ragazza \u00e8 la figlia malata mentale dei duchi. Nonostante ci\u00f2 Massimo ne resta affascinato e decide di farle la corte, convincendola che Fjodor non esiste, ma una sera proprio Fjodor si presenta davvero e se la porta via.\nProduzione.\nLe riprese sono state effettuate in una villa di Vigna Murata nei pressi di Roma e a Nakuru (Kenya)."}
{"id": "3326366", "revid": "599013", "url": "https://it.wikipedia.org/wiki?curid=3326366", "title": "Anton \u0160unin", "text": ""}
{"id": "3326368", "revid": "287204", "url": "https://it.wikipedia.org/wiki?curid=3326368", "title": "Nunziatura apostolica a Torino", "text": "La nunziatura apostolica a Torino o nunziatura apostolica nel Ducato di Savoia o Nunziatura apostolica nel Regno di Sardegna \u00e8 stata una rappresentanza diplomatica permanente della Santa Sede nel Ducato di Savoia prima e nel Regno di Sardegna poi. La sede era a Torino, capitale degli stati sabaudi. La nunziatura era retta da un diplomatico, detto \"nunzio apostolico a Torino\", che aveva il rango di ambasciatore.\nStoria.\nLa nunziatura apostolica a Torino venne fondata ufficialmente da papa Pio IV il 1\u00ba luglio 1560 con il breve \"Cupientes insigni\". Primo nunzio apostolico fu Fran\u00e7ois de Bachaud (1560-1573), vescovo di Ginevra, sebbene personalit\u00e0 di ambasceria si trovassero in Piemonte gi\u00e0 da quasi un secolo.\nLa nunziatura apostolica venne creata in concomitanza con i lavori conclusivi del Concilio di Trento e come tale essa ebbe prevalentemente il ruolo di assicurare la presenza dei vescovi locali al concilio e rimase successivamente come sede d'ambasciata della Santa Sede presso i duchi sabaudi oltre a divenire un fervente centro di azione dell'inquisizione contro i valdesi e i calvinisti coi quali lo stato di Savoia confinava.\nContrasti per la promozione della nunziatura apostolica a Torino sorsero all'epoca di Carlo Emanuele III di Savoia in quanto quest'ultimo fece pressione su papa Benedetto XIV perch\u00e9 concedesse all'allora nunzio apostolico Ludovico Merlini il titolo di cardinale cos\u00ec come era in uso presso altre corti europee e cos\u00ec da dare maggiore importanza alla nunziatura torinese. All'opposizione del pontefice, per tutta risposta Carlo Emanuele III chiuse la nunziatura apostolica che venne riaperta per opera di Gregorio XVI congiuntamente al volere di Carlo Alberto di Savoia il 18 gennaio 1839. Nel periodo intercorso vennero nominati degli incaricati con valore di ambasciatori.\nL'ultimo nunzio apostolico a Torino mor\u00ec nel 1850 e da allora non venne pi\u00f9 nominato alcun ambasciatore della Santa Sede a questa sede, ancor pi\u00f9 dopo i moti risorgimentali e la conquista di Roma che acuirono gli attriti tra Piemonte e Stato Pontificio. Nel 1856 per sopperire momentaneamente alla mancanza di un nunzio, venne nominato un pro-nunzio nella persona di Gaetano Tortone alla cui morte, nel 1891, l'intero archivio della nunziatura venne trasferito in Vaticano."}
{"id": "3326369", "revid": "1482985", "url": "https://it.wikipedia.org/wiki?curid=3326369", "title": "Giorno palindromo", "text": "Il giorno palindromo \u00e8 il giorno di calendario la cui data, espressa nel formato numerico gg/mm/aaaa oppure mm/gg/aaaa, \u00e8 simmetrica nella lettura (palindromo), in altre parole resta uguale a se stessa sia se letta da sinistra verso destra sia se letta da destra verso sinistra.\nAlcuni esempi di giorno palindromo:\nIn base al formato in cui si esprime la data (giorno/mese/anno o mese/giorno/anno, quest'ultimo in uso nei paesi anglosassoni) si pu\u00f2 avere un giorno palindromo diverso; ad esempio:\nIn altri casi la data rappresenta un giorno palindromo solo in uno dei due formati; esempi:\nInfine, in alcuni casi, la data rappresenta lo stesso giorno palindromo per entrambi i formati; esempi:\nGiorni palindromi dall'inizio dell'era cristiana al 9999.\nNelle tabelle A e B sono indicati tutti gli anni, dall'inizio dell'era cristiana al 9999, in cui \u00e8 presente un giorno palindromo. Per ricavare il giorno palindromo \u00e8 sufficiente leggere da destra a sinistra le due coppie di cifre dell'anno prescelto che indicheranno il giorno ed il mese (tabella A per il formato gg/mm/aaaa) oppure il mese ed il giorno (tabella B per il formato mm/gg/aaaa)"}
{"id": "3326373", "revid": "767487", "url": "https://it.wikipedia.org/wiki?curid=3326373", "title": "Israel Finkelstein", "text": "Israel Finkelstein (ebraico: \u05d9\u05e9\u05e8\u05d0\u05dc \u05e4\u05d9\u05e0\u05e7\u05dc\u05e9\u05d8\u05d9\u05d9\u05df), attualmente \u00e8 Professore [della cattedra intitolata a] \"Jacob M. Alkow\" d'Archeologia d'Israele dell'Et\u00e0 del Bronzo e del Ferro all'Universit\u00e0 di Tel Aviv ed \u00e8 anche condirettore degli scavi a Megiddo, nelle regioni settentrionali israeliane. Precedentemente aveva operato come direttore del Sonia and Marco Nadler Institute of Archaeology dell'Universit\u00e0 di Tel Aviv dal 1996 al 2002. Nel 2005 ha ricevuto il Premio Dan David.\nNato a Petah Tiqwa, ha completato i suoi studi nell'Universit\u00e0 di Tel Aviv, redigendo la sua tesi di Ph.D. sugli scavi di Izbet Sartah, dei quali \u00e8 stato direttore operativo.\nControversie.\nFinkelstein \u00e8 specializzato in archeologia vicino-orientale dell'antica storia della terra d'Israele. Ha espresso le sue critiche nei confronti della prima generazione di studiosi che avevano interpretato i risultati delle loro campagne di scavo come conferme della narrazione biblica della conquista della Palestina. Finkelstein s'\u00e8 guadagnato una solida reputazione di \"attira fulmini\", a causa delle controversie scatenatesi a seguito delle sue considerazioni e delle sue prese di posizione. In particolare, hanno creato scalpore le sue considerazioni sulla Gerusalemme del X secolo a.C., il periodo cio\u00e8 associato ai re biblici David e Salomone, in cui la Citt\u00e0 Santa sarebbe stata a suo parere non pi\u00f9 di un puro e semplice 'villaggio' o un centro tribale, scatenando una discussione critica assai vivace.\nSebbene abbia respinto la posizione ultra-minimalista, che colloca la composizione della Bibbia nel periodo persiano achemenide o in quello greco ellenistico, cio\u00e8 dopo il rientro degli ebrei dall'esilio di Babilonia, Finkelstein sostiene che molto di quanto si legge sulla Bibbia \u00e8 stato scritto tra il VII secolo a.C. e il V, proponendo di fatto una \"cronologia breve\" per la storia biblica d'Israele.\nNonostante la sua sfiducia nell'approccio letterale alla storia biblica, Finkelstein crede per\u00f2 che \u00ab...nuove scoperte archeologiche non dovrebbero erodere il senso della tradizione e dell'identit\u00e0 di ciascuno (\"New archaeological discoveries should not erode one's sense of tradition and identity\")\u00bb."}
{"id": "3326380", "revid": "22475", "url": "https://it.wikipedia.org/wiki?curid=3326380", "title": "Le tracce di Mos\u00e8", "text": "Le tracce di Mos\u00e8 (titolo originale: \"The Bible Unearthed: Archaeology's New Vision of Ancient Israel and the Origin of Its Sacred Texts\". ossia \"La Bibbia disvelata: nuova visione dell'archeologia dell'antica Israele e dell'origine dei suoi testi sacri\") \u00e8 un libro edito nel 2001 sull'archeologia d'Israele e sulla sua rilevanza a proposito delle origini della Bibbia ebraica (o Tanakh). Gli autori sono Israel Finkelstein, professore di Archeologia dell'Universit\u00e0 di Tel Aviv, e Neil Asher Silberman, collaboratore della rivista \"Archaeology\".\nMetodologia.\nGli autori descrivono il loro come un approccio \"in cui la Bibbia \u00e8 una delle pi\u00f9 importanti opere umane e una delle pi\u00f9 importanti realizzazioni culturali, [ma] in cui non \u00e8 dato rintracciare in modo indiscutibile la cornice narrativa in cui ogni evidenza archeologica deve essere collocata\". Il loro principale intento \u00e8 condurre\nSulla base di questa evidenza, essi propongono\nCome detto da un recensore su Salon.com, l'approccio e le conclusioni de \"Le tracce di Mos\u00e8\" non erano particolarmente nuovi. Ze'ev Herzog, professore d'Archeologia nell'Universit\u00e0 di Tel Aviv, aveva scritto una \"cover story\" per Ha'aretz nel 1999, in cui egli giungeva a conclusioni del tutti simili, basandosi sulla medesima metodologia; Herzog notava anche che alcuni di queste conclusioni erano state accettate dalla maggioranza degli studiosi biblici e d'archeologia da anni, e forse da decenni, anche se esse solo di recente avevano cominciato ad entrare a far parte del patrimonio conoscitivo del grande pubblico.\nContenuto.\nLa prima archeologia biblica era stata condotta col presupposto che la Bibbia dicesse la verit\u00e0, rintracciando soltanto ci\u00f2 che era considerato come un dato in grado di illustrare la narrazione biblica, interpretandolo nei limiti in cui esso si adattava alla Bibbia. Alcuni archeologi come Eilat Mazar e Kenneth Kitchen continuano a seguire questo approccio, definito da alcuni loro contestatori \"Bibbia e spada\" o, come il giornale \"Bible and Spade\", tentano di trattare l'archeologia come uno strumento per comprovare l'accuratezza della Bibbia, ma dagli anni settanta del XX secolo, la maggior parte degli archeologi ha invece cominciato a interpretare le evidenze archeologiche solo alla luce delle altre archeologie, trattando la Bibbia come un prodotto umano da esaminare criticamente e razionalmente, anzich\u00e9 accettarne apoditticamente l'autoreferenziale verit\u00e0.\nAntenati e anacronismi.\n\"Le tracce di Mos\u00e8\" comincia a considerare ci\u00f2 che viene definito il 'preambolo' della Bibbia \u2014 il Libro della Genesi \u2014 e le sue relazioni con le evidenze archeologiche relative al contesto in cui la narrazione si colloca. Le scoperte archeologiche circa la societ\u00e0 e la cultura nel Vicino Oriente antico hanno indotto gli autori a sottolineare un certo numero di anacronismi, suggerendo loro che i racconti che esso narra dovrebbero essere collocati quanto meno nel periodo IX secolo a.C.-VII secolo a.C.: \nIl libro commenta ci\u00f2 che attiene all'ipotesi documentaria, in cui la critica testuale ipotizza che la maggior parte del Pentateuco (i primi cinque libri dell'Antico Testamento) sia stato scritto tra l'VIII e il VI secolo a.C. Sebbene le evidenze archeologiche, quali le Cronache Assire, indichino che il Regno di Israele fosse assai pi\u00f9 esteso tra i due, \u00e8 per\u00f2 al Regno di Giuda che si accorda la maggior attenzione da parte del Libro della Genesi, la cui narrazione \u00e8 concentrata su Abramo, Gerusalemme, Giuda (il patriarca) e Hebron, assai pi\u00f9 che sulle caratteristiche e i luoghi del pi\u00f9 settentrionale Regno d'Israele. \"Le tracce di Mos\u00e8\" esprime cos\u00ec la prevalenza dei testi Yahwisti come un tentativo di descrivere gli Israeliti come un singolo popolo, col Regno di Giuda che avrebbe (sempre) goduto di un'incontestabile primazia.\nFilm.\nIl documentarista Thierry Ragobert (che ha pi\u00f9 volte collaborato in passato con Cousteau) ha realizzato un film documentario in 4 parti, ognuna delle quali di 52 minuti, ispirato al libro, che \u00e8 stato intitolato \"La Bibbia disvelata\" (La Bible d\u00e9voil\u00e9e) e sottotitolato \u00able rivelazioni dell'archeologia\u00bb. Ragobert ha scritto i testi assieme a Isy Morgensztern, con la collaborazione di Jacques Briend (Professore onorario dell'Institut catholique de Paris) e di Thomas R\u00f6mer (Professore dell'Antico Testamento all'Universit\u00e0 di Losanna). Israel Finkelstein e Neil Asher Silberman vi hanno partecipato nella loro veste di archeologi, assieme a due biblisti, tutti apprezzati specialisti. \"La Bibbia disvelata\" \u00e8 stata diffusa su France 5 nel dicembre del 2005, in prima serata, per essere poi offerta al pubblico in un cofanetto di 2 DVD nel febbraio del 2006 da parte delle \u00c9ditions Montparnasse, prima di essere proiettata su Arte."}
{"id": "3326381", "revid": "599013", "url": "https://it.wikipedia.org/wiki?curid=3326381", "title": "Marcin Kowalczyk (1985)", "text": ""}
{"id": "3326382", "revid": "1904508", "url": "https://it.wikipedia.org/wiki?curid=3326382", "title": "Marin (famiglia)", "text": "I Marin sono una nobile famiglia veneziana.\nStoria.\nForse originari dell'antica Equilio, i Marin sarebbero stati, secondo la tradizione, tra i primi abitanti delle isole lagunari, dove sostennero \u00able primarie cariche patrie\u00bb, ossia diedero alla Repubblica antichi tribuni.\nA livello prettamente storico, tuttavia, i Marin sono ricordati negli annali veneziana a partire dal secolo XIII: nel 1297, anno della celebre serrata del Maggior Consiglio, sono annoverati tra le famiglie incluse nel corpo patrizio cittadino. Si distinsero per ricchezza ed influenza politica soprattutto tra il XVI e il XVII secolo. Vari membri di questa casata ricoprirono importanti posizioni amministrative, militari ed ecclesiastiche della Serenissima: tra essi si ricordano Domenico, procuratore di San Marco nel 1505, e Luigi (XVI sec.), segretario della Repubblica.\nNella prima met\u00e0 dell'Ottocento, questa casa era divisa in otto differenti rami, quasi tutti domiciliati in Venezia: ognuno di essi ricevette conferma della propria nobilt\u00e0 con le sovrane risoluzioni datate 30 novembre 1817, 28 novembre 1818, 2 novembre 1819 e 10 novembre 1818.\nCarlo di Girolamo Marin, imperial regio Ciambellano e intendente alle Finanze nella citt\u00e0 di Verona, era nonno materno del celebre patriota Ippolito Nievo."}
{"id": "3326383", "revid": "124123", "url": "https://it.wikipedia.org/wiki?curid=3326383", "title": "Hazel Forbes", "text": "Biografia.\nShow girl, ballerina e attrice nata in Dakota del Sud a Gettysburg, era piccola, armoniosa e bionda, La sua carriera inizi\u00f2 quando partecip\u00f2 a un concorso di bellezza ad Atlantic City, vincendo il titolo di Miss Long Island. A sedici anni, nel 1926, partecip\u00f2 a un concorso di bellezza internazionale a Parigi come Miss USA. L'anno dopo debutta sui palcoscenici di Broadway: notata da Florenz Ziegfeld, diventa una delle bellissime ragazze che componevano i quadri delle Follies. Il produttore Earl Carroll, nel 1929, la vuole per una sua nuova rivista. Ziegfeld strappa la ragazza al rivale e la fa lavorare in \"Whoopee!\", la famosa rivista con protagonista Eddie Cantor.\nHazel, nel 1928, si sposa con Harry Judson. Divorziata, nel 1931, sposa Paul O. Richmond. Il nuovo matrimonio sembra felice, ma Richmond - industriale dei cosmetici - muore improvvisamente nel 1932, lasciando in eredit\u00e0 alla moglie tre milioni di dollari. Dopo la morte del marito, Hazel va a Hollywood dove gira nel 1934 alcuni film. Si sposa per la terza volta con il cantante, attore, performer Harry Richman, noto anche come play boy per le sue relazioni sentimentali con Clara Bow, Lina Basquette e Lenore Ulric. Dopo il matrimonio, la nuova coppia si trasferisce in una sontuosa residenza di Long Island, a Beechurst. Non passa molto tempo, che Hazel si ammala di polmonite e viene salvata in extremis. Lei e Richman progettano di adottare un bambino: nel 1942, per\u00f2, i due divorziano. Lei si risposa con il milionario Max Bamberger. \nMuore a Los Angeles nel 1980 e viene sepolta nel Forest Lawn Memorial Park di Glendale"}
{"id": "3326388", "revid": "135224", "url": "https://it.wikipedia.org/wiki?curid=3326388", "title": "Alexandru Epureanu", "text": "Biografia.\nAnche suo fratello Sergiu Epureanu, ora allenatore, era un calciatore.\nCarriera.\nNazionale.\nIl 31 marzo 2021, in occasione della sconfitta per 1-4 contro l' fa la sua 100\u00aa presenze con la nazionale moldava, diventando il primo moldavo a raggiungere tale cifra."}
{"id": "3326396", "revid": "767487", "url": "https://it.wikipedia.org/wiki?curid=3326396", "title": "Viktor Sve\u017eov", "text": ""}
{"id": "3326406", "revid": "61051", "url": "https://it.wikipedia.org/wiki?curid=3326406", "title": "Seven Sisters (Londra)", "text": "Seven Sisters \u00e8 un quartiere situato nell'area di North London, nel borgo londinese di Haringey, circa 10 chilometri a nord-est di Charing Cross. Sotto-distretto di Tottenham e precedentemente all'interno del \"municipal borough\" di Tottenham, dal 1\u00ba aprile 1965 venne inserito nel nuovo distretto di Haringey. Anticamente chiamata \"Page Green\", la zona cambi\u00f2 nome nel XVIII secolo a memoria di sette caratteristici olmi piantati a cerchio intorno a un noce che ivi si trovavano.\nIl territorio si colloca all'estremit\u00e0 orientale di Seven Sisters Road, che parte da Tottenham High Road per raggiungere l'A1 a Holloway. \u00c8 inoltre parte del distretto postale di South Tottenham."}
{"id": "3326407", "revid": "287204", "url": "https://it.wikipedia.org/wiki?curid=3326407", "title": "Famiglie Evangeliche", "text": ""}
{"id": "3326410", "revid": "125651302", "url": "https://it.wikipedia.org/wiki?curid=3326410", "title": "Hornsey", "text": "Hornsey \u00e8 un quartiere situato nell'area di North London, nel borgo londinese di Haringey, circa 10 chilometri a nord-est di Charing Cross.\nQuello che oggi \u00e8 un semplice quartiere, fu un tempo un'autonoma parrocchia e poi un comune del Middlesex, col nome di Borgo municipale di Hornsey. La chiesa locale viene gi\u00e0 citata in documenti del 1291. Nel corso dell'Ottocento il territorio sub\u00ec una drammatica e rapidissima urbanizzazione. Il municipio fu soppresso con la riforma del 1965 che diede vita a Haringey. Infatti, Harringay e Haringey erano antichi nomi per Hornsey e tutti gli tre nomi condividono la stessa etimologia."}
{"id": "3326412", "revid": "169529", "url": "https://it.wikipedia.org/wiki?curid=3326412", "title": "Crouch End", "text": "Crouch End \u00e8 un quartiere situato nell'area di North London, nel borgo londinese di Haringey, circa 10 chilometri a nord-est di Charing Cross. La zona copre un'antica piccola valle circondata da Muswell Hill, Harringay, Finsbury Park e Highgate.\nStoria.\nQuello che oggi \u00e8 un semplice quartiere, fu un tempo parte del Borgo municipale di Hornsey. La chiesa locale viene gi\u00e0 citata in documenti del 1291. Nel corso dell'Ottocento il territorio sub\u00ec una drammatica e rapidissima urbanizzazione. Il quartiere si presenta oggi come una zona di classe media, con un'architettura molto curata e tipica, e una vivace attivit\u00e0 intellettuale che comprende anche una scuola d'arte e di musica.\nCollocazione.\nCrouch End si trova in una valle fra Harringay ad est, Hornsey, Muswell Hill e Wood Green a nord, Finsbury Park e Archway a sud mentre a ovest si affaccia su Highgate.\n\"Crouch End\" \u00e8 un termine che molto probabilmente deriva dalla voce latina \"crux\", che potrebbe fare riferimento ad un incrocio oppure alla forma stessa di una croce, unita alla parola inglese \"end\", cio\u00e8 \"termine\". L'etimologia potrebbe dunque far pensare a \"fine della croce\" o \"termine dell'incrocio\". Si pensa che la prima ipotesi sia quella con pi\u00f9 fondamento, considerando che il sito sorge sulla sommit\u00e0 inferiore di una vallata, i cui punti di riferimento un tempo potevano essere disposti lungo un'immaginaria croce. Dove oggi si trova la torre con l'orologio un tempo esisteva Crouch Hall.\nStoria.\nCrouch End \u00e8 cresciuto come un piccolo villaggio di frazione lungo la strada medievale che collegava Londra al nord. In questo periodo fu governata come se fosse una frazione del quartiere di Hornsey, che divenne parrocchia intorno agli inizi del Trecento. Quest'area un tempo parecchio boscosa e palustre era caratteristica per il numero di fattorie e villette, una delle quali era Crouch Hall, costruita probabilmente nel tardo Seicento, al crocevia di quel che poi \u00e8 diventato meglio conosciuto come Crouch End. \nCrouch End rimase rurale fino quasi al 1880, probabilmente a causa della mancanza di un'adeguata rete fognaria [citazione necessaria]. Ampie parti sono rimaste di propriet\u00e0 privata, inibendone lo sviluppo. Ad ogni modo, l'avvento delle linee ferroviarie ha cambiato significativamente l'area. Nel 1887 ci sono state sette stazioni ferroviarie nella zona.\nCrouch End divenne un quartiere prospero e borghese a causa di un afflusso di soprattutto gli impiegati che potevano facilmente commutare alla citt\u00e0. Le grandi case dismesse o in rovina vennero sostituite con abitazioni pi\u00f9 confortevoli per sottostare alle esigenze di una popolazione locale di media classe; nel contempo, numerosi parchi pubblici furono aperti e fu disposta, inoltre, una serie di nuove strade e viali, come l'a Elder Avenue e Weston Park.\nCrouch End si espanse notevolmente nel tardo periodo vittoriano e la maggior parte delle attuali strade sono state costruite nel tardo XIX secolo.\nEntro la met\u00e0 degli anni Trenta del Novecento, a Crouch End fu costruito un centro commerciale che includeva un Teatro dell'Opera nel mezzo del periodo della Topsfield Parade.\nFino al 1965, Crouch End era amministrativamente parte del Borgo municipale di Hornsey. Nel 1966, quando il governo locale a Londra \u00e8 stata riorganizzato, Hornsey \u00e8 stata fusa con i comuni di Wood Green e Tottenham. Crouch End divenne cos\u00ec parte del distretto londinese di Haringey.\nNegli anni del dopoguerra Crouch End ha ottenuto un raggruppamento sociale pi\u00f9 misto e a livello di fornitura di alloggi sociali ha visto la crescita di case popolari in ed intorno a Crouch End in Hornsey Vale (conosciuto come Abissinia) e Hornsey stesso. Molte delle case nella zona lay vuota dopoguerra e molti sono stati acquistati a basso costo da parte di proprietari speculative che poi li lasciano fuori per le popolazioni studentesche crescita del Mountview e scuole d'arte Hornsey. L'area divenne noto come terra studente monolocale per diversi decenni nei primi anni '80 fino gentrification della zona ha cambiato il profilo sociale [citazione necessaria] ed \u00e8 diventato progressivamente pi\u00f9 classe media. Alla fine molte case divennero cos\u00ec altamente prezzo che la classe operaia \u00e8 diventata lentamente emarginati ei loro figli non sono in grado di permettersi di vivere nella zona si allontan\u00f2 . Questi cambiamenti sociali potrebbe essere visto dai cambiamenti nei tipi del negozio per il periodo ; gentrification portato agenzie immobiliari in massa fino a quando il ritmo rallentato e questo \u00e8 stato sostituito da up-market stabilimenti e pavimentazione di tipo caff\u00e8.\nTrasporti.\nAutobus.\nW3, W5, W7, 41, 91"}
{"id": "3326417", "revid": "767487", "url": "https://it.wikipedia.org/wiki?curid=3326417", "title": "Wood Green", "text": "Wood Green \u00e8 un quartiere situato nell'area di North London, nel borgo londinese di Haringey, circa 10 chilometri a nord-est di Charing Cross.\nAnticamente il nome completo era \"Tottenham Wood Green\", essendo la zona niente meno che il parco di Tottenham. Nel 1896 tuttavia la zona, trasformatasi in un affollato centro residenziale a causa dell'intensa e rapida urbanizzazione dovuta all'industrializzazione, fu eretta a specifico comune col nome di Borgo municipale di Wood Green. Il municipio fu soppresso nel 1965, allorquando fu creato Haringey.\nLa zona \u00e8 servita da una fermata della metropolitana e dalla stazione ferroviaria di Alexandra Palace."}
{"id": "3326424", "revid": "154893", "url": "https://it.wikipedia.org/wiki?curid=3326424", "title": "Ekamanganese", "text": ""}
{"id": "3326425", "revid": "125651321", "url": "https://it.wikipedia.org/wiki?curid=3326425", "title": "Harringay", "text": "Harringay \u00e8 un quartiere situato nell'area di North London, nel borgo londinese di Haringey, circa 9 chilometri a nord-est di Charing Cross.\nQuartiere con una vivacissima attivit\u00e0 commerciale, Harringay \u00e8 attraversata da un canale artificiale chiamato New River. Situato anticamente al confine fra i municipi di Tottenham e di Hornsey, al momento della fusione fra questi due nel 1965 una storpiatura del suo nome diede il nome al nuovo unico borgo di Haringey.\nIl quartiere stato sviluppato nel XIX secolo e addotato l'antico nome del quartiere prossimo di Hornsey, con quale condivida la stessa etimologia."}
{"id": "3326426", "revid": "154893", "url": "https://it.wikipedia.org/wiki?curid=3326426", "title": "Masurio", "text": ""}
{"id": "3326429", "revid": "986213", "url": "https://it.wikipedia.org/wiki?curid=3326429", "title": "Dorotea Guglielmina di Sassonia-Zeitz", "text": "Biografia.\nEra l'unica figlia sopravvissuta del duca Maurizio Guglielmo di Sassonia-Zeitz (1664\u20131718), e di sua moglie Maria Amalia di Brandeburgo (1670\u20131739), figlia del langravio Federico Guglielmo I di Brandeburgo. Nel 1710 anche l'ultimo dei suoi fratelli mor\u00ec, e cos\u00ec divenne, dopo la morte del padre, l'ultimo membro superstite della casata di Sassonia-Zeitz.\nSpos\u00f2 a Zeitz, il 27 settembre 1717, il langravio Guglielmo VIII d'Assia-Kassel (1682\u20131760).\nLa regina Carolina di Gran Bretagna rifer\u00ec alla duchessa d'Orleans che la langravia era \" davvero brutta e soffriva inoltre di mal di testa.\"\nIl suo stato mentale peggior\u00f2 e dal 1725 non apparve pi\u00f9 in pubblico. La prima figura femminile a corte era la favorita del langravio Christine von Bernhold, che mantenne tale status anche in presenza della langravia, ottenendo il titolo di contessa Bernhold von und zu Eschau.\nDiscendenza.\nDorotea Guglielmina e Guglielmo ebbero tre figli:"}
{"id": "3326431", "revid": "1097011", "url": "https://it.wikipedia.org/wiki?curid=3326431", "title": "Borgo municipale di Hornsey", "text": "Il Borgo municipale di Hornsey fu un comune inglese del Middlesex esistito fra il 1867 e il 1965.\nL'autorit\u00e0 municipale fu istituita in due fasi fra il 1865 e il 1867 succedendo alla parrocchia di Hornsey, e guadagn\u00f2 lo status di distretto urbano nel 1894 e di vero e proprio municipio nel 1903. Esteso per 11\u00a0km\u00b2, aveva una popolazione di 72.000 abitanti ad inizio del Novecento e di 98.000 residenti nei primi anni Sessanta. \nIl palazzo municipale fu costruito nel 1933-1935 e rappresenta, almeno per il Regno Unito, un insolito caso di architettura modernista. Attualmente l'edificio versa in disuso, dato che nel 1965 il municipio fu soppresso ed and\u00f2 a fondersi in Haringey."}
{"id": "3326432", "revid": "124808", "url": "https://it.wikipedia.org/wiki?curid=3326432", "title": "A.S. Indagine a Berlino", "text": ""}
{"id": "3326433", "revid": "1297028", "url": "https://it.wikipedia.org/wiki?curid=3326433", "title": "Borgo municipale di Wood Green", "text": "Il Borgo municipale di Wood Green fu un comune inglese del Middlesex esistito fra il 1888 e il 1965.\nPrima della sua istituzione, la municipio di Wood Green era null'altro che un quartiere di Tottenham. Le pressioni autonomistiche dei residenti portarono dapprima a creare un'autorit\u00e0 locale, poi un distretto urbano nel 1894 e un vero e proprio municipio nel 1933. Esteso per 6\u00a0km\u00b2, aveva una popolazione di 42.000 abitanti ad inizio Novecento e di 98.000 residenti nei primi anni sessanta. \nNel 1965 il municipio fu soppresso ed and\u00f2 a fondersi in Haringey."}
{"id": "3326436", "revid": "1297028", "url": "https://it.wikipedia.org/wiki?curid=3326436", "title": "Borgo municipale di Tottenham", "text": "Il Borgo municipale di Tottenham fu un comune inglese del Middlesex esistito fra il 1850 e il 1965.\nL'autorit\u00e0 municipale fu istituita succedendo alla parrocchia di Tottenham, e guadagn\u00f2 lo status di distretto urbano nel 1894 e di vero e proprio municipio nel 1934, anche se fin dal 1888 aveva dovuto subito la secessione di Wood Green. Esteso per 12\u00a0km\u00b2, aveva una popolazione di 102.000 abitanti ad inizio Novecento e di 113.000 residenti nei primi anni sessanta. \nIl palazzo municipale di Tottenham divenne, dato che nel 1965 il municipio fu soppresso ed and\u00f2 a fondersi in Haringey, la sede del nuovo ente che incorpor\u00f2 Hornsey e Wood Green."}
{"id": "3326447", "revid": "1494169", "url": "https://it.wikipedia.org/wiki?curid=3326447", "title": "Flatley", "text": ""}
{"id": "3326448", "revid": "203463", "url": "https://it.wikipedia.org/wiki?curid=3326448", "title": "Alexander MacDonnell", "text": ""}
{"id": "3326460", "revid": "1543377", "url": "https://it.wikipedia.org/wiki?curid=3326460", "title": "Chiesa dei Santi Bartolomeo e Stefano (Bergamo)", "text": "La chiesa dei Santi Bartolomeo e Stefano \u00e8 un luogo di culto cattolico situato a Bergamo, sulla parte terminante del \"Sentierone\", con il lato destro che si affaccia su via Torquato Tasso. La chiesa conserva la pala Martinengo che \u00e8 il pi\u00f9 grande dipinto di Lorenzo Lotto.\nStoria.\nLa grande chiesa di santo Stefano venne distrutta l'11 novembre 1561 per la realizzazione delle mura venete. I numerosi frati che abitavano il convento si dispersero nelle comunit\u00e0 della penisola, restarono solo in otto ospiti presso la chiesa di san Bernardino. Il 14 agosto 1572, occuparono la piccola chiesa di San Bartolomeo e alcune piccole abitazioni grazie alla bolla papale di Pio V del 1571, che concedeva loro la Prepositura di San Bartolomeo precedentemente occupata dai monaci dell'Ordine degli Umiliati fino dal 1293, ordine poi soppresso. La chiesa fu quindi intitolata ai due santi: San Bartolomeo e Stefano.\nCon la costruzione del nuovo edificio furono posizionate le opere che erano state salvate da quello antico, anche se alcune parti erano state perse e il doverle adattare alla nuova locazione cre\u00f2 un grave danno. La grande tavola di Lorenzo Lotto detta Pala Martinengo, capolavoro del soggiorno bergamasco del pittore veneziano, venne posizionata nel catino absidale cercando di ricreare l'originale locazione.\nLa chiesa venne riedificata tra il 1604 al 1624 su disegno di Antonio Maria Caneva seguendo le indicazioni della controriforma.\nDescrizione.\nEsterno.\nLa chiesa \u00e8 posta al termine del Sentierone all'incrocio con via Tasso, e si presenta con una facciata in stile neoclassico realizzata su progetto di Giovanni Cuminetti solo nel 1897. La facciata si sviluppa su due livelli divisi da una cornice marcapiano modanata. L'ingresso centrale \u00e8 preceduto da un pronao composto da due colonne ioniche che sostengono il timpano. Sopra il portone vi \u00e8 una lunetta affrescata da Luigi Galizzi raffigurante \"Maria che consegna il Rosario a san Domenico con santa Caterina da Siena\". Sempre nella parte inferiore poste in due nicchie vi sono le statue raffiguranti \"san Francesco\" e \"san Domenico\", di Giovanni Avogadri (1885 - 1971).\nInterno.\nL'interno si presenta a un'unica navata con cinque cappelle su ogni lato. L'ampio presbiterio \u00e8 sopraelevato, terminante nell'abside con il coro ligneo a pianta semiottagonale dove nella parte superiore \u00e8 posizionata la grande pala lottesca.\nIl soffitto \u00e8 completamente affrescato a opera del pittore veneto Mattia Bortoloni nel 1749 e terminato due anni dopo dal pittore bellunese Gaspare Diziani a causa della morte del Bortoloni, che prosegu\u00ec e ultim\u00f2 l'opera senza modificarla, studiando gli abbozzi preparatori. Il dipinto \u00e8 detto \"Cielo Domenicano\" e raffigura il santo in \"ascesa alla Santissima Trinit\u00e0\", il \"Sacrificio di Isacco\" e la \"Gloria del Santissimo Sacramento\". Il dipinto conferisce all'aula una maggiore altezza e profondit\u00e0 integrandosi perfettamente e in maniera armoniosa alle volte illusorie dipinte.\nLa trasfigurazione pittorica del bolognese Francesco Monti sulla cupola \u00e8 ben integrata con le cornici architettoniche delle lunette; ricca e vasta \u00e8 la superficie parietale trattata a \"treillages\". Pure raffinata \u00e8 la lavorazione degli ovali allungati con fastigi asimmetrici e le esili cornici che ornano con un intreccio architettonico i 15 \"Misteri\" in monocromo del pittore Giuseppe Antonio Orelli affrescati nel 1757. Muzio firma questo intervento, ma le altre cappelle presentano una \"decorazione\" frutto del lavoro di bottega con gli ovali asimmetrici e i disegni architettonici delle volte.\nUn esempio di completa fusione tra pittura e scultura \u00e8 la rinnovata cappella della Madonna del Rosario, mentre la cappella di fronte dedicata a san Domenico, ospita il dipinto di Enea Salmeggia \"Madonna del Rosario con i santi Domenico e Caterina da Siena\" posto nella cappella solo nel 1862 e eseguito nel 1605 e i cui \"stucchi\" di Muzio Camuzio datati 1752 sono firmati su un nastrino nella parete destra \u00ab\u00bb\nLa sagrestia conserva opere di rilievo tra cui la statua della Madonna della rosa del 1440 opera dello scultore Ardigino de Bustis."}
{"id": "3326461", "revid": "439868", "url": "https://it.wikipedia.org/wiki?curid=3326461", "title": "Chiesa di San Bartolomeo (Bergamo)", "text": ""}
{"id": "3326463", "revid": "767487", "url": "https://it.wikipedia.org/wiki?curid=3326463", "title": "Un 32 ao\u00fbt sur terre", "text": "Un 32 ao\u00fbt sur terre (titolo internazionale August 32nd on Earth) \u00e8 un film del 1998 scritto e diretto da Denis Villeneuve, all'esordio nella regia di un lungometraggio.\n\u00c8 stato presentato in molti festival internazionali, in particolare nella sezione Un Certain Regard al 51\u00ba Festival di Cannes e al Festival internazionale del film francofono di Namur, dove ha vinto il premio per il miglior film.\nHa ricevuto sette candidature ai Jutra Awards, vincendo il premio per il miglior attore con Alexis Martin.\nTrama.\nSimone \u00e8 coinvolta in un grave incidente automobilistico. Questo evento la spinge a decidere di avere un bambino, unica possibilit\u00e0 di dare un senso alla propria esistenza. Sceglie come potenziale padre del bambino il suo migliore amico Philippe, il quale accetta esclusivamente a patto di concepirlo in un deserto.\nDistribuzione.\nIl film \u00e8 stato presentato al 51\u00ba Festival di Cannes nella sezione Un Certain Regard e al Toronto International Film Festival ed \u00e8 inedito in Italia."}
{"id": "3326467", "revid": "1751024", "url": "https://it.wikipedia.org/wiki?curid=3326467", "title": "Coca-Cola Music", "text": "Coca-Cola Music \u00e8 il primo EP del gruppo musicale argentino TeenAngels, pubblicato nel 2008, che pubblicizza la marca Coca-Cola."}
{"id": "3326469", "revid": "1543377", "url": "https://it.wikipedia.org/wiki?curid=3326469", "title": "Death God", "text": " \u00e8 un manga scritto e disegnato da Sho Satogane. Si compone di due volumi, editi dalla casa editrice Mag Garden, mentre in Italia la pubblicazione \u00e8 stata curata dalla Star Comics.\nTrama.\nIn quest'epoca misteriose creature vagano per il mondo divorando gli esseri umani. Solamente l'organizzazione shinigami sotto il controllo dell'Oscura Signora ha il potere di fermarli. Ma questo loro compito si trover\u00e0 ben presto davanti ad un insormontabile ostacolo."}
{"id": "3326471", "revid": "1124164", "url": "https://it.wikipedia.org/wiki?curid=3326471", "title": "Pala Martinengo", "text": "La Pala Martinengo \u00e8 un dipinto a olio su tavola (520x250 cm) di Lorenzo Lotto, databile al 1513-1516 e conservato nella chiesa dei Santi Bartolomeo e Stefano a Bergamo. L'opera \u00e8 firmata e datata \"Laurentius / Lotus / M.D.XVI\".\nStoria.\nIl 15 maggio 1513 Lorenzo Lotto era a Bergamo per firmare il contratto di allogazione di una grande pala per l'altare maggiore della chiesa di Santo Stefano e Domenico, la pala rappresenta al centro i due santi, finanziata da Alessandro Martinengo Colleoni, nipote di Bartolomeo Colleoni. Fu ultimata tre anni dopo, nel 1516, come attesta la firma, e fu pagata la straordinaria somma di 500 ducati. Per il committente si trattava di un'operazione tesa a ribadire il prestigio proprio e familiare, rinnovando la tradizione di alte commissioni artistiche come nel caso della vicina Cappella Colleoni. La scelta di un artista veneziano doveva sottolineare il legame di amicizia di Bergamo con la dominante Venezia, dove Martinengo Colleoni, che aveva sposato la veneziana Bianca Mocenigo, risiedeva abitualmente, trascorrendo solo brevi periodi nel castello di Malpaga. \nDifficile sapere come il Lotto fosse venuto a conoscenza della possibile realizzazione di un'opera pubblica in Bergamo, un lavoro sicuramente di prestigio. Un tramite potrebbero essere stati i confratelli domenicani della chiesa nelle Marche, regione in cui Lotto aveva trascorso un periodo. Si potrebbe altres\u00ec considerare la presenza dell'artista a Roma dove potrebbe aver conosciuto Domenico Tasso che lavorava al servizio del papa come servizio postale facendo ritorno a Bergamo proprio nel 1512, e che aveva gi\u00e0 commissionato ad Ambrogio da Fossano la Pala di Santo Spirito. Anche se era ritenuto per questo motivo filo-milanese, al suo ritorno a Bergamo collabor\u00f2 attivamente con l'amministrazione cittadina veneziana. Inoltre il fratello di Domenico, Luigi Tasso era stato vescovo a Recanati, citt\u00e0 che Lotto ben conosceva.\nNel 1561 la chiesa venne distrutta per poter fortificare le mura venete, e la pala con altri pochi arredi venne spostata nella nuova collocazione nella chiesa di San Bartolomeo, nella parte bassa di Bergamo.\nLa pala, la pi\u00f9 grande mai dipinta da Lotto, era anticamente corredata da una predella divisa in tre pannelli raffiguranti \"San Domenico resuscita Napoleone Orsini\", \"Deposizione di Cristo nel sepolcro\" e \"Lapidazione di santo Stefano\", conservati nella pinacoteca dell'Accademia Carrara, mentre la cimasa \u00e8 conservata nel museo di Budapest. Il complesso originale fu smembrato durante uno dei trasferimenti che l'opera sub\u00ec a causa della distruzione della chiesa di Santo Stefano nel 1561.\nDurante il primo conflitto mondiale, la pala fu rimossa, conservata in localit\u00e0 sicura e riposizionata al termine del conflitto per preservarla dai bombardamenti.\nDescrizione e stile.\nIl soggetto principale della tavola \u00e8 la sacra conversazione, con la Madonna col Bambino seduta su un trono circondata da santi, \u00e8 il dipinto pi\u00f9 grande che l'artista esegu\u00ec a Bergamo. Il Lotto era di ritorno da Roma dove aveva presenziato nel 1512, al primo scoprimento della volta della Cappella Sistina, arrivava quindi a Bergamo carico di entusiasmo e di grandiose aspirazioni. La scena \u00e8 ambientata in una grandiosa architettura sacra di gusto bramantesco, con le figure inserite, contrariamente al solito, verso la fuga di colonne della navata, e non sullo sfondo dell'abside, al limite fra l'ombra e la luce, con una volta a botte cassettonata ravvivata ai lati da colonnati. Al centro si apre un tamburo circolare nel soffitto, dove si troverebbe la cupola, impostata su pennacchi con mosaici degli evangelisti, Marco e Giovanni, dando la sensazione di un ambiente che si amplifichi oltre lo spazio dipinto. Qui la struttura \u00e8 aperta verso il cielo, da dove piove la luce e si affacciano due angeli da una balaustra, forse riecheggiando la Camera degli Sposi di Mantegna. Essi reggono festoni e imprese, mentre altri due, con le vesti azzurre che cangiano in oro, stanno volando sopra Maria reggendone la corona. La decifrazione dei simboli, delle allusioni e delle iscrizioni della parte alta (\"Divina Suave\") \u00e8 un'impresa che ha messo alla prova la critica, non pienamente conclusa. Pare che alcuni degli oggetti si ispirino ai simboli criptici della \"Hypnerotomachia Poliphili\", alludendo ai benefici del Regno dei Cieli e del dominio veneziano su Bergamo, di cui il Martinengo era un sostenitore. \"Divina\" sarebbe infatti la giustizia (il cartiglio \u00e8 appeso sopra una spada) e \"soave\" il giogo che penzola, riferito ai Veneziani.\nLa parte inferiore ha uno schema pi\u00f9 tradizionale, con la Madonna sull'alto trono con la base zoomorfa, intagliata con branchie leonine che si ricollegano al leone di san Marco che si affaccia dietro a sinistra, vicino all'evangelista. Dieci santi sono disposti a semicerchio, a partire, a sinistra, da sant'Alessandro, eponimo del committente, che \u00e8 ritratto in una sfolgorante armatura, ricca di riflessi metallici, nel cui volto venne forse inserito il ritratto di Alessandro Martinengo; accanto a lui si trova probabilmente il ritratto della moglie Barbara, raffigurata come la santa.\nSegue Giacomo maggiore, col bastone di pellegrino, san Domenico in posizione preminente a lato del trono, in quanto titolare della chiesa, e san Marco. Dall'altro lato si vedono Caterina d'Alessandria, con la ruota dentata rotta e la palma del martirio, santo Stefano, l'altro titolare della chiesa, sant'Agostino, vestito da vescovo, san Giovanni Battista, ruotato di spalle, e san Sebastiano, con le frecce. In quest'ultimo santo si vede bene la nuova concezione luminosa cinquecentesca, che in nome di un pi\u00f9 accurato realismo ed effetti pi\u00f9 scenografici non esita a lasciare parzialmente in ombra uno dei protagonisti della pala.\nIn basso, ai piedi del trono, si vedono due angioletti che Lotto, con la sua consueta ironia, dipinse mentre giocosamente stanno cercando di distendere un telo.\nAltri scomparti.\nAlla \"Pala Martinengo\" vengono di solito riferiti anche questi scomparti:"}
{"id": "3326474", "revid": "1305772", "url": "https://it.wikipedia.org/wiki?curid=3326474", "title": "Casi \u00c1ngeles en vivo desde el Gran Rex", "text": "S\u00ec pu\u00f2 riferire a:"}
{"id": "3326475", "revid": "1885593", "url": "https://it.wikipedia.org/wiki?curid=3326475", "title": "Alfred Gr\u00fcnfeld", "text": "Biografia.\nStudi\u00f2 con H\u00f6ger e Josef Krej\u010d\u00ed al Conservatorio di Praga e con Theodor Kullak alla \"Neue Akademie der Tonkunst\" a Berlino. Nel 1873 si trasfer\u00ec a Vienna dove ricevette il titolo di \"Kammervirtuose\". Fece poi giri di concerti in Europa e negli Stati Uniti.\nDurante una visita in Germania, Gr\u00fcnfeld venne insignito del titolo di pianista di corte dall'imperatore Guglielmo I di Germania. Dal 1897 divenne professore del Conservatorio di Vienna.\nEgli fu il primo pianista a realizzare una registrazione discografica ed \u00e8 stato realizzato un CD con alcune di queste registrazioni storiche.\nLa sua casa di Vienna in Getreidemarkt 10, riporta una targa commemorativa. La sua tomba si trova al cimitero Zentralfriedhof di Vienna.\nAnche suo fratello, Heinrich Gr\u00fcnfeld fu un musicista.\nOpere.\nFra le sue opere meritano una menzione i seguenti pezzi per pianoforte:"}
{"id": "3326480", "revid": "380453", "url": "https://it.wikipedia.org/wiki?curid=3326480", "title": "Campionato indonesiano di pallavolo maschile", "text": "Il campionato indonesiano di pallavolo maschile \u00e8 un torneo per club dell'Indonesia ed \u00e8 posto sotto l'egida della Federazione pallavolistica dell'Indonesia.\nLa massima serie del campionato \u00e8 denominata \"Proliga\" e la prima edizione \u00e8 stata giocata nell'annata 2001-02. Tra i club pi\u00f9 rappresentativi il Jakarta BNI 46 e il Surabaya Samator."}
{"id": "3326486", "revid": "85053", "url": "https://it.wikipedia.org/wiki?curid=3326486", "title": "Marina militare britannica", "text": ""}
{"id": "3326488", "revid": "51032", "url": "https://it.wikipedia.org/wiki?curid=3326488", "title": "Rinopiteco bruno", "text": ""}
{"id": "3326489", "revid": "1793900", "url": "https://it.wikipedia.org/wiki?curid=3326489", "title": "San Girolamo penitente (Lotto Allentown)", "text": "San Girolamo penitente \u00e8 un dipinto a olio su tela (30,9x32 cm) di Lorenzo Lotto, databile al 1515 e conservato nell'Allentown Art Museum ad Allentown (Pennsylvania). L'opera \u00e8 firmata sulla roccia vicino al santo e risale al periodo bergamasco del pitrore.\nStoria.\nL'opera, che la data colloca all'inizio del periodo bergamasco del pittore, fu commissionata da Domenico Tasso, conte e cavaliere apostolico, per la sua nuova abitazione in Via Pignolo a Bergamo, risulta fosse collocata nella sala dove erano esposte tele raffiguranti santi romiti. L'artista aveva conosciuto a Roma il Tasso durante la sua attivit\u00e0 di servizio postale pontificio, e forse fu proprio il Tasso a portarlo a Bergamo dove visse ben tredici anni realizzando molte opere sia di carattere sacro che privato. Nel XVIII secolo gli eredi del Tasso si trovarono in una grave situazione economica che li obblig\u00f2 a vendere le tele che erano di propriet\u00e0 della famiglia, probabilmente per questo furono perse le tracce dei lavori dell'artista veneziano per ritrovarli sul mercato antiquario, mentre altri non sono rintracciabili. &lt;br&gt;La tela fu acquistata da Samuel H. Kress, che poi la don\u00f2 al museo della cittadina statunitense nel 1960.\nDescrizione e stile.\nLotto dipinse almeno sei versioni del \"San Girolamo\", un santo molto richiesto quale simbolo di sapienza cristiana. \u00c8 raffigurato in ginocchio davanti al crocifisso in posizione di penitente, mentre sta per colpirsi il petto con la pietra. Vicino a lui si trova l'immancabile leone addomesticato, mentre sulla roccia a destra si trova abbandonata la veste da cardinale.\nIl paesaggio si rif\u00e0 ai modi umbri che Lotto aveva avuto modo di ammirare nel contatto diretto con Raffaello a Roma. La luce sul santo per\u00f2 \u00e8 forte ed incidente di matrice veneziana influenzata dall'esempio di D\u00fcrer. Piccole vignette nello sfondo mostrano scene del cammino spirituale del santo."}
{"id": "3326490", "revid": "51032", "url": "https://it.wikipedia.org/wiki?curid=3326490", "title": "Scimmia dal naso camuso", "text": ""}
{"id": "3326491", "revid": "1305772", "url": "https://it.wikipedia.org/wiki?curid=3326491", "title": "Calandrelli", "text": ""}
{"id": "3326493", "revid": "287204", "url": "https://it.wikipedia.org/wiki?curid=3326493", "title": "Leo Fall", "text": "Biografia.\nNato con il nome di Leopold Fall, ricevette i primi insegnamenti musicali dal padre Moritz (1848\u20131922), un direttore di banda e compositore che si trasfer\u00ec a Berlino. Il giovane Fall studi\u00f2 al Conservatorio di Vienna prima di tornare in famiglia a Berlino, citt\u00e0 piena di vita musicale. A Vienna studi\u00f2 con Robert Fuchs e Johann Nepomuk Fuchs. Nel 1895 inizi\u00f2 la carriera di direttore d'orchestra nel teatro dell'operetta di Amburgo ed inizi\u00f2 a comporre questo genere di spettacoli teatrali. Dal 1904 si dedic\u00f2 completamente alla composizione di operette. Ebbe minor successo del suo connazionale contemporaneo Franz Leh\u00e1r, egli fu tuttavia in grado di produrre opere melodiose e ben orchestrate. Dopo aver lavorato a Berlino, Amburgo e Colonia si stabil\u00ec a Vienna nel 1906, fino alla morte. \nLa sua tomba si trova al cimitero Zentralfriedhof di Vienna.\nLe sue operette pi\u00f9 note sono, in lingua inglese:\nNel Teatro La Fenice di Venezia il 12 febbraio 1921 avviene la prima di \"La rosa di Stambul\" con Ines Lidelba Fronticelli ed Alfredo Orsini ed il 15 febbraio 1922 la prima di \"Il caro Agostino\" diretto da Michele Serpieri per la Grande Compagnia di Opere Comiche ed Operette.\n\"La bella Risette\" il 9 gennaio 1914 va in scena anche al Teatro Reinach di Parma;\nLa sua opera \"Der goldene Vogel\", la cui prima venne data a Dresda nel 1920 con Richard Tauber e Elisabeth Rethberg ebbe meno successo.\nAmmalatosi di cancro, muore nel sonno il 16 settembre 1925 all'et\u00e0 di 52 anni.\nOpere per il teatro.\nOpere:\nOperette:"}
{"id": "3326495", "revid": "767487", "url": "https://it.wikipedia.org/wiki?curid=3326495", "title": "Intersport Heilbronn Open 2011", "text": "L'Intersport Heilbronn Open 2011 \u00e8 stato un torneo professionistico di tennis maschile giocato sul cemento. \u00c8 stata la 24\u00aa edizione del torneo, che fa parte dell'ATP Challenger Tour nell'ambito dell'ATP Challenger Tour 2011. Si \u00e8 giocato a Talheim in Germania dal 24 al 30 gennaio 2011.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n Bastian Knittel ha battuto in finale Daniel Brands, 7\u20136(4), 7\u20136(5)\nDoppio.\n Jamie Delgado / Jonathan Marray hanno battuto in finale Frank Moser / David \u0160koch, 6\u20131, 6\u20134"}
{"id": "3326497", "revid": "757396", "url": "https://it.wikipedia.org/wiki?curid=3326497", "title": "Dejan Radonji\u0107", "text": ""}
{"id": "3326498", "revid": "287204", "url": "https://it.wikipedia.org/wiki?curid=3326498", "title": "Dejan Radonjic", "text": ""}
{"id": "3326505", "revid": "247222", "url": "https://it.wikipedia.org/wiki?curid=3326505", "title": "Cheaters - Tradimenti", "text": "Cheaters \u2013 Tradimenti \u00e8 un reality show statunitense prodotto da The CW Plus e in onda dal 2000, che si propone di documentare, tramite filmati ripresi dagli investigatori del programma, i tradimenti delle coppie statunitensi. Lo show \u00e8 ripreso per la maggior parte degli episodi in Texas. Nel mese di settembre del 2010 \u00e8 stato annunciato l'inizio delle riprese degli episodi che costituiranno l'undicesima stagione dello show.\nStoria.\nLo show, creato da Bobby Goldstein, fece il suo debutto nel 2000. Fino al 2003 il presentatore era uno dei produttori del programma, Tommy Habeeb, ma in seguito ad un litigio con la produzione decise di lasciare lo show. A lui subentra, dal 2004 fino al 2012 Joey Greco. Dalla stagione 13 subentra come presentatore Clark James Gable.\nStruttura.\nUna persona si rivolge al programma quando teme che il suo compagno o compagna stia portando avanti una relazione con un'altra persona. Una volta ricevuti maggiori dettagli, gli investigatori di \"Cheaters\" filmano, a sua insaputa, le azioni del \"sospettato\". Nel momento in cui i filmati provano l'esistenza di un'altra relazione, lo show entra nel secondo segmento: il confronto. Quando gli investigatori rintracciano il \u2018'traditore'\u2019 con l'amante, questo/a viene accerchiato/a dal presentatore e da un gruppo di cameramen, oltre che dalla persona tradita, mostrando le immagini e video che inchiodano la sua infedelt\u00e0. Molto spesso i \"traditori\" reagiscono in maniera violenta nei confronti del presentatore e della troupe.\nCritiche.\nNel 2002 il giornale Houston Press intervist\u00f2 alcuni protagonisti dello show i quali affermarono di essere stati pagati per fingere il tradimento.\nCensure.\nL'uso di parolacce o di termini non appropriati per la televisione \u00e8 molto frequente nello show: per questo motivo, nella versione statunitense le espressioni improprie vengono censurate, oltre che col classico bip, anche attraverso l'offuscamento della bocca. Il doppiaggio italiano del reality, invece, non prevede la censura delle parolacce."}
{"id": "3326507", "revid": "827882", "url": "https://it.wikipedia.org/wiki?curid=3326507", "title": "Ritratto di Giovanni Agostino della Torre con il figlio Niccol\u00f2", "text": "Il Ritratto di Giovanni Agostino della Torre con il figlio Niccol\u00f2 \u00e8 un dipinto a olio su tela (85x68,2\u00a0cm) di Lorenzo Lotto, datato 1515 e conservato nella National Gallery a Londra. L'opera \u00e8 firmata e datata \"L.[aurentius] Lotus P.[inxit] / 1515\".\nStoria.\nSi tratta con tutta probabilit\u00e0 del primo ritratto dipinto da Lotto a Bergamo. Iscrizioni sparse all'interno del dipinto hanno permesso di identificare i personaggi nei notabili locali Giovanni Agostino della Torre e suo figlio Niccol\u00f2, che esercitavano l'attivit\u00e0 medica in Bergamo e quella di farmacisti con una bottega sulla Piazza Vecchia, dove vendevano il vetriolo di ferro estratto nella localit\u00e0 fucina a Gandellino in alta val Seriana. Giovanni Agostino aveva acquistato un palazzo di fronte alla chiesa di san Cassiano a fianco di quella detta dell'Arciprete, identificato in palazzo Scotti.\nI loro discendenti tennero l'opera fino al 1812, quando fu venduta sul mercato antiquario. Nel 1863 Giovanni Morelli sugger\u00ec ai curatori della National Gallery di acquistarlo.\nAlcune manomissioni e restauri impropri, soprattutto nella figura di Niccol\u00f2, hanno compromesso la piena leggibilit\u00e0 del dipinto.\nDescrizione e stile.\nRispetto ai ritratti trevigiani di circa dieci anni prima, Lotto aggiorn\u00f2 la propria arte ampliando l'inquadratura dei personaggi, ritraendoli a mezza figura fino al bacino e collocandoli in una stanza privata, vicino a una scrivania colma di oggetti. L'uomo in primo piano \u00e8 il padre, allora sessantenne, che faceva parte del Collegio dei medici locale. La sua attivit\u00e0 \u00e8 richiamata dal pesante libro che, senza sforzo apparente, regge semiaperto con la sinistra, su cui si trova l'etichetta \"Galienus\", mentre nel documento che regge con la destra, assieme a un fazzoletto bianco su cui si \u00e8 appoggiata una mosca, \u00e8 chiamato \"Esculapio dei medici\" (\"Medicorum Esculapio / Joanni Augustino Ber/gomatj\" e sul foglio retrostante \"Consiliere...\"). Nel 1510 fu eletto prima del College of Physicians cittadino, incarico che mantenne fino alla sua morte. Alcuni dettagli dell'abbigliamento chiariscono la sua alta posizione sociale, come gli anelli o la fibbia preziosa, anche se nel complesso si mantiene su toni di elegante sobriet\u00e0. La mosca \u00e8 forse una citazione di un'opera perduta di D\u00fcrer, la \"Madonna del Rosario\".\nA destra si trova suo figlio Niccol\u00f2, indossante un cappello nero con tesa rivoltata, secondo la moda del tempo. Ha la barba lunga e i capelli bruni che ricadono sulle spalle, in fini increspature magistralmente rese dall'effetto sfocato. La lettera sul tavolo vicino al personaggio lo definisce \"amico\" del Lotto stesso (\"Dno Nicolao de la Tur/re nobili bergomon/atj amico sing.mo / Bg.mj\"). La figura del figlio appare leggermente pi\u00f9 grande di quella del padre, tanto che alcuni l'hanno anche proposta come aggiunta successiva, forse autografa del pittore, eseguita magari a distanza di qualche anno, considerazioni possibili essendo morto nel 1516 l'Agostino, quando il Niccol\u00f2 aveva solo 33 anni.\nLa luce del ritratto \u00e8 morbida, quasi raffaellesca, con una squisita natura morta sulla scrivania che testimonia un vivido gusto per il dettaglio accurato."}
{"id": "3326510", "revid": "2110845", "url": "https://it.wikipedia.org/wiki?curid=3326510", "title": "Francesco Cossu", "text": ""}
{"id": "3326515", "revid": "287204", "url": "https://it.wikipedia.org/wiki?curid=3326515", "title": "Didac Vila", "text": ""}
{"id": "3326517", "revid": "599013", "url": "https://it.wikipedia.org/wiki?curid=3326517", "title": "Igor Koko\u0161kov", "text": ""}
{"id": "3326518", "revid": "287204", "url": "https://it.wikipedia.org/wiki?curid=3326518", "title": "Igor Kokoskov", "text": ""}
{"id": "3326519", "revid": "179980", "url": "https://it.wikipedia.org/wiki?curid=3326519", "title": "Marlos Romero Bonfim", "text": ""}
{"id": "3326524", "revid": "228587", "url": "https://it.wikipedia.org/wiki?curid=3326524", "title": "Antonio Zamengo", "text": " \nBiografia.\nSi \u00e8 laureato in giurisprudenza presso l'Universit\u00e0 di Padova e ha insegnato all'I.T.C. di Feltre (BL).\nAltri progetti.\nLo Zamengo ha inoltre pubblicato testi in inglese tra cui \"Italian-English\", two languages, two cultures'."}
{"id": "3326531", "revid": "1543377", "url": "https://it.wikipedia.org/wiki?curid=3326531", "title": "Raymond Robert Forster", "text": "Biografia.\nFin da giovane appassionato della natura, durante gli studi alla Victoria University of Wellington pubblic\u00f2 i suoi primi studi sui ragni ancora diciottenne.\nHa percorso in lungo e in largo la Nuova Zelanda per arricchire le collezioni di aracnidi e insetti del \"Museo Nazionale di Wellington\", di cui \u00e8 stato entomologo dal 1940 al 1947.\nHa pubblicato oltre 100 studi soprattutto sui ragni, fra i quali spicca un'opera in 6 volumi sui ragni della Nuova Zelanda in collaborazione con altri autori\nHa raccolto e descritto centinaia di specie di ragni endemici della Nuova Zelanda; nel 1961 \u00e8 stato eletto Fellow della Royal Society neozelandese ricevendone i pi\u00f9 alti riconoscimenti per i suoi studi in campo zoologico.\nNella descrizione delle specie il suo nome \u00e8 abbreviato in Forster e si ritiene abbia descritto, anche come coautore, ben 5 famiglie, 111 generi e 670 specie."}
{"id": "3326536", "revid": "212348", "url": "https://it.wikipedia.org/wiki?curid=3326536", "title": "Campionati europei di canottaggio 1931", "text": "I Campionati europei di canottaggio 1931 si disputarono a Parigi (Francia) e furono la XXXII edizione dei Campionati europei di canottaggio."}
{"id": "3326537", "revid": "525063", "url": "https://it.wikipedia.org/wiki?curid=3326537", "title": "Posate", "text": ""}
{"id": "3326538", "revid": "290948", "url": "https://it.wikipedia.org/wiki?curid=3326538", "title": "Gemme", "text": ""}
{"id": "3326544", "revid": "246027", "url": "https://it.wikipedia.org/wiki?curid=3326544", "title": "Tanek", "text": ""}
{"id": "3326546", "revid": "158913", "url": "https://it.wikipedia.org/wiki?curid=3326546", "title": "Mrs. Brown", "text": ""}
{"id": "3326549", "revid": "144796", "url": "https://it.wikipedia.org/wiki?curid=3326549", "title": "Federico Borromeo (cardinal segretario di Stato)", "text": ""}
{"id": "3326551", "revid": "110157", "url": "https://it.wikipedia.org/wiki?curid=3326551", "title": "Aum\u00fchle", "text": "Aum\u00fchle \u00e8 un comune di abitanti dello Schleswig-Holstein, situato a circa 20 chilometri a est di Amburgo, in Germania.\nAppartiene al circondario del ducato di Lauenburg ed \u00e8 parte dell'Amt Hohe Elbgeest.\nAppartiene al comune la frazione di Friedrichsruh dove, il 30 luglio 1898, mor\u00ec lo statista tedesco Otto von Bismarck e il 24 dicembre 1980 Karl D\u00f6nitz."}
{"id": "3326557", "revid": "287204", "url": "https://it.wikipedia.org/wiki?curid=3326557", "title": "Susanna e i vecchioni (Lotto)", "text": "Susanna e i vecchioni \u00e8 un dipinto a olio su tavola (66x51 cm) di Lorenzo Lotto, datato 1517 e conservato negli Uffizi di Firenze. \u00c8 firmato e datato \"Lotus Pictor 1517\".\nStoria.\nLa data fa collocare il dipinto durante il soggiorno bergamasco, probabilmente eseguito per un committente privato, come si confaceva al formato e al tono della narrazione.\nLa storia nota del dipinto risale a tempi recentissimi, quando era nella collezione Benson a Londra e pass\u00f2 ad Alessandro Contini Bonacossi. Dopo la morte di quest'ultimo venne acquistato dallo Stato nel 1975 per 750 milioni di lire, nonostante una decina d'anni prima fosse stata scartato dalla cernita della collezione Contini Bonacossi, oggi in una sezione a parte dello stesso museo.\nSi \u00e8 ipotizzato che in origine potesse essere la custodia di un ritratto.\nDescrizione e stile.\nNell'Antico testamento si raccontano le vicende di Susanna, casta sposa di un certo Ioak\u00ecm, che venne insidiata da due ospiti del marito venuti per discutere di questioni giuridiche. Mentre la donna passeggiava in giardino con due ancelle, prese la decisione di fare un bagno in una vasca recintata e, mentre le due serve si erano allontanate per prendere il necessario, i due anziani ospiti - i \"vecchioni\" - che la stavano spiando tentarono di approfittare di lei, minacciandola. Essa rispose con un netto rifiuto, al che i due l'accusarono di adulterio davanti a due servi accorsi, e solamente l'intervento del profeta Daniele la fece scagionare.\nLa scena mostra la donna gi\u00e0 denudata entro un recinto murato dove si trova la vasca (con i vestiti sparsi tutto intorno), mentre dalla porta irrompono i due vecchioni, seguiti dai due servi chiamati a fare da testimoni per la falsa accusa di adulterio. I cartigli, che riportano le frasi del dialogo tra i personaggi, sono un elemento arcaico, forse richiesto esplicitamente dal committente come complemento del messaggio moralizzante dell'episodio. Susanna dichiara di preferire la morte al peccato (\"\"); il vecchione la accusa invece ingiustamente di adulterio (\"\").\nIn alto si distende una veduta a volo d'uccello del giardino e del castello in un paesaggio idilliaco che si perde in lontananza. Vi si vede una scena preliminare dell'episodio, con la donna che entra nel giardino mentre le due ancelle tornano indietro. Il ricorrere dei recinti allude all'\"hortus conclusus\" e sottolinea l'atmosfera di intimit\u00e0 violata.\nLa citt\u00e0 sullo sfondo mostra un fantasioso mastio all'orientale, con strette feritorie, oltre il quale sporge un edificio con cupola e una torre fronzuta, che assomiglia alla torre delle Milizie a Roma."}
{"id": "3326560", "revid": "290948", "url": "https://it.wikipedia.org/wiki?curid=3326560", "title": "Costante di accelerazione gravitazionale", "text": ""}
{"id": "3326561", "revid": "287204", "url": "https://it.wikipedia.org/wiki?curid=3326561", "title": "Forster", "text": "I nomi Forster e F\u00f6rster possono riferirsi a:"}
{"id": "3326563", "revid": "6923", "url": "https://it.wikipedia.org/wiki?curid=3326563", "title": "Piscina Moskva", "text": "La piscina \"Moskva\" (in russo: \u0411\u0430\u0441\u0441\u0435\u0439\u043d \"\u041c\u043e\u0441\u043a\u0432\u0430\") fu, per un certo periodo, la pi\u00f9 grande piscina all'aperto nel mondo.\nFu costruita nel 1958 nelle fondamenta del Palazzo dei Soviet di Mosca secondo il disegno del famoso architetto Dmitrij Nikolaevi\u010d \u010ce\u010dulin. La costruzione del palazzo dei Soviet inizi\u00f2 nel 1937 e fu interrotta nel 1941 e parte del materiale impiegato per la costruzione fu riutilizzato per la realizzazione di materiale bellico. Le fondamenta del palazzo dei Soviet furono trasformate nel 1958 in una grande piscina all'aperto che rimase in funzione fino al 1994, quando cominci\u00f2 la ricostruzione della cattedrale di Cristo Salvatore demolita nel 1931 per far spazio al palazzo dei Soviet."}
{"id": "3326564", "revid": "124123", "url": "https://it.wikipedia.org/wiki?curid=3326564", "title": "Gunnar \u00c5hs", "text": "Biografia.\nViene ricordato come vincitore di una medaglia di bronzo nella sua disciplina, ottenuta ai campionati mondiali del 1961 (edizione tenutasi a Lake Placid, Stati Uniti d'America) insieme ai suoi connazionali Gunnar Garp\u00f6, Erik Wennerberg e B\u00f6rje-Bengt Hedblom\nNell'edizione l'oro and\u00f2 alla nazionale italiana, l'argento a quella statunitense."}
{"id": "3326566", "revid": "95410379", "url": "https://it.wikipedia.org/wiki?curid=3326566", "title": "Milano-Sanremo 2000", "text": "La Milano-Sanremo 2000, novantunesima edizione della corsa e valida come evento di apertura della Coppa del mondo di ciclismo su strada 2000, fu disputata il 18 marzo 2000, per un percorso totale di 294\u00a0km. Fu vinta dal tedesco Erik Zabel, che termin\u00f2 con il tempo di 7h11'29\".\nPartenza a Milano con 199 corridori di cui 181 portarono a termine il percorso.\nResoconto degli eventi.\nNegli ultimi 10 chilometri, il Team Deutsche Telekom chiuse diversi tentativi di fuga, per arrivare con un gruppetto in Via Roma e lanciare la volata a Zabel, che centr\u00f2 cos\u00ec la terza vittoria nella corsa. Alle sue spalle resistette solo Fabio Baldato secondo, mentre il campione del mondo \u00d3scar Freire chiuse terzo ma gi\u00e0 staccato."}
{"id": "3326567", "revid": "287204", "url": "https://it.wikipedia.org/wiki?curid=3326567", "title": "F\u00f6rster", "text": "I termini F\u00f6rster e Foerster possono riferirsi a:"}
{"id": "3326568", "revid": "1005847", "url": "https://it.wikipedia.org/wiki?curid=3326568", "title": "Giovanni Giacomo Panciroli", "text": "Biografia.\nGian Giacomo Panciroli (o Panziroli o Pancirole) nacque a Roma nel 1587. Suo padre era sarto.\nEgli frequent\u00f2 dapprima l'Arciginnasio di Roma ove ottenne poi il dottorato \"in utroque iure\" nel 1605.\nAvvocato delle cause della curia romana, accompagn\u00f2 il nunzio Giambattista Pamphilj, futuro papa Innocenzo X, come uditore nelle nunziature di Napoli e Spagna. Ritornato a Roma entr\u00f2 al servizio del cardinale Barberini e divenne ciambellano d'onore di Sua Santit\u00e0. Sovrintendente della casa del cardinale Francesco Barberini, divenne referendario del Tribunale della Segnatura Apostolica dal 10 giugno 1628 nonch\u00e9 uditore nel 1632. Venne quindi nominato nunzio speciale tra i principi italiani ed il re di Spagna per negoziare tra le due parti una pace. Prelato domestico di Sua Santit\u00e0, divenne dal 1632 uditore della Sacra Rota romana.\nEletto patriarca titolare di Costantinopoli dal 16 dicembre 1641, mantenne comunque l'incarico di uditore. Ricevette la consacrazione episcopale sabato 12 gennaio 1642 nella chiesa di Santa Maria in Vallicella a Roma per mano del cardinale Giulio Cesare Sacchetti, assistito da Lelio Falconieri, arcivescovo titolare di Tebe, e da Alessandro Castracani, vescovo di Nicastro. Quindi divenne nunzio straordinario in Spagna dal 18 gennaio 1642.\nNel concistoro del 13 luglio 1643 ottenne il cardinalato e partecip\u00f2 quindi al conclave del 1644 che elesse papa Innocenzo X, il quale lo nomin\u00f2 cardinale segretario di Stato dal settembre di quell'anno. Il 28 novembre 1644 ottenne la berretta cardinalizia ed il titolo di Santo Stefano al Monte Celio.\nMor\u00ec a Roma il 3 settembre 1651 alle 19:00, nel palazzo apostolico al Quirinale. I funerali e la sua sepoltura ebbero luogo al fianco dell'altare principale della chiesa di San Silvestro al Quirinale.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3326574", "revid": "124123", "url": "https://it.wikipedia.org/wiki?curid=3326574", "title": "Gunnar Garp\u00f6", "text": "Biografia.\nViene ricordato come vincitore di una medaglia di bronzo nella sua disciplina, ottenuta ai campionati mondiali del 1961 (edizione tenutasi a Lake Placid, Stati Uniti d'America) insieme ai suoi connazionali Gunnar \u00c5hs, Erik Wennerberg e B\u00f6rje-Bengt Hedblom\nNell'edizione l'oro and\u00f2 alla nazionale italiana, l'argento a quella statunitense. Partecip\u00f2 alle olimpiadi invernali del 1952."}
{"id": "3326580", "revid": "1602064", "url": "https://it.wikipedia.org/wiki?curid=3326580", "title": "Piz da Termin", "text": "Il Piz da Termin, detto anche Pizzo Termine, \u00e8 una montagna del Canton Grigioni, situata sul territorio del comune di Rossa (Svizzera). Appartiene al gruppo di montagne del Fraci\u00f2n-Torrone Alto e si situa fra il Torrone Alto (circa 1\u00a0km a SE) e il Piz Gi\u00fcmela (o Piz Red, o ancora Pizzo Giumella, a poco pi\u00f9 di 2\u00a0km in linea d'aria, direzione NNE).\nDescrizione.\nI suoi fianchi separano il Distretto di Riviera dalla Val Calanca. Sul suo versante nord-ovest si trova l'esile Ghiacciaio di Alto. Consta di due cime di quasi uguale altezza: quella settentrionale (ufficiale) svetta a 2899\u00a0m s.l.m. mentre quella meridionale (utilizzata quale punto di triangolazione) la supera di 3.2\u00a0m. Alla sua sommit\u00e0 vi si trova una croce in metallo di poco meno di due metri di altezza (rossa e bianca). Da entrambe le cime \u00e8 possibile godere di una vista sulla Val Pontirone (Distretto di Riviera) e la Val Calanca. Le due vette sono collegate da una facile cresta lunga circa 100 metri."}
{"id": "3326582", "revid": "149485", "url": "https://it.wikipedia.org/wiki?curid=3326582", "title": "Erik Wennerberg", "text": "Biografia.\nViene ricordato come vincitore di una medaglia di bronzo nella sua disciplina, ottenuta ai campionati mondiali del 1961 (edizione tenutasi a Lake Placid, Stati Uniti d'America) insieme ai suoi connazionali Gunnar Garp\u00f6, Gunnar \u00c5hs e B\u00f6rje-Bengt Hedblom\nNell'edizione l'oro and\u00f2 alla nazionale italiana, l'argento a quella statunitense."}
{"id": "3326583", "revid": "155634", "url": "https://it.wikipedia.org/wiki?curid=3326583", "title": "Tadas Labukas", "text": "Carriera.\nClub.\nNel 2001 ha vinto la Coppa di Lituania vincendo 1-0 sullo Zalgiris Vilnius, nel 2003-2004 alla Dinamo Mosca non vinse niente per\u00f2 fece 3 gol in 28 partite, nel 2004 al suo ritorno arriv\u00f2 in finale sempre nella Coppa di Lituania perdendo ai rigori 2-1, nel 2001 ha segnato 12 gol in 35 partite ma nel 2004 il numero di partite dimezz\u00f2 e Tadas riusc\u00ec a segnare soltanto 1 gol.\nAl Vyzas segn\u00f2 7 gol in 15 partite, esattamente 1 gol in 2 partite. Nel 2006-2007 si classific\u00f2 quarto con lo Zalgiris Vilnius, nell'estate 2007 ha superato il terzo turno nella Coppa Intertoto 2007 con l'O\u021belul Gala\u021bi battendo i turchi del Trazbonspor con un doppio 2-1. In 36 partite segn\u00f2 4 gol. Ha partecipato alla UEFA Champions League 2008-2009 in qualit\u00e0 di campione di Azerbaigian con l'Inter Baku, \u00e8 stato eliminato dal Partizan al secondo turno. A luglio del 2009 \u00e8 arrivato all'Arka Gdynia firmando un contratto biennale e con essa in 47 partite segn\u00f2 7 gol. Ha giocato 8 partite con la nazionale lituana e indossa il numero 20, nell'Arka Gdynia indossa il numero 11.\nIl 6 luglio \u00e8 passato ai norvegesi del Brann. A fine stagione, \u00e8 rimasto svincolato. Si \u00e8 poi accordato con lo Skonto.\nSegna il primo gol nello Skonto il 7 aprile 2012, nella vittoria casalinga per 1-0 contro lo Spartaks."}
{"id": "3326584", "revid": "120016185", "url": "https://it.wikipedia.org/wiki?curid=3326584", "title": "Rivalit\u00e0 Agassi-Sampras", "text": "La rivalit\u00e0 Agassi-Sampras \u00e8 stata tra le pi\u00f9 celebri nella storia del tennis. \nAndre Agassi e Pete Sampras sono stati attivi negli anni novanta e giudicati tra i migliori di sempre nella loro disciplina; per tutta la durata delle loro carriere i due hanno rivaleggiato. Entrambi sono riusciti a diventare N.1 del mondo (Sampras per 286 settimane, Agassi per 101) ed entrambi si sono aggiudicati diversi tornei del Grande Slam (14 Sampras, 8 Agassi) e Master Series (17 Agassi, 11 Sampras). La loro rivalit\u00e0 era accentuata dal fatto che il loro stile e carattere era agli antipodi. Complessivamente si sono affrontati 34 volte tra il 1989 e il 2002 e il testa a testa privilegia Sampras per 20-14.\nIncontri memorabili.\nI due si sono affrontati in 5 finali del Grande Slam, 4 di queste sono state vinte da Pete Sampras. Il loro primo incontro \u00e8 stato sul campo di terra rossa di Roma, per gli Internazionali d'Italia. Agassi vinse facilmente 6-2; 6-1 e confess\u00f2 al suo allenatore di non essere stato particolarmente impressionato dal futuro rivale. Un anno dopo i due si incontrarono nella loro prima finale di uno Slam, all'US Open 1990 Agassi era favorito in virt\u00f9 della sua migliore classifica, ma Sampras aveva dimostrato di essere molto competitivo eliminando Ivan Lendl e John McEnroe durante il torneo. La partita fu vinta nettamente da Sampras in soli 3 set. Le altre quattro finali di Slam furono all'Australian Open 1995 (vittoria di Agassi in 4 set), US Open 1995 (Sampras in 4 set), Wimbledon 1999 (Sampras in 3 set) e US Open 2002 (Sampras in 4 set).\nLe due partite rimaste maggiormente nella memoria dei tifosi sono state disputate nel grande slam, ma non in finale. La pi\u00f9 famosa \u00e8 il quarto di finale all'US Open 2001 terminato 6-7(7), 7-6(2), 7-6(2), 7-6(5) in favore di Sampras (che poi per\u00f2 perder\u00e0 la finale contro Lleyton Hewitt). Questa partita deve la sua fama al fatto che nessuno dei due atleti fu in grado di strappare il servizio all'altro. La seconda partita \u00e8 la semifinale dell'Australian Open 2000 terminata 6-4, 3-6, 6-7(0), 7-6(5), 6-1 in favore di Agassi (che poi vincer\u00e0 il titolo contro Kafelnikov).\nAl momento del ritiro i due atleti detenevano molti record. Sampras era il giocatore con il maggior numero di titoli vinti nel Grande Slam: 14 (superando i 12 di Roy Emerson e a sua volta superato nel 2009 da Roger Federer arrivato ora a quota 20) e detentore del record di permanenza in vetta alla classifica mondiale (286 settimane, anch'esso battuto da Roger Federer, che il 16 luglio 2012 ha raggiunto le 287 settimane in vetta al ranking ATP), mentre Agassi deteneva il record di ATP Masters Series vinti (17, poi superato da Rafael Nadal nel 2010, attualmente fermo a 35)."}
{"id": "3326589", "revid": "1305772", "url": "https://it.wikipedia.org/wiki?curid=3326589", "title": "Copceac", "text": ""}
{"id": "3326592", "revid": "3115", "url": "https://it.wikipedia.org/wiki?curid=3326592", "title": "Giorgio di Sassonia (1471-1539)", "text": "Fu inoltre un membro dell'Ordine del Toson d'oro.\nEra figlio di Alberto III \"il Coraggioso\" di Sassonia, fondatore della linea albertina della casata di Wettin, e di Sidonia di Pod\u011bbrady, figlia di Giorgio, re di Boemia. L'elettore Federico \"il Saggio\", membro del ramo ernestino della stessa famiglia, conosciuto per la protezione che concesse a Lutero, era un cugino di Giorgio.\nBiografia.\nInfanzia e giovent\u00f9.\nGiorgio, in quanto figlio maggiore, ricevette un'eccellente educazione in teologia ed in altri campi del sapere e fu uno tra i principi meglio educati dei suoi tempi.\nGi\u00e0 nel 1488, mentre il padre si trovava in Frisia a combattere per conto dell'imperatore, Giorgio venne nominato reggente dei possedimenti ducali, tra cui il margraviato di Mei\u00dfen con le citt\u00e0 di Dresda e Lipsia.\nDuca di Sassonia.\nNel 1498 l'Imperatore garant\u00ec ad Alberto \"il Coraggioso\" il governatorato ereditario della Frisia. A Maastricht, il 14 febbraio 1499, Alberto defin\u00ec la successione nei suoi possedimenti e tent\u00f2 in questo modo di evitare ulteriori spartizioni dei suoi domini. Egli mor\u00ec il 12 settembre 1500 e gli succedette nei suoi territori tedeschi il figlio Giorgio, come capo della linea albertina, mentre l'altro figlio Enrico divenne governatore della Frisia.\nL'occupazione sassone della Frisia non fu comunque sicura e determin\u00f2 un periodo di costanti rivolte nella provincia; di conseguenza Enrico, che era di indole passiva, rinunci\u00f2 alle proprie pretese al governatorato e nel 1505 concluse un accordo con il fratello in base al quale la Frisia venne ceduta a Giorgio, mentre egli avrebbe ricevuto un'annualit\u00e0 ed i distretti di Freiberg e Wolkenstein. Questo patto non contribu\u00ec per\u00f2 a riportare la pace in Frisia, che continu\u00f2 ad essere una fonte di incessanti problemi per la Sassonia, che infine, nel 1515, la vendette alla Borgogna per la somma piuttosto modesta di 100\u00a0000 fiorini.\nQuesti problemi al di fuori dei suoi territori in Sassonia non impedirono a Giorgio di dedicare molta cura nell'amministrazione dei territori ducali; da reggente, mentre il padre era in vita, le difficolt\u00e0 che emergevano da interessi confliggenti e dalle numerose richieste di favori aveva portato il giovane principe sull'orlo della disperazione.\nIn poco tempo egli matur\u00f2 comunque grandi abilit\u00e0 di governante; nel venire in possesso della sua eredit\u00e0 egli divise il ducato in distretti governativi, prese misure per sopprimere le rapine ad opera dei cavalieri e regol\u00f2 il sistema giudiziario, definendo e riassestando la giurisdizione delle varie corti. Nel suo desiderio di raggiungere un ideale di ordine e severit\u00e0, nonch\u00e9 un miglioramento delle condizioni di vita del popolo, egli arriv\u00f2, in alcuni casi, a infrangere anche i diritti delle citt\u00e0. La sua corte era meglio disciplinata di quella di molti altri principi tedeschi; Giorgio esercit\u00f2 inoltre una sorta di paterno controllo sull'Universit\u00e0 di Lipsia, nella quale vennero introdotte numerose riforme e l'Umanismo, come opposto allo Scolasticismo, fu incoraggiato.\nGli anni della Riforma.\nFin dall'inizio della Riforma protestante, nel 1517, il duca Giorgio diresse le proprie energie principalmente a difendere gli interessi ecclesiastici. Difficilmente pu\u00f2 essere individuato un altro principe secolare tedesco che appoggi\u00f2 fermamente la Chiesa come lui, che ne difese gli interessi e condann\u00f2 vigorosamente ogni innovazione, ad eccezione di quelle approvate dalle pi\u00f9 alte autorit\u00e0 ecclesiastiche. Inizialmente egli non era un oppositore di Lutero, ma, con il passare del tempo e con il farsi pi\u00f9 chiare le intenzioni del monaco, egli si allontan\u00f2 sempre pi\u00f9 dai riformatori ed infine venne coinvolto, a causa del suo cambio di atteggiamento, in un aspro scambio di corrispondenza nel quale Lutero, senza giustificazione secondo alcuni, critic\u00f2 pesantemente il duca.\nGiorgio di Sassonia non era cieco di fronte agli innegabili abusi che esistevano all'epoca all'interno della Chiesa. Nel 1519, nonostante l'opposizione della facolt\u00e0 di teologia dell'universit\u00e0, egli diede origine al dibattito di Lipsia, con l'idea di aiutare a diffondere la causa della verit\u00e0, e fu presente a tutte le discussioni. Nel 1521, alla dieta di Worms, durante la quale i principi tedeschi stilarono un documento contenente una lista di \"lamentele\" circa le condizioni della Chiesa, Giorgio ne aggiunse ben dodici \"motu proprio\" con particolare riguardo all'abuso delle indulgenze e delle annate.\nNel 1525 egli si accord\u00f2 con il genero luterano, il langravio Filippo I d'Assia, ed il cugino, l'elettore Federico \"il Saggio\", per por termine alla guerra dei contadini tedeschi, che vennero sconfitti nei pressi di Frankenhausen in Turingia. Alcuni anni pi\u00f9 tardi egli scrisse una convincente prefazione su una traduzione del Nuovo Testamento, pubblicata su sua indicazione dal suo segretario privato, Hieronymus Emser, per controbattere la versione luterana. I libri di Lutero vennero tutti confiscati per suo ordine, dovunque fossero scoperti, bench\u00e9 egli rimborsasse i costi degli stessi. In ogni campo egli si dimostr\u00f2 un vigoroso oppositore dei luterani, decretando che la sepoltura cristiana dovesse essere negata agli apostati e che i religiosi traditori dovessero essere consegnati al vescovo di Merseburg.\nPer quelli che avevano semplicemente delle idee anti-cattoliche, la punizione era l'espulsione dal ducato. Giorgio di Sassonia rimpiangeva profondamente la costante posticipazione del tanto atteso concilio, dal quale ci si aspettavano tante soluzioni. Nell'attesa della sua convocazione, egli pens\u00f2 di rimuovere i pi\u00f9 gravi difetti della Chiesa con una riforma dei monasteri, i cui interessi erano divenuti troppo terreni. Cerc\u00f2 invano di ottenere dalla Curia il diritto, che alcune volte era stato concesso da Roma, di fare delle visite ufficiali alle congregazioni conventuali del suo regno; le sue riforme vennero limitate principalmente all'unione di monasteri vacanti e a questioni di amministrazione economica, essendo il controllo delle propriet\u00e0 affidato a delle autorit\u00e0 secolari.\nNel 1525 il duca Giorgio form\u00f2, con alcuni altri governanti tedeschi, la lega di Dessau, per la protezione degli interessi cattolici; allo stesso modo, nel 1533, costitu\u00ec la Lega di Halle, dalla quale si origin\u00f2 nel 1538 la Sacra Lega di Norimberga per il mantenimento della Pace di Norimberga.\nLe vigorose azioni che il duca comp\u00ec in cos\u00ec tante direzioni non furono per\u00f2 coronate da molti successi. Molte delle sue misure politiche, in effetti, ressero il \"test\" della storia, ma in materia politico-ecclesiastica egli assistette con dispiacere al graduale declino del cattolicesimo e alla diffusione del Luteranesimo all'interno dei suoi domini, nonostante i suoi notevoli sforzi e i divieti di praticare la nuova fede. In aggiunta a ci\u00f2, durante la sua vita, i suoi parenti pi\u00f9 stretti, il genero Filippo e il fratello Enrico, si unirono alla Riforma.\nEgli pass\u00f2 gli ultimi anni di regno nel tentativo di assicurarsi un successore cattolico, ritenendo con questo di riuscire a controllare la diffusione delle opinioni luterane. L'unico figlio maschio di Giorgio ancora in vita all'epoca era Federico, mentalmente ritardato e celibe. L'intenzione di Giorgio era che suo figlio potesse governare con l'aiuto di un consiglio; nel 1539 venne quindi combinato il matrimonio di Federico con Elisabetta di Mansfeld, ma egli spir\u00f2 poco dopo, facendo morire con lui ogni speranza di un erede. In base all'atto di successione del 1499, il fratello protestante di Giorgio, Enrico, era l'erede presuntivo; Giorgio, andando contro il testamento del padre, tent\u00f2 di diseredare il fratello e di cedere il ducato all'arciduca Ferdinando, fratello dell'imperatore Carlo V, ma la sua morte improvvisa gli imped\u00ec di portare a termine i suoi progetti. La sua salma fu inumata, insieme a quella della moglie, in un'apposita cappella della cattedrale di Mei\u00dfen.\nCarattere.\nGiorgio di Sassonia era un eccellente ed industrioso governante, disposto a sacrificarsi personalmente, intelligente e instancabile nel perseguire i pi\u00f9 alti interessi dei suoi territori e dei suoi sudditi. Come uomo era onesto, vigoroso ed energico, anche se a volte irascibile. Lungimirante e fedele seguace dell'imperatore e dell'impero, egli fece molto per i suoi domini grazie all'economia, all'amore per l'ordine e la saggia direzione delle attivit\u00e0 dei suoi funzionari statali.\nIl cruccio della sua vita fu la Riforma luterana e ci\u00f2 che egli consider\u00f2 come l'apostasia della vecchia fede. Aveva un profondo senso religioso, bench\u00e9 non fosse bigotto, e cerc\u00f2 in ogni modo di evitare che i suoi sudditi uscissero dal seno della Chiesa, ma i suoi modi per perseguire questo obiettivo non furono sempre irreprensibili.\nMatrimonio e figli.\nGiorgio spos\u00f2 a Dresda il 21 novembre 1496 Barbara Jagellona, figlia di Casimiro IV, re di Polonia, e di Elisabetta d'Asburgo, figlia a sua volta di dell'imperatore e re d'Ungheria Alberto II. Ebbero dieci figli, ma nessuno di essi, con l'eccezione di una figlia, sopravvisse a Giorgio:"}
{"id": "3326594", "revid": "767487", "url": "https://it.wikipedia.org/wiki?curid=3326594", "title": "B\u00f6rje-Bengt Hedblom", "text": "Biografia.\nViene ricordato come vincitore di una medaglia di bronzo nella sua disciplina, ottenuta ai campionati mondiali del 1961 (edizione tenutasi a Lake Placid, Stati Uniti d'America) insieme ai suoi connazionali Gunnar Garp\u00f6, Erik Wennerberg e Gunnar \u00c5hs\nNell'edizione l'oro and\u00f2 alla nazionale italiana, l'argento a quella statunitense."}
{"id": "3326595", "revid": "1305772", "url": "https://it.wikipedia.org/wiki?curid=3326595", "title": "Tomai", "text": ""}
{"id": "3326597", "revid": "281779", "url": "https://it.wikipedia.org/wiki?curid=3326597", "title": "Torre di Rivoli", "text": "La Torre di Rivoli (anticamente di \"Rigoli\") \u00e8 una torre costiera costruita per il sistema difensivo costiero del Regno di Napoli, sita a Zapponeta. Venne costruita nel 1568 ed \u00e8 la prima torre costiera appartenente al territorio della Capitanata.\nEcco la descrizione 26 anni dopo la sua costruzione, tratta dal manoscritto di Carlo Gambacorta \"Visita delle Torri di Capitanata nel mese di dicembre 1594\":\nCostruita nel 1569, risulta nell\"Atlante delle Locazioni\" di Antonio e Nunzio di Michele completato intorno al 1700. Nel 1685, dalla relazione dell'ingegnere Onofrio Papa, si apprende che \"necessita alli due artiglierie resarcire le Muraglia, e parapetti, accomodare la cisterna e garrina e la scala di fuora a guarda ponte\". \u00c8 tra le pi\u00f9 grandi e meglio conservate torri garganiche, con cinque caditoie e proporzioni simili alla Torre Mileto."}
{"id": "3326598", "revid": "230513", "url": "https://it.wikipedia.org/wiki?curid=3326598", "title": "Prefetto di coorte", "text": ""}
{"id": "3326599", "revid": "486946", "url": "https://it.wikipedia.org/wiki?curid=3326599", "title": "Prefetto d'ala", "text": ""}
{"id": "3326607", "revid": "31886", "url": "https://it.wikipedia.org/wiki?curid=3326607", "title": "Raymond Forster", "text": ""}
{"id": "3326608", "revid": "253269", "url": "https://it.wikipedia.org/wiki?curid=3326608", "title": "Nigel Davenport", "text": "Biografia.\nI suoi genitori erano Katherine Lucy e Arthur Henry Davenport. Studi\u00f2 al St. Peter's Seaford, al Cheltenham College e al Trinity College, Oxford. Nel teatro lavor\u00f2 prima al Savoy Theatre, e da quando entr\u00f2 nell'English Stage Company si esib\u00ec al Royal Court Theatre.\nSi spos\u00f2 due volte:"}
{"id": "3326609", "revid": "6923", "url": "https://it.wikipedia.org/wiki?curid=3326609", "title": "Torre di Monte Saracino", "text": "La Torre di Monte Saracino (anticamente di Montesarracino) era una torre di avvistamento situata nell'attuale comune di Mattinata a circa sei chilometri da Manfredonia.\nStoria.\nVenne costruita nel 1569 ed era la seconda torre costiera appartenente al territorio della Capitanata. Aveva una porta di accesso sul fronte mare anzich\u00e9 sul retro come le altre della zona. Alcune notizie sulla sua costruzione e sullo stato di conservazione sono riportate in un manoscritto redatto da tale \"Carlo Gambacorta\" in una ispezione compiuta su mandato delle autorit\u00e0 del luogo. In esso si dice:\nNella relazione del 1685 si dice che \"necesserebbe di farsi tutta\"."}
{"id": "3326611", "revid": "1543377", "url": "https://it.wikipedia.org/wiki?curid=3326611", "title": "Irresponsabilit\u00e0 regia", "text": "Lirresponsabilit\u00e0 regia (in lingua inglese \"Sovereign immunity\"), detta anche \"immunit\u00e0 sovrana\" oppure \"immunit\u00e0 della corona\", \u00e8 il principio riconosciuto nel diritto costituzionale di pressoch\u00e9 tutti gli stati a regime monarchico costituzionale e per estensione accordato in molti stati repubblicani. Il concetto \u00e8 spesso espresso anche con il termine \"immunit\u00e0 sovrana\" anche se i due concetti non sono esattamente sovrapponibili. L'immunit\u00e0 si riferisce all'impossibilit\u00e0 di incriminare davanti ad una Corte il sovrano, l'irresponsabilit\u00e0 era espressa soprattutto dall'espressione \"il re regna, ma non governa\" attribuita ad Adolphe Thiers.\nLa formazione del concetto.\nL'assenza di responsabilit\u00e0 del sovrano, nata con le monarchie costituzionali (nota sotto la formula: \" The King can do no wrong\"), gli consente di poter adempiere alle sue funzioni di garante delle istituzioni stando al di sopra delle parti. Il nuovo mondo nato dalla Rivoluzione francese non poteva ammettere che un potere non fosse soggetto a responsabilit\u00e0. Fu perci\u00f2 escogitato l'istituto della controfirma del ministro che evita che si crei una situazione in cui il ministro che partecipa firmando all'atto e che potrebbe essere chiamato a risponderne davanti al Parlamento o davanti ai giudici se l'atto costituisce un illecito.\nLa controfirma assume diversi significati a seconda che l'atto regio del presidente della Repubblica sia sostanzialmente \"regio o presidenziale\" (ovvero derivi dai \"poteri propri\" del re o del presidente e non necessitano della \"proposta\" di un ministro) oppure sostanzialmente governativi (come si verifica nella maggior parte dei casi). Nel primo caso la firma del ministro accerta la regolarit\u00e0 formale della decisione del capo dello Stato e quella del presidente ha valore decisionale, nel secondo quella del presidente accerta la legittimit\u00e0 dell'atto e quella del ministro ha valore decisionale.\nMedioevo.\nPapa Gelasio I si espresse sui principi generali che sottendono l'immunit\u00e0 sovrana:\n\"Ci sono due poteri, imperatore Augusto, con la quale questo mondo \u00e8 governato principalmente, vale a dire, l'autorit\u00e0 sacra dei sacerdoti e il potere regio. Di questi quello dei sacerdoti \u00e8 il pi\u00f9 pesante, in quanto devono rendere conto, anche per i re degli uomini nel giudizio divino. Sapete anche, caro figlio, che mentre si \u00e8 onorevolmente permesso di dominare il genere umano, ma nelle cose divine vi chinate la testa umilmente davanti al capo del clero e attendono dalle loro mani i mezzi per la vostra salvezza. Nella ricezione e corretta disposizione dei misteri celesti si riconosce che si dovrebbe essere subordinato piuttosto che superiore alla ordine religioso, e che in queste cose si dipende dalle loro giudizio, piuttosto che desiderio di costringerli a seguire la tua volont\u00e0\"\nMonarchie costituzionali.\nIn una monarchia costituzionale il sovrano \u00e8 l'origine storica della autorit\u00e0 che crea i tribunali.\nCos\u00ec i giudici non avevano il potere di costringere il sovrano di essere vincolato da quegli stessi giudici, che sono stati creati dal sovrano per la protezione dei suoi sudditi.\nBelgio.\nL'articolo 88 della Costituzione del Belgio afferma: La persona del Re \u00e8 inviolabile , i suoi ministri sono responsabili.\nDanimarca.\nL'articolo 13 della Costituzione della Danimarca afferma: \"Il re non \u00e8 responsabile delle sue azioni, la sua persona \u00e8 sacra. I ministri sono responsabili per la condotta del governo, la loro responsabilit\u00e0 devono essere definiti con legge\". Di conseguenza, il monarca non pu\u00f2 essere citato in tale sua veste, ma l'immunit\u00e0 da azioni legali non si estende allo Stato in quanto tale.\nRegno d'Italia.\nL'articolo 125 del Codice Penale datato 30 giugno 1889 prevedeva:\n\" Chiunque pubblicamente fa risalire a Sua Maest\u00e0 il Re il biasimo o la responsabilit\u00e0 degli atti del suo Governo \u00e8 punito con la detenzione sino ad un anno e con la multa da lire cinquanta a mille\".\nMalesia.\nIn Malesia , un emendamento alla Costituzione nel 1993 ha permesso di proporre un ricorso contro il re o governante di uno stato componente da parte del Tribunale speciale. Prima del 1993, i governanti, a titolo personale, erano immuni da qualsiasi procedimento avviato nei loro confronti.\nNorvegia.\nL'articolo 5 della Costituzione della Norvegia afferma: \"La persona del Re \u00e8 sacra, non pu\u00f2 essere censurato o accusato. La responsabilit\u00e0 \u00e8 del suo Consiglio\". Di conseguenza, il monarca non pu\u00f2 essere perseguito o davanti o la sua personale capacit\u00e0 di suo, ma l'immunit\u00e0 non si estende allo Stato in quanto tale.\nSpagna.\nIl monarca spagnolo \u00e8 personalmente immune da procedimenti penali per fatti commessi da ministri del governo in nome del Re, ai sensi del Titolo II, punto 56, comma 3 della Costituzione spagnola del 1978 .\nLa persona del re di Spagna \u00e8 inviolabile e non deve essere ritenuta responsabile. I suoi atti saranno sempre controfirmati nei modi stabiliti nel paragrafo 64. Senza detta controfirma, non sono validi, salvo quanto disposto ai sensi della sezione 65 (2).[ 6 ] [ 7 ]\n.[ 6 ] [ 7 ]\nSvezia.\nL'articolo 7, capitolo 5, della costituzione svedese afferma: \"Il re non pu\u00f2 essere perseguito per le sue azioni di capo dello Stato. N\u00e9 pu\u00f2 un reggente essere perseguito per le sue azioni come capo \".\" Questo riguarda solo il Re come persona privata, dal momento che egli non nomina il governo, n\u00e9 a qualsiasi funzionario pubblico atto a suo nome. Essa non riguarda gli altri membri della famiglia reale, tranne che in casi come essi esercitano l'ufficio di Regente quando il re non \u00e8 in grado di adempiere alle sue funzioni. \u00c8 una questione controversa tra giuristi costituzionali svedese si l'articolo implica anche che il re \u00e8 immune contro le cause legali in cause civili, che non comportano azione penale.\"\nSanta Sede.\nLa Santa Sede, soggetto di diritto internazionale priva di territorialit\u00e0 di cui il papa \"regnante\" \u00e8 il capo (da non confondersi con lo Stato della Citt\u00e0 del Vaticano che \u00e8 una entit\u00e0 distinta e che invece \u00e8 un ente territoriale) attribuisce una immunit\u00e0 sovrana che assorbe l'irresponsabilit\u00e0 regia per il Papa, sostenuta da numerosi accordi internazionali..\nBibliografia.\nGiuseppe Montanelli \"Introduzione ad alcuni appunti storici sulla rivoluzione d'Italia\" 1858"}
{"id": "3326613", "revid": "223320", "url": "https://it.wikipedia.org/wiki?curid=3326613", "title": "Seminario Girolamo Gavi", "text": ""}
{"id": "3326616", "revid": "1117982", "url": "https://it.wikipedia.org/wiki?curid=3326616", "title": "De aedificiis", "text": "De aedificis (\"Sugli edifici\") \u00e8 un'opera in stile encomiastico realizzata dallo storico bizantino del VI secolo Procopio di Cesarea. Composto da sei libri, descrive e elogia gli edifici (fortificazioni militari, chiese, opere pubbliche) fatti costruire o restaurare da Giustiniano nel corso del suo regno (527-565).\nDatazione.\nL'anno della composizione non \u00e8 certo: alcuni datano l'opera al 554, altri al 560.\nQuelli che la datano al 560 si basano sul fatto che l'opera parla della costruzione di un ponte sul fiume Sangario, che secondo Teofane Confessore sarebbe iniziata intorno al 560.\nQuelli che invece sostengono che fu realizzata intorno al 554 fanno notare che Procopio non parla della rivolta dei Samaritani del 555, della defezione degli Tzani del 557 e del collasso di parte di Hagia Sophia, che li induce a supporre che l'opera sia stata realizzata prima di questi avvenimenti.\nContenuti dell'opera.\nIl fatto che Procopio abbia saltato l'Italia sarebbe indice (secondo Cameron, cfr. \"Procopius and the sixth century\") che l'opera non sarebbe completa, presumibilmente a causa della morte dell'autore. Secondo Cameron, altri sintomi di incompletezza dell'opera sarebbero i lunghi elenchi di fortezze nei libri IV e V, che secondo lo studioso contemporaneo Procopio, se avesse avuto il tempo di completare l'opera, avrebbe trasformato in una descrizione discorsiva.\nUna cosa degna di nota \u00e8 che Procopio sembra cambiare di nuovo idea su Giustiniano: se nelle opere passate infatti lo criticava aspramente, giungendo persino al libello, in questa opera lo loda come imperatore giusto e caritatevole, sempre disposto a soddisfare le esigenze dei sudditi. L'opera potrebbe essere stata commissionata da Giustiniano, con il risultato che Procopio sarebbe stato \"costretto\" a parlar bene di lui, oppure la sua opinione su quel principe potrebbe essere effettivamente cambiata in seguito a una promozione o a un favore."}
{"id": "3326620", "revid": "508156", "url": "https://it.wikipedia.org/wiki?curid=3326620", "title": "Pedrazzini", "text": ""}
{"id": "3326622", "revid": "984922", "url": "https://it.wikipedia.org/wiki?curid=3326622", "title": "Joseph Desire Mawaye", "text": "Carriera.\nClub.\nKas\u0131mpa\u015fa e Arka Gdynia.\nSegna il primo gol con il Kas\u0131mpa\u015fa il 16 marzo 2008 nella vittoria casalinga per 1-0 contro l'\u0130stanbul.\nGioca l'ultima partita con il Kas\u0131mpa\u015fa il 3 maggio 2009 nella vittoria fuori casa per 0-2 contro il Gaziantep dove mette a segno un gol.\nDebutta con l'Arka Gdynia il 27 marzo 2010 nella sconfitta fuori casa per 2-1 contro il Polonia Varsavia.\nL'ultima partita la disputa il 29 maggio 2011 nella sconfitta fuori casa per 5-0 contro lo \u015al\u0105sk Breslavia.\nIl 30 giugno 2011 si svincola dall'Arka Gdynia.\nDal 2012 gioca per il Respect United, un team unito contro il razzismo."}
{"id": "3326632", "revid": "114418921", "url": "https://it.wikipedia.org/wiki?curid=3326632", "title": "Ombre del passato (film 2006)", "text": "Ombre del passato (\"Not My Life\") \u00e8 un film per la televisione del 2006 diretto da John Terlesky.\nTrama.\nAlison Morgan, dopo un incidente, comincia ad avere strane visioni che la collegano a ricordi di una famiglia diversa, con una figlia. Pensa che siano allucinazioni dovute ad un'amnesia dopo l'evento, ma non passa molto tempo prima di scoprire che la sua amnesia \u00e8 artificiale, cio\u00e8 causata da farmaci che le fa assumere il marito ed inizia a sospettare che la sua vita dopo il presunto incidente sia costituita solo da pericolose bugie."}
{"id": "3326634", "revid": "1921140", "url": "https://it.wikipedia.org/wiki?curid=3326634", "title": "Economia della Slovacchia", "text": "L'economia della Slovacchia rientra tra le economie avanzate dell'Europa orientale.\nI maggiori mercati in cui il Paese esporta i propri prodotti sono quello tedesco, ceco e polacco. \nStoria.\nCon la fine della Seconda guerra mondiale, nel paese sono state avanzate importanti passi avanti nei campi dell'industria chimica, elettrotecnica, produzione tessile, industria pesante, fonderie, meccanica, chimica pesante. Tali prodotti avevano come sbocco naturale i paesi del Patto di Varsavia.\nSuccessivamente, con il crollo del blocco sovietico e l'entrata nell'UE, la Slovacchia ha diversificato la propria produzione industriale e sfruttato a pieno la sua posizione vantaggiosa di crocevia al centro dell'Europa. Grazie ad un regime tributario favorevole e all'abbondanza di manodopera qualificata e a buon mercato, la Slovacchia ha saputo attrarre notevoli investimenti esteri, particolarmente nei settori del credito e dell'industria automobilistica.\nDal 1\u00ba gennaio 2009 il paese ha adottato l'euro come moneta ufficiale.\nA seguito della brexit, anche alcune storiche case automobilistiche britanniche hanno deciso di avviare la produzione di autovetture nel paese.\nTassi di crescita.\nIl paese ha avuto una costante crescita del PIL a partire dal 2001, con la sola interruzione del 2009, anno in cui risent\u00ec della Grande recessione. La crescita del PIL \u00e8 stata favorita dagli investimenti esteri, attratti da una politica fiscale benevola, e ha permesso di riassorbire buona parte della disoccupazione, che tuttavia rimane elevata in alcune zone del Paese.\nFinanza.\nIn Slovacchia opera dal 2001 la Borsa di Bratislava."}
{"id": "3326635", "revid": "88740", "url": "https://it.wikipedia.org/wiki?curid=3326635", "title": "Transizione di Kosterlitz-Thouless", "text": "In meccanica statistica la transizione di Kosterlitz-Thouless, o anche transizione di Berezinsky-Kosterlitz-Thouless, \u00e8 una transizione di fase speciale che si osserva nel modello XY per sistemi di spin interagenti in due dimensioni. \u00c8 una transizione in cui i vortici hanno un ruolo determinante, al di sotto di una temperatura critica i vortici possono formarsi solo in coppie vortice-antivortice, mentre al di sopra di questa temperatura i vortici e gli antivortici non sono legati e formano configurazioni libere.\nFormalmente, il modello XY \u00e8 un modello di spin bidimensionale che possiede una simmetria U(1) o circolare, in cui ad ogni punto dello spazio o ad ogni nodo del reticolo \u00e8 associata una variabile di tipo angolo, cio\u00e8 periodica in formula_1. Una possibile funzione di partizione che gode di questa simmetria \u00e8:\nformula_2\ndove la sommatoria \u00e8 estesa a tutti i link formula_3 del reticolo. A causa del teorema di Mermin-Wagner questo sistema non ammette alcune transizione di fase del tipo ordine-disordine con associata la formazione dei bosoni di Goldstone. Tuttavia nonostante questo il sistema \u00e8 caratterizzato dalla presenza di alcuni valori delle costanti di accoppiamento in cui la lunghezza di correlazione \u00e8 infinita.\nLa transizione prende il nome dei suoi scopritori, J. Michael Kosterlitz, David J. Thouless (premiati con il premio Nobel per la fisica nel 2016), e Vadim L'vovich Berezinski\u012d (\u0412\u0430\u0434\u0438\u0301\u043c \u041b\u044c\u0432\u043e\u0301\u0432\u0438\u0447 \u0411\u0435\u0440\u0435\u0437\u0438\u0301\u043d\u0441\u043a\u0438\u0439).\nIl ruolo dei vortici.\nNel modello XY in due dimensioni, i vortici sono configurazioni topologicamente stabili, dato che il gruppo U(1) \"non\" \u00e8 semplicemente connesso. Un vortice presente in questo sistema non pu\u00f2 essere distrutto dalle fluttuazioni termiche o quantistiche e lo studio di queste fluttuazioni deve essere fatto invece sviluppandole intorno alle configurazioni vorticose. \u00c8 stato dimostrato che nella fase ad alta temperatura, caratterizzata da una lunghezza di correlazione che decade esponenzialmente, la presenza di vortici liberi \u00e8 termodinamicamente favorita. Al di sotto di una certa temperatura critica il sistema \u00e8 invece caratterizzato da una correlazione che decade con una legge a potenza, determinata dalla condensazione di vortici in coppie di vorticosit\u00e0 opposta, analogamente a quanto accade per un gas di elettroni in uno spazio bidimensionale.\nDescrizione della transizione.\nC'\u00e8 un vero elegante argomento termodinamico per comprendere la transizione KT. L'energia di un singolo vortice \u00e8 della forma formula_4, dove formula_5 \u00e8 un parametro dipendente dal sistema in cui si sviluppa il vortice, mentre formula_6 \u00e8 la dimensione del sistema e formula_7 \u00e8 il raggio del nucleo del vortice. Si assume che formula_8, cio\u00e8 che il vortice sia molto pi\u00f9 grande del suo nucleo e della scala a cui i dettagli microscopici del sistema diventano rilevanti. Il numero di possibili posizioni di ciascun vortice nel sistema \u00e8 approssimativamente formula_9. Per la legge di Boltzmann, l'entropia \u00e8 uguale a formula_10, dove formula_11 \u00e8 la costante di Boltzmann. Quindi, l'energia libera di Helmholtz vale\nQuando formula_13, il sistema non permette la formazione di vortici. Tuttavia, quando formula_14, le condizioni sono sufficienti affinch\u00e9 un vortice si formi nel sistema e affinch\u00e9 in questo modo sia raggiunto il minimo dell'energia libera. Definiamo la temperatura della transizione come la temperatura per cui formula_15. Quindi, la temperatura critica formula_16 \u00e8\nI vortici si possono formare al di sopra di questa temperatura ma non al di sotto."}
{"id": "3326636", "revid": "525063", "url": "https://it.wikipedia.org/wiki?curid=3326636", "title": "DIBA", "text": ""}
{"id": "3326637", "revid": "1718925", "url": "https://it.wikipedia.org/wiki?curid=3326637", "title": "Onomastica slava", "text": "I nomi di origine slava sono derivati dalle lingue slave e sono molto popolari nei paesi slavi come la Bielorussia, la Bosnia ed Erzegovina, la Bulgaria, la Repubblica Ceca, la Polonia, la Russia, la Serbia, la Croazia, la Slovacchia, la Slovenia, l'Ucraina.\nCaratteristiche.\nHanno spesso un carattere pacifico o guerriero e la loro origine \u00e8 spesso pre-cristiana o medioevale, ed indipendentemente da quanto accade nelle altre culture non si riferiscono direttamente agli dei o alle armi, probabilmente perch\u00e9 i nomi degli dei erano tab\u00f9 come quelli degli armamenti. La sola eccezione \u00e8 Mieczys\u0142aw, tratto da \"miecz\" (spada) e la famiglia dei nomi con il prefisso/suffisso \"Bog/Boh\" (ad esempio Bogdan) (influenza del cristianesimo). I nomi slavi sono di solito astratti e descrivono il carattere, un augurio di futuro radioso o il rispetto verso i membri della famiglia.\nStoria di nomi slavi.\nNella vecchia tradizione pre-cristiana un bambino fino ai 7-10 anni portava un nome \"provvisorio\" (ad esempio \"Niem\u00f3j\" \"non mio\" , \"Nielub\" \"non amato\") che diminuiva l'importanza di un bambino e lo proteggeva dalle potenze del male. La ragione era l'allora elevato tasso di mortalit\u00e0 infantile. Un bambino che sopravviveva oltre i 7-10 anni era degno di cura e durante il rituale del primo taglio dei capelli riceveva lo status di adulto ed un nuovo nome.\nI nomi slavi erano dominanti fino al Concilio di Trento (1545-63), quando la Chiesa cattolica prescrisse che ogni cristiano dovesse avere un nome di origine cristiana in luogo di uno di origine slava. In Polonia la nobilt\u00e0, soprattutto protestante, tent\u00f2 di conservare l'uso dei nomi tradizionali, come Zbigniew e Jaros\u0142aw, mentre la gente comune sceglieva soprattutto nomi del calendario cristiano con soltanto pochi nomi d'origine slava, come Kazimierz (San Casimiro), Stanis\u0142aw (San Stanislao), Wac\u0142aw (San Venceslao) e W\u0142adys\u0142aw (San Ladislao).\nQuesta situazione perdur\u00f2 fino al XIX-XX secolo, quando, durante i risorgimenti nazionali, i nomi tradizionali riguadagnarono in popolarit\u00e0. Vennero cos\u00ec riesumati molti nomi dimenticati come: Bronis\u0142aw, Boles\u0142aw, Dobies\u0142aw, Dobros\u0142aw, Jaros\u0142aw, Miros\u0142aw, Przemys\u0142aw, Rados\u0142aw, S\u0142awomir, Wies\u0142aw, Zdzis\u0142aw, Zbigniew e ne vennero creati di nuovi, per esempio Lechos\u0142aw e Wie\u0144czys\u0142aw. Al giorno d'oggi i nomi slavi tradizionali sono accettati dalla Chiesa cristiana ed \u00e8 normale attribuirli ai bambini.\nEsempi di significato dei nomi slavi.\nGli antichi nomi slavi erano basati su uno o due lessemi."}
{"id": "3326645", "revid": "2128848", "url": "https://it.wikipedia.org/wiki?curid=3326645", "title": "Miani (cantante)", "text": "Carriera.\nFinalista al Festival di Castrocaro nel 1983 con il brano \"Mentre te ne vai\", si presenta al festival di Sanremo nel 1985 con \"Me ne andr\u00f2\", un pezzo dallo stile techno-pop che gli vale il secondo posto tra le \"Nuove Proposte\".\nOltre ai tanti passaggi radiofonici e televisivi, riceve il consenso del pubblico, entrando in classifica non solo in Italia e in Europa ma anche in Asia, Palestina e Scandinavia.\nMiami torna a Sanremo l'anno successivo con \"Ribelle su questa terra \" che anche se non \u00e8 un vero successo ne rilancia le quotazioni a livello internazionale.\nNel 1987 partecipa al festival di Saint Vincent nella categoria \"Giovani\" con il brano \"Nuove Frontiere\" con cui a Toronto si esibisce di fronte a settanta mila persone.L'entusiasmo del pubblico \u00e8 tale che Miani sar\u00e0 invitato a partecipare a diverse edizioni successive. \nIl 1988 si apre con un grande progetto per Miani che finalmente pubblica il suo primo disco a lunga durata dal titolo \"Miani\".\nNegli anni '90 Miani \u00e8 protagonista in tutte le citt\u00e0 dell'ex Unione Sovietica con una tourn\u00e9e di grande successo che riempie stadi, palazzetto dello sport, circhi e teatri segnando sempre il tutto esaurito con repliche fino a tre volte al giorno. Una menzione speciale la merita la straordinaria esibizione allo Stadio di Kiev dove Miani intrattiene un pubblico estasiato di ben 180.000 persone.\nL'emozione per il successo della tourn\u00e9e ed il calore ricevuto dal pubblico \u00e8 tale che Giovanni Miani scrive una canzone dedicata al popolo russo dal titolo \"Estern Man\" (uomo dell est) e nel 1990 esce la raccolta dal titolo \"Miani\" per l'etichetta russa \"MDSU\" che contiene brani tratti dal suo primo album e il brano \"Me ne andr\u00f2\".\nNel 1992 esce il suo secondo CD, \"Qualcosa di pulito\" di cui il cantante \u00e8 autore esclusivo sia dei testi che delle musiche.\nNel 2000 esce il nuovo album \"Me ne andr\u00f2\" distribuito dalla \"D.V. More Record\" che contiene i suoi successi in nuove versioni e inediti; il brano \"Me ne andr\u00f2\" \u00e8 presente, oltre che in veste originale, anche in due versioni \"tecno\" realizzate per l'occasione.\nNel nuovo millennio dedica un album completamente all'Italia dal titolo \"Italian Dance Collection Vol. 1\" riarrangiando vecchi pezzi e componendo un singolo inedito dal titolo \"La musica del mare\".\nL'amore per il Friuli, sua terra di origine\", \"lo ispira\" a \"riprendere vecchie villotte friulane e arrangiarle in chiave pop, il progetto piace molto alle radio Italiane che gli dedicano diversi passaggi nelle proprie emittenti.\nIn seguito all'entusiasmo per l'idea friulana compone alcune canzoni in lingua friulana (quella del primo Pasolini) raccolte nel CD \"Musiche friulane\" oggi oggetto di culto.\nMiani riappare nel 2007 con la canzone \"Tu (Vivi nell'Aria)\". Il brano esce soltanto in rete su youtube, secondo un nuovo progetto di lancio innovativo, e raccoglie milioni di visualizzazioni sia in Italia che all'estero.\nIl brano cattura l'attenzione di Gabry Ponte degli Eiffel65 che ne realizza un remix che fa da volano al progetto di rilancio di\" \"quella che viene definita la italo-dance, un genere sul filone degli anni ottanta di marca peninsulare esportato in tutto il pianeta.\nSi appassionano al brano anche altri dj di fama internazionale che ne realizzano altre versioni remix e nel 2012 esce il nuovo album con brani natalizi in chiave dance \"Xmas Dance - Merry xmas 2u\" su etichetta \"Planet Dance Music\".\nIl 2 maggio 2014 esce con Planet Dance Music la canzone Balade Furlane, in lingua friulana, nel videoclip il cantante e l'orchestra suonano su un carro di legno strumenti musicali rievocativi, accompagnati da una ballata con vestiti tradizionali friulani dei Danzerini di Lucinico. Il videoclip musicale \u00e8 diretto da Attilio Caldognetto (DJ Tilo),\nIl 18 Maggio 2016 esce il singolo \"Bella Signora\", remix della canzone originale di Gianni Morandi effettuato da \"DJ Matrix\" rientrando in classifica in Austria."}
{"id": "3326646", "revid": "1124164", "url": "https://it.wikipedia.org/wiki?curid=3326646", "title": "Ritratto di Lucina Brembati", "text": "Il Ritratto di Lucina Brembati \u00e8 un dipinto a olio su tavola (52,6x44,8\u00a0cm) di Lorenzo Lotto, databile al 1518 circa e conservato nell'Accademia Carrara a Bergamo.\nStoria.\nIl dipinto \u00e8 noto dal 12 gennaio 1882, quando entr\u00f2 in Accademia da una collezione privata bergamasca, come ritratto di ignota. La prima citazione del dipinto risale al 12 gennaio quanto Francesco Baglioni scrisse la prima di quattro lettere a Carlo Lochis: \nLa commissione stanzi\u00f2 L. 3.000, cifra che inizialmente non fu accettata dalla contessa Grumelli, come risulta nella seconda lettera tra il Baglioni e il Lochis ma dopo alcune trattative vi \u00e8 l'annotazione del Lochis che scrisse in cima a questa lettera: \u201cVenne acquistato dalla Commissaria Carrara per L. 3.000\u201d di quella che pareva essere il ritratto di Salis maritata Martinengo. Il dipinto fu quindi acquistato sicuramente dopo il 23 gennaio del 1882.\nAll'inizio del Novecento venne svelata l'identit\u00e0 della donna, grazie alla corretta interpretazione di due dettagli inseriti dall'autore per suggerirne il nome: lo stemma della famiglia Brembati nell'anello all'indice sinistro e il rebus enigmistico sullo sfondo, con la luna e l'iscrizione CI, da leggere \"CI in luna\", quindi \"Lu-CI-na\", il nome della nobildonna: Lucina Brembati.\nDescrizione e stile.\nLa protagonista \u00e8 ritratta a mezza figura, col busto frontale e il volto leggermente di tre quarti. L'abbigliamento \u00e8 consono al suo alto status sociale, con un vestito dalle maniche ampie e rigonfie, scollato sul petto e con nastrini dorati e ricami a conchiglia, nonch\u00e9 un discreto numero di gioielli, tra cui una collana di perle fatta di pi\u00f9 fili attorcigliati e una catena con un pendente a forma di cornetto d'oro, che era uno stuzzicadenti in uso all'epoca. In testa porta un copricapo voluminoso vermiglio con nastri e perle, la \"capigliara\", secondo una moda lanciata da Isabella d'Este.\nA differenza della tradizione veneziana del ritratto idealizzato, legata alle opere di Tiziano e Palma il Vecchio, Lotto impost\u00f2 un'effigie vera e realistica, come dimostrano alcuni dettagli quali il volto asimmetrico, il mento appesantito e lo sguardo acuto, rifacendosi piuttosto alla tradizione lombarda locale (come Cavazzola).\nAlcuni studiosi hanno letto nel gesto della mano sul ventre un'allusione al fatto che la donna fosse incinta, in una gravidanza tardiva che per\u00f2 non \u00e8 documentata. In questo senso sarebbe stata una citazione colta della Giunone Lucina, il cui nome richiamava anche quello della donna; inoltre, la donnola morta simboleggerebbe la sconfitta di quello che all'epoca era considerato un presagio di disgrazia per le donne gravide. Per altri studiosi la donnola sarebbe invece simbolo di fedelt\u00e0 coniugale. Al collo Lucina porta un pendaglio a forma di corno portafortuna, il medesimo oggetto \u00e8 raffigurato nel \"Ritratto di gentiluomo\" dell'autore bergamasco Alessandro Oliverio, probabilmente pi\u00f9 che un simbolo, era come d'uso al tempo, un semplice stuzzicadenti.\nLucina era sposa del conte Leonino Brembati di cui il Lotto aveva fatto il ritratto, uomo facoltoso che era stato raffigurato con una zampa di leone in mano, e che mostra l'anello con i simboli araldici della famiglia Brembati. La coppia aveva avuto un figlio, Gerolamo, nato prematuramente e che spos\u00f2 Caterina Suardi - figlia di Pietro e di Paola Da Ponte che avevano un ricco palazzo in via Ponta Dipinta - portando una ricca dote, forse in occasione di questo matrimonio l'artista dipinte la Venere e Cupido, successivamente Fenicia che spos\u00f2 giovanissima Fortunato Agosti, non risulta che abbia avuto figli successivamente, si rileva che se fosse stata gravida al tempo del ritratto di Lucina, potrebbe essere nato prematuro o aver subito un aborto. \nLo sfondo \u00e8 composto da una tenda di pesante broccato rosso stesa in diagonale, con il cielo notturno."}
{"id": "3326647", "revid": "1305772", "url": "https://it.wikipedia.org/wiki?curid=3326647", "title": "Garba Harre", "text": "Garba Harre o Garbaharre (in lingua somala Garbahaarey), \u00e8 la capitale di Ghedo, la seconda regione (o \"gobol\") per grandezza e la sesta per popolazione, dell'intera Somalia. Il Presidente pi\u00f9 longevo della Somalia, \nmaggior generale Mohammed Siad Barre, per potere ottenere un posto nella polizia coloniale \nItaliana, dichiar\u00f2 di essere nato e di provenire da questa citt\u00e0.\nGarba Harre \u00e8 circondata dalla catena montuosa di Gogol.\nLa popolazione della citt\u00e0 \u00e8 di circa 43.000 abitanti, molti dei quali appartengono al clan dei Marehan. Esiste un alto livello di migrazione da Garba Harre ai villaggi rurali, che la circondano, quando \u00e8 in atto una calamit\u00e0 naturale o un conflitto che affligge la citt\u00e0. All'apice della guerra, dal 1991 al 1994, infatti, la popolazione si dovette disperdere ai 24 villaggi, circa, che circondavano la citt\u00e0. Garba Harre dista 130\u00a0km dal confine con il Kenya,\ned \u00e8 situata nel Distretto della Frontiera Settentrionale.\nLa popolazione di Garba Harre cresce pi\u00f9 lentamente a confronto con gli altri insediamenti della Somalia per via della mancanza di attivit\u00e0 agricole nella zona. Per\u00f2, dalla scoppio della Guerra civile somala, nel 1991, la popolazione della citt\u00e0 \u00e8 raddoppiata. Molti dei residenti di Garba Harre possiedono una seconda casa a Beled Haawo dove molte famiglie prendono vantaggio della \"zona franca\" a ridosso del confine con il Kenya e portono molti dei loro bambini a studiare nella cittadina di Mandera in Kenya. Le attivit\u00e0 commerciali sono molto pi\u00f9 sviluppate a Beled Hawo che a Garba Harre, visto che camion pieni di beni\nattraversono il confine con il Kenya proprio qui a Beled Hawo. La maggior parte dei prodotti agricoli arriva da Bardera e dal Distretto di Buurdhuubo, cio\u00e8 dalle fattorie situate lungo il fiume Giuba.\nPolitica.\nQuesti sono stati i Governatori della Regione di Ghedo, a Garba Haarre, negli ultimi 30 anni:\nDurante la maggior parte degli anni 1990, agli albori della guerra civile, Garba Harre era un seggio dei militanti del partito del Somali National Front, nel 2001 la citt\u00e0 entr\u00f2 poi sotto il controllo del Transitional National Governament.\nIl pi\u00f9 importante e acclamato di questi Governatori \u00e8 stato Mohamed Abdinur Iris, il quale ha ampliato l'unico ospedale presente in citt\u00e0 \u00e8 ha migliorato il sistema stradale locale. Le regioni somale sono poi diventate sempre pi\u00f9 scollegate fra di loro sin da quando l'ultimo governo centralizzato \u00e8 stato rovesciato dalle forze armate dei diversi clan appartenenti alla Somalia. Adam Ibrahim Aw Hirsi (Aw Xirsi) divenne nuovo governatore della regione\ndi Gedo, a Garba Harre, nel 2006, molto ci si aspettava da lui e poco invece fu fatto. Per via di un gruppo Islamista locale, gli \"Al-Shabaab\", che si oppose alla maniera occidentale di Aw Xirsi di amministrare la regione e trov\u00f2 un modo per umiliare e frustrare quest'ultimo e forzarlo fuori dalla carica di amministratore regionale facendo subentrare, Hussein Ismail, il quale minacci\u00f2 poi di fare rincominciare una nuova guerra civile nella regione di Gedo.\nNel maggio del 2008 Aw Xirsi si arrese definitivamente, e lasci\u00f2 il posto di amministratore regionale completamente a Ismail. Pi\u00f9 tardi, nel luglio dello stesso anno, Al-Shabaab, fece espellere lo stesso Ismail dalla carica di governatore regionale. HIRDA, SEHO e la Markabley Foundation sono alcune delle organizzazioni senza scopo di lucro che finanziano alcune scuole e ospedali nella regione. Il governatore Gudoomiye Iris fece ampliare la strada tra Garbahaarreey e Buurdhuubo. Durante la maggior parte degli anni 1980, intraprese la costruzione di molti altri lavori e progetti, che per\u00f2 non furono portati a termine a causa dell'inizio della guerra civile nel 1991."}
{"id": "3326651", "revid": "6923", "url": "https://it.wikipedia.org/wiki?curid=3326651", "title": "FTSE Group", "text": "FTSE Group (inglese|\u02c8f\u028atsi\u02d0) \u00e8 una societ\u00e0 britannica specializzata nella creazione e gestione di indici di borsa con sede a Londra.\nIl FTSE Group \u00e8 stato creato nel 2002. Ha uffici a Londra, New York, Parigi, Francoforte, Madrid, San Francisco, Pechino, Sydney, Tokyo, e Hong Kong.\nFTSE opera in molti paesi del mondo, fornendo pi\u00f9 di 100.000 indici di borsa di varia natura. I pi\u00f9 noti sono gli indici della Borsa di Londra (es. FTSE 100 Index), e quelli della Borsa Italiana (es. FTSE MIB). I suoi introiti derivano dalle commissioni ricevute per l'utilizzo degli indici creati e dai servizi accessori correlati."}
{"id": "3326652", "revid": "247222", "url": "https://it.wikipedia.org/wiki?curid=3326652", "title": "Getting Away with Murder (brano musicale)", "text": ""}
{"id": "3326658", "revid": "144796", "url": "https://it.wikipedia.org/wiki?curid=3326658", "title": "Mario Gabrielli", "text": ""}
{"id": "3326659", "revid": "767487", "url": "https://it.wikipedia.org/wiki?curid=3326659", "title": "Rafa\u0142 Siemaszko", "text": "Carriera.\nClub.\n2010 in prestito all'Arka Gdynia.\nNell'estate del 2010 l'Orkan Rumia lo d\u00e0 in prestito all'Arka Gdynia. Un anno dopo ritorna all'Orkan.\nDebutta con l'Arka Gdynia l'8 agosto 2010 nella sconfitta fuori casa per 1-0 contro il Wisla Cracovia."}
{"id": "3326664", "revid": "1305772", "url": "https://it.wikipedia.org/wiki?curid=3326664", "title": "Ombre del passato", "text": ""}
{"id": "3326665", "revid": "647919", "url": "https://it.wikipedia.org/wiki?curid=3326665", "title": "Zoe Ceau\u015fescu", "text": ""}
{"id": "3326667", "revid": "104458", "url": "https://it.wikipedia.org/wiki?curid=3326667", "title": "Camin de Biancal\u00e0n", "text": "Il Camin de Biancal\u00e0n (2100\u00a0m s.l.m.), noto anche come Passo Murello, \u00e8 una stretta fessura fra la roccia che permette di oltrepassare la cresta omonima, che dal Piz da Termin scende verso il fondovalle della Valle Calanca.\nDescrizione.\nEsso permette un collegamento, attraverso uno spettacolare e difficile sentiero alpino, fra i pascoli \"Biancal\u00e0n\" e quelli dell'\"Alp del Pag\u00e0n\" (questi due non pi\u00f9 sfruttati da tempo) e di \"N\u00e0ucal\".\nIl sentiero.\nIl sentiero, a tratti poco visibile a causa dell'incuria, parte da Santa Domenica, attraversando il gruppo di case di \"Scandal\u00e0sc\", proseguendo per \"Biancal\u00e0n\" (antico alpeggio) dal quale \u00e8 possibile raggiungere il Camin de Biancal\u00e0n. Da qui, passando per una pietraia, il sentiero percorre la zona del \"M\u00fcr\u00e9l\", dove \u00e8 possibile ammirare antichi ripari antivalangari costruiti a secco con le pietre del luogo, per raggiungere quindi i pascoli dell'\"Alp del Pag\u00e0n\" e di \"N\u00e0ucal\". Dirigendosi verso \"Scors\u00f6\u00f6\" \u00e8 possibile ritornare al punto di partenza.\nBibliografia.\nGiuseppe Brenna, \"Guida delle Alpi Ticinesi. Volume 3\", Club Alpino Svizzero, Edizioni Casagrande, Bellinzona 1994."}
{"id": "3326668", "revid": "2039709", "url": "https://it.wikipedia.org/wiki?curid=3326668", "title": "Anthony Delon", "text": "Biografia.\nFiglio dell'attore Alain Delon e di Nathalie Delon, ha seguito le orme del padre nella recitazione. Il 27 giugno 2006 ha sposato Sophie Clerico, dalla quale ha avuto due figli, Loup Delon (4 febbraio 1996) e Liv Delon (25 agosto 2001). Da una precedente relazione ha invece avuto Alyson Le Borges, nata nel 1986."}
{"id": "3326669", "revid": "247222", "url": "https://it.wikipedia.org/wiki?curid=3326669", "title": "I love being the enemy", "text": ""}
{"id": "3326671", "revid": "216401", "url": "https://it.wikipedia.org/wiki?curid=3326671", "title": "Trofeo Palma de Mallorca", "text": ""}
{"id": "3326672", "revid": "216401", "url": "https://it.wikipedia.org/wiki?curid=3326672", "title": "Trofeo Cala Millor", "text": ""}
{"id": "3326673", "revid": "287204", "url": "https://it.wikipedia.org/wiki?curid=3326673", "title": "Otto (canottaggio)", "text": "L'otto (abbreviato 8+) \u00e8 un'imbarcazione con cui si pratica lo sport del canottaggio. \nDescrizione.\nL'imbarcazione \u00e8 simile alle altre ma pi\u00f9 lunga, vi sono otto atleti a bordo, pi\u00f9 un timoniere (posto a poppa), ognuno ha a disposizione un remo.Di norma i vogatori nelle posizioni 1, 3, 5 e 7 remano alla sinistra del timoniere, mentre i vogatori 2, 4, 6 ed 8 remano dal lato opposto, poi si pu\u00f2 avere la possibilit\u00e0 di montare le scalmire con la coppia centrale (chiamato sistema moto guzzi), e non di rado si vedono tali modifiche alle finali dei campionati del mondo e olimpiadi.\nLa presenza del timoniere si rende necessaria a causa della velocit\u00e0 della barca. Per questo motivo non \u00e8 prevista la versione \"senza\" timoniere.\nEsiste anche una variante su cui si rema di coppia che per\u00f2 \u00e8 usata raramente, tanto che non \u00e8 inclusa nei programmi delle competizioni internazionali, ma semmai \u00e8 utilizzata in alcune competizioni fluviali a carattere locale e folcloristico."}
{"id": "3326679", "revid": "767487", "url": "https://it.wikipedia.org/wiki?curid=3326679", "title": "Cave of Forgotten Dreams", "text": "Cave of Forgotten Dreams \u00e8 un documentario realizzato nel 2010 dal regista Werner Herzog. Girato in 3D, tratta della Grotta Chauvet nell'Ard\u00e8che, in Francia, nota per conservare i pi\u00f9 antichi dipinti dell'umanit\u00e0, risalenti a 32.000 anni fa. Il documentario \u00e8 stato presentato nel settembre 2010 al Toronto International Film Festival ed \u00e8 distribuito in Italia da Movies Inspired."}
{"id": "3326682", "revid": "729019", "url": "https://it.wikipedia.org/wiki?curid=3326682", "title": "Cessna 140", "text": "Il Cessna 120 e il Cessna 140 sono velivoli a motore singolo e monoplani. La loro costruzione inizi\u00f2 nel 1946 immediatamente dopo la fine della Seconda guerra mondiale. Vennero ritirati dalla produzione nel 1950 e sostituiti egregiamente dal Cessna 150. In cinque anni il 120 e il 140 vendettero insieme 7.664 esemplari.\nSviluppo e modelli.\nCessna 140.\nIl Cessna 140 fu originariamente dotato di un motore alternativo Continental O-190 con quattro cilindri da 85 hp (63 kW). Era disponibile anche il Continental O-200 da 90\u00a0hp. Sia la fusoliera che le ali erano prodotte in metallo.\nIl Cessna 170 \u00e8 la versione pi\u00f9 grande del 140 con una capacit\u00e0 di 4 passeggeri.\nCessna 140A.\nNel 1949 fu introdotta l'ultima versione del modello 140, il Cessna 140A dotato degli stessi motori del 140 classico; il 140A differiva per la copertura delle ali in alluminio.\nCessna 120.\nIl Cessna 120 fu la versione economica, priva dei flap, del 140."}
{"id": "3326690", "revid": "729019", "url": "https://it.wikipedia.org/wiki?curid=3326690", "title": "Torre di Monte Barone", "text": "La Torre di Monte Barone (anticamente di \"Monti Barone\") venne costruita nel 1568 ed \u00e8 la quarta torre costiera appartenente al territorio della Capitanata. \nEcco la descrizione 26 anni dopo la sua costruzione, tratta dal manoscritto di Carlo Gambacorta \"Visita delle Torri di Capitanata nel mese di dicembre 1594\":\nOggi nota come \"Torre del Segnale\" (a poca distanza da Baia delle Zagare), venne innalzata nel 1568. Nei disegni il Gambacorta la riproduce su alto basamento pieno e, stando alla scala in palmi di riferimento, doveva avere un'altezza non inferiore a diciassette metri. La maggiore estensione verticale, come succede per la vicina Torre Pergola, di simile tipologia e dimensioni, doveva dipendere dalla necessit\u00e0 di poter scorgere tanto il contesto limitrofo quanto le torri contigue. Nel 1685 \"s'ha da reparare dalle pedamenta\".\nLa torre \u00e8 andata distrutta a seguito di eventi non noti."}
{"id": "3326692", "revid": "110157", "url": "https://it.wikipedia.org/wiki?curid=3326692", "title": "Pestovskij rajon", "text": "Il Pestovskij rajon () \u00e8 un rajon dell'Oblast' di Novgorod, nella Russia europea; il capoluogo \u00e8 Pestovo. Istituito nel 1927, ricopre una superficie di 2.110,44 chilometri quadrati ed ospita una popolazione di circa 22.000 abitanti."}
{"id": "3326694", "revid": "38165153", "url": "https://it.wikipedia.org/wiki?curid=3326694", "title": "Distretto di Pestovo", "text": ""}
{"id": "3326695", "revid": "1320609", "url": "https://it.wikipedia.org/wiki?curid=3326695", "title": "Corneliu Baba", "text": "Biografia.\nStudia inizialmente con suo padre, il pittore Gheorghe Baba (che eseguiva affreschi sia all'interno che all'esterno delle chiese), per proseguire all\"'Accademia di Belle Arti\" di Bucarest, ma senza diplomarsi. La laurea in belle Arti la conseguir\u00e0 qualche anno pi\u00f9 tardi, nel 1938, all'Universit\u00e0 di Ia\u0219i, sotto la guida di Nicolae Tonitza\nInfluenze.\nLa sua pittura subisce l'influenza di grandi artisti: rumeni, come Nicolae Grigorescu e Nicolae Tonitza o europei come El Greco, Goya e Rembrandt. I generi artistici spaziano dall'autoritratto al ritratto di carattere sociale, dal paesaggio alla natura morta. \u00c8 stato docente universitario all'Accademia di Belle Arti di Ia\u015fi (dal 1946) ed a quella di Bucarest (dal 1958)."}
{"id": "3326696", "revid": "15756", "url": "https://it.wikipedia.org/wiki?curid=3326696", "title": "Ugo Fedeli", "text": "Biografia.\nAveva cominciato a lavorare molto giovane e non completer\u00e0 la sua formazione professionale se non seguendo dei corsi serali di una scuola tecnica. Subito membro di gruppi di giovani libertari di Milano che animano, all'epoca della guerra italo-turca, una campagna antimilitarista, diventa l'amico di qualche militante appena pi\u00f9 grande di lui, come Francesco Ghezzi e Carlo Molaschi.\nFormatosi nell'ambito degli individualisti, maggioritario a Milano a quest'epoca, dove i principali rappresentanti erano Carlo Molaschi, Leda Rafanelli e Giuseppe Monnanni, Ugo Fedeli partecip\u00f2 alle lotte sociali e la sua partecipazione nel 1913 a uno sciopero organizzato dall'Unione Sindacale Italiana gli valse il suo primo arresto e la schedatura da parte della polizia come \u00abpericoloso anarchico\u00bb. Alla vigilia della prima guerra mondiale era, insieme a Mantovani, Franceschelli, Monteverdi, Rafanelli e Molaschi, uno dei redattori del giornale \u00abIl Ribelle\u00bb (Milano, 9 numeri dal 24 ottobre 1914 al 20 marzo 1915) di cui il responsabile era Giovanni Fontanelli, che appoggiava gli anarchici , laddove Fedeli pubblic\u00f2 il suo primo articolo \"Abbasso la guerra\". Era, in quest'epoca, perseguitato a pi\u00f9 riprese a causa delle sue azioni antimilitariste.\nNel 1917, dopo aver lavorato per qualche mese come operaio per i militari, fu chiamato sotto le armi e molto presto, in nome dei principi tolstojani, disertava. Rifugiatosi in Svizzera, laddove ritrovava numerosi militanti milanesi, l\u00ec era implicato nel complotto detto \u00abdelle bombe di Zurigo\u00bb (insieme ad altri anarchici, tra cui Bruno Misefari e Giuseppe Monnanni) ma veniva rilasciato dopo qualche settimana di carcere. Tornato in Italia nel novembre del 1919, era amnistiato nel 1920.\nNel luglio del 1920 si sposava con Clelia Premoli che aveva conosciuto prima della guerra e che gli rester\u00e0 accanto per tutta la vita. Fu in seguito uno dei fondatori e corrispondenti di \u00abUmanit\u00e0 Nova\u00bb, poi membro della redazione della rivista \u00abNichilismo\u00bb (Milano, dal 5 aprile 1920 al 5 marzo 1921), organo dei militanti individualisti, di cui il gestore era Giuseppe Invernizzi. Fondava, successivamente, subito dopo l'attentato del teatro Diana, la rivista \u00abL'individualista\u00bb (Milano, 4 numeri dal 1\u00ba febbraio al 16 marzo 1921), di cui il responsabile era Eugenio Macchi e i redattori Francesco Ghezzi, Pietro Bruzzi e lo stesso Fedeli).\nNell'aprile del 1921, per sfuggire ai fascisti, scapp\u00f2 e raggiunse Berlino insieme a Pietro Bruzzi, uno dei suoi vecchi collaboratori. Molto presto incontrer\u00e0 Francesco Ghezzi, con cui, e sotto il falso nome di \u201cAlfred Fidler\u201d entr\u00f2 a Mosca, dove con Ghezzi e Bruzzi, rappresentava l'Unione Sindacale Italiana al congresso dell'Internazionale sindacale rossa (Profintern). Alloggiato all'hotel Lux, incontrer\u00e0 Alexander Berkman, Emma Goldman e qualche altro militante russo ancora in libert\u00e0. Poi ritorn\u00f2 presto a Berlino, dove partecipava come delegato degli anarchici russi al congresso di fondazione dell'Internazionale anarcosindacalista (25 dicembre 1922-2 gennaio 1923) che gli varr\u00e0 l'arresto.\nDopo aver lavorato a Berlino come carbonaio e poi in una tipografia, partiva nel 1924 alla volta di Parigi dove frequent\u00f2 molti compagni russi esiliati tra i quali Nestor Makhno e Voline. S'incontr\u00f2 con molti esuli antifascisti e anarchici italiani e partecip\u00f2 al dibattito sulla Piattaforma d'Organizzazione dell'Unione Generale degli Anarchici (detta anche \"Piattaforma di Arshinov\"). Era con S\u00e9bastien Faure, Ferrandel e Buenaventura Durruti uno dei fondatori della \"Libreria Internazionale\", delle \"Edizioni anarchiche\" e della \u00abRivista Internazionale Anarchica\u00bb (Parigi, 8 numeri dal novembre 1924 al 15 giugno 1925), dov'era in particolare responsabile della parte italiana di questa rivista trilingue, avvalendosi della collaborazione di Virgilio Gozzoli e Tintino Rasi. Partecipava ugualmente alle campagne in favore dei militanti \u2013 di cui Francesco Ghezzi \u2013 imprigionati in Russia, come anche a quelle a favore di Mario Castagna e Ernesto Bonomini, Sacco e Vanzetti. ecc.\nIn seguito all'attentato commesso in giugno del 1924 dai fascisti contro Giacomo Matteotti, fu costituito a Parigi un \"Comitato d'azione antifascista\", che riuniva socialisti, repubblicani e anarchici; questi ultimi erano rappresentati da Ugo Fedeli, Erasmo Abate (vale a dire H.Rolland), Alberto Meschi e Armando Borghi. Collabor\u00f2 allo stesso modo, all'Enciclopedia anarchica di S\u00e9bastien Faure.\nEspulso dalla Francia e successivamente dal Belgio nel 1929, raggiunse allora l'Uruguay dove continu\u00f2 a militare a Montevideo con Luigi Fabbri. Nel dicembre del 1933, veniva estradato dalle autorit\u00e0 uruguaiane e rimesso a quelle italiane che nel 1935 lo condannarono a cinque anni di confino. Era, volta a volta internato a Ponza, Colfiorito, Monteforte Irpino e Ventotene. \u00c8 durante la sua detenzione che morir\u00e0 suo figlio di soli 8 anni. L'8 settembre 1943 si trovava al confino a Bucchianico, dove rimase bloccato per le operazioni militari sul fronte di Cassino. \nTornato a Milano, nell'immediato dopoguerra fu segretario della Federazione Comunista Libertaria Lombarda, poi della Federazione Anarchica Italiana. Nel 1951 lavor\u00f2 come bibliotecario e responsabile delle attivit\u00e0 culturali dell'azienda Olivetti e redasse un gran numero di opere storiche sull'anarchismo. Ugo Fedeli aveva raccolto un'importante mole di documenti che alla sua morte (Ivrea, 10 marzo 1964) \u00e8 stata inviata all'International Institute of Social History di Amsterdam (Internationaal Instituut voor Sociale Geschiedenis).\nBibliografia.\nAltre collaborazioni di U.Fedeli.\nUgo Fedeli ha anche collaborato ad un gran numero di titoli della stampa libertaria, tra cui, tra gli altri gi\u00e0 citati: \"Il Risveglio Anarchico\" (Ginevra, 1920), \"Anarchismo\" (Pisa, 1922), \"L'Agitazione a favore di Castagna e Bonomini\" (Paris, 1924), \"L'Id\u00e9e Anarchiste\" (1924), \"Libert\u00e0\" (Buenos Aires, 1925), \"La Lotta Umana\" (Paris, 1927-1929), \"Primo Maggio\" (Paris, 1928), \"Olocausto\" (Forl\u00ec, 1947), \"Il Pensiero\" (Roma, 1950), \"Cenit\" (Toulouse, 1950), \"La Lotta Umana\" (Palermo, 1951), \"Volont\u00e0\" (Napoli)."}
{"id": "3326697", "revid": "287204", "url": "https://it.wikipedia.org/wiki?curid=3326697", "title": "Hielscher", "text": ""}
{"id": "3326698", "revid": "112361199", "url": "https://it.wikipedia.org/wiki?curid=3326698", "title": "Soleckij rajon", "text": "Il Soleckij rajon () \u00e8 un rajon dell'Oblast' di Novgorod, nella Russia europea; il capoluogo \u00e8 Sol'cy. Istituito nel 1927, ricopre una superficie di 1.422,1 chilometri quadrati ed ospita una popolazione di circa 16.000 abitanti."}
{"id": "3326700", "revid": "38165223", "url": "https://it.wikipedia.org/wiki?curid=3326700", "title": "Distretto di Sol'cy", "text": ""}
{"id": "3326703", "revid": "109651", "url": "https://it.wikipedia.org/wiki?curid=3326703", "title": "Not My Life", "text": ""}
{"id": "3326704", "revid": "254059", "url": "https://it.wikipedia.org/wiki?curid=3326704", "title": "Annunciazione (Pozzoserrato)", "text": "L'Annunciazione \u00e8 un dipinto a olio su tavola di Ludovico Pozzoserrato, conservato nel Duomo della citt\u00e0 di Conegliano.\nDescrizione.\nQuesto dipinto raffigura un cielo di angeli musicanti con al centro lo Spirito Santo in forma di colomba, l'Arcangelo Gabriele entra in scena da sinistra, ad annunciare la lieta notizia alla Vergine Maria, inginocchiata a destra davanti a un leggio, nell'atto di reagire tenendo la mano sinistra vicino al cuore; fra le due figure si apre uno sfondo nel quale si pu\u00f2 riconoscere, abbracciato dal contorno sfumato dell'arco prealpino, un paesaggio collinare che richiama il coneglianese."}
{"id": "3326715", "revid": "767487", "url": "https://it.wikipedia.org/wiki?curid=3326715", "title": "Agli ordini di sua altezza", "text": "Agli ordini di sua altezza, Al servizio di sua altezza o Doppia baldoria (\"Double Whopee\") \u00e8 una comica muta del 1929 di Lewis R. Foster con protagonisti Laurel &amp; Hardy. Girato muto, il cortometraggio venne sonorizzato.\nTrama.\nStanlio e Ollio vengono assunti in un albergo nel centro di Broadway come fattorino e portiere. Fin dal loro arrivo per\u00f2 causano guai: vengono inizialmente scambiati per il principe e il primo ministro che nello stesso giorno dovevano arrivare nell'albergo. Dopo che Stanlio e Ollio hanno ricevuto tanti onori si chiarisce l'equivoco. Arrivano cos\u00ec il principe e il suo primo ministro. Stanlio e Ollio, dopo aver litigato per un quarto di dollaro e aver fatto una rissa con un tassista strappano per sbaglio il vestito di una donna bionda. Per questo, dentro l'albergo, ricominciano a litigare. Stavolta per\u00f2 la rissa coinvolge il manager dell'albergo, il primo ministro e un cliente. Il principe riceve inoltre una torta sul vestito. Visti i danni provocati, Stanlio e Ollio decidono di fuggire.\nDistribuzione.\nIn Italia \u00e8 stata distribuita, oltre a quella muta, una versione del film in bianco e nero sonora doppiata negli anni '80."}
{"id": "3326716", "revid": "729019", "url": "https://it.wikipedia.org/wiki?curid=3326716", "title": "Torre di Pugnochiuso", "text": "La Torre di Pugnochiuso (anticamente della \"Pergola\") venne costruita nel 1568 ed \u00e8 la quinta torre costiera appartenente al territorio della Capitanata. Fa parte del gruppo di otto torri appartenenti al territorio di Vieste.\nEcco la descrizione 26 anni dopo la sua costruzione, tratta dal manoscritto di Carlo Gambacorta \"Visita delle Torri di Capitanata nel mese di dicembre 1594\":\nOggi \u00e8 nota come Torre di Pugnochiuso (in un atto del 1035 si ricorda la chiesa di Santa Tecla \"in ipso monte super ipsam lamam de Puno cluso\"). Iniziata a partire dal 1568, nel 1594 \u00e8 ancora da terminare nel piano superiore. Nei disegni del Gambacorta \u00e8 raffigurata su alto basamento pieno con un'altezza di poco inferiore alla precedente.\nPer l'ingegnere militare anche questa torre \"s'ha da reparare dalle pedamenta\".\nSmilitarizzata come tutte le altre torri nella prima met\u00e0 dell'Ottocento, dopo un prolungato abbandono ha svolto la funzione di faro fino a qualche decennio addietro."}
{"id": "3326720", "revid": "1982", "url": "https://it.wikipedia.org/wiki?curid=3326720", "title": "Miani (famiglia)", "text": "I Miani (talvolta anche Emiliani) furono una famiglia patrizia veneziana, annoverata fra le cosiddette \"Case Nuove\".\nStoria.\nCome tutte le famiglie veneziane, anche per i Miani sono state proposte varie origini leggendarie. Ad esempio, la variante \"Emiliani\" del cognome \u00e8 un'invenzione di chi cercava un collegamento con la romana \"gens Aemilia\".\nIn realt\u00e0 provenivano dalla terraferma veneziana e dal Friuli e giunsero in Laguna a pi\u00f9 riprese gi\u00e0 prima dell'anno Mille. La forma \"Miani\" si fiss\u00f2 in tempi relativamente recenti e in precedenza erano detti \"da Mezani\", \"Megiani\", \"Migliani\", \"Meliani\".\nDella casata esistevano i due rami \"di San Cassiano\" e \"di San Vitale\". Il primo, considerato pi\u00f9 antico, aveva nello stemma una rosa e si estinse nel Quattrocento con la morte di Pietro di Matteo, pronipote del vescovo Pietro Miani. Il secondo aveva l'arma carica di una pannocchia di miglio (o tre pannocchie, secondo una variante) e venne meno nel 1790 con la scomparsa di Giacomo di Marco."}
{"id": "3326722", "revid": "105826", "url": "https://it.wikipedia.org/wiki?curid=3326722", "title": "Emiliani", "text": ""}
{"id": "3326725", "revid": "767487", "url": "https://it.wikipedia.org/wiki?curid=3326725", "title": "Scandal\u00e0sc", "text": "Scandal\u00e0sc (o Monti di Scandal\u00e0sc) \u00e8 una frazione disabitata del comune svizzero di Rossa, nella regione Moesa (Canton Grigioni).\nGeografia fisica.\nScandal\u00e0sc \u00e8 situato in Val Calanca, a 1\u00a0315\u00a0m s.l.m.\nGeografia antropica.\nIl villaggio non \u00e8 abitato in maniera permanente, ma consta di nove abitazioni principali e due secondarie, adibite a uso turistico e costruite secondo lo stile del luogo in legno e pietra.\nInfrastrutture e trasporti.\n\u00c8 raggiungibile a piedi in circa 20 minuti, percorrendo un sentiero che parte dalla frazione di Santa Domenica. Da Scandal\u00e0sc, il sentiero si dirama verso Bianc\u00e0lan, un alpeggio non pi\u00f9 utilizzato da molti anni, e in direzione di Scors\u00f6\u00f6 (altro villaggio di montagna posto a 1\u00a0740\u00a0m s.l.m.) e l'Alp de N\u00e0ucal. \u00c8 possibile compiere un circuito, transitando dal Camin de Biancal\u00e0n."}
{"id": "3326728", "revid": "115260286", "url": "https://it.wikipedia.org/wiki?curid=3326728", "title": "Dobellone", "text": "Il Dobellone o Dobelon \u00e8 un gioco di carte piuttosto simile al gioco della Scopa e allo Scarabocion (originario del Veneto). Si gioca in alcune valli della provincia di Trento. Lo potrete vedere dal vivo in un'osteria di Sover praticamente ogni giorno al pomeriggio visto che c'\u00e8 ancora qualcuno che si dedica a giocarlo.\nPer questo gioco si utilizza il mazzo di carte trentine da 52 unit\u00e0, ormai pi\u00f9 raro della maggiormente diffusa versione a 40 carte, che fino a tutto il '900 \u00e8 stato prodotto da fabbricanti di varie regioni come Murari e Masenghini con il nome di \"carte da dobellone\". Di norma le carte regionali italiane si trovano in mazzi da 40, con l'eccezione delle bresciane e appunto di una versione a 52 delle trentine, ma anche le carte trevigiane o trevisane presentano ancora una variante da 52 carte poich\u00e9 in quelle zone si continua tutt'oggi a giocare all'affine Scarabocion.\nStoria.\nLa produzione anche a Bari e a Bergamo di mazzi di \"carte da dobellone\" testimonia che il gioco \u00e8 ben noto e radicato per tutto il ventesimo secolo: non mancano ripetute citazioni in trattati sugli usi e costumi trentini. All'inizio del ventunesimo secolo il gioco risulta raro e quasi estinto, anche se ha una breve ripresa nei primissimi anni del millennio a Mattarello, frazione di Trento, ove il Circolo Anziani e Pensionati ha organizzato varie dizioni annuali di un torneo con eco sulla stampa locale.\nNonostante questa radicata diffusione locale, sorprendentemente il gioco non \u00e8 riportato in alcun trattato sui giochi di carte o testo specialistico sui giochi di carte regionali, al contrario di quanto avviene per lo Scarabocion che invece vi \u00e8 registrato in pi\u00f9 occasioni. La prima volta che le regole del Dobelon vengono date alle stampe risulta essere nei fascicoli del collezionabile Carte da gioco e da collezione, a dicembre 2014. Le regole ivi riportate sono quelle raccolte da Diaolin (Giuliano Natali), poeta dialettale di Sov\u00e9r che ha citato il gioco in pi\u00f9 d'una delle sue poesie.\nScopo del gioco.\nLa partita si interrompe appena una delle coppie raggiunge i 200 punti, vincendo. Se ha sbagliato i propri calcoli, la coppia perde la partita.\nRegole del gioco.\nFase di preparazione.\nGiocatori.\nCi sono quattro giocatori a coppie, due contro due, ciascuno seduto opposto al suo compagno.\nCarte.\nSi usa un mazzo di 52 carte trentine da dobellone (cio\u00e8 dotate anche di carte coi valori di 8, 9 e 10). Le carte a disposizione sono re, cavallo, fante, 10, 9, 8, 7, 6, 5, 4, 3, 2, asso. \u00c8 possibile giocare anche con un mazzo di 52 carte francesi (le corrispondenze fra i semi sono: coppe = cuori; ori = quadri; bastoni = fiori; spade = picche), senza jolly, tenendo presente che al Cavallo corrisponde la Donna e al Fante il Jack; \u00e8 meglio per\u00f2 utilizzare sempre le carte locali, per avere una migliore visione del gioco.\nSenso di rotazione, mazziere e smazzamento delle carte.\nSi gioca in senso antiorario.\nIl mazziere \u00e8 inizialmente scelto a caso, ma dopo ogni mano, il turno del mazziere passa alla persona che \u00e8 alla sua destra (sempre senso antiorario).\nIl mazziere distribuisce le carte e chi \u00e8 alla sinistra del mazziere taglia il mazzo, poi distribuisce 12 carte a faccia coperta ad ogni giocatore (in due giri in senso antiorario, prima 6, poi altre 6, iniziando con il giocatore alla destra del mazziere).\nI giocatori raccolgono le loro 12 carte in mano e 4 in tavola, poi le guardano.\nFase di gioco.\nIl giocatore alla destra del mazziere gioca per primo e si prosegue fino a che sono state giocate tutte le carte in mano ai giocatori.\nPresa.\nUn turno consiste nel giocare una carta dalla propria mano sul tavolo, scoperta e ben visibile, la quale pu\u00f2 prendere (o non prendere) una o pi\u00f9 carte poste sul tavolo stesso.\nValore di presa.\nSi prende come nella scopa. Le carte numeriche da 1 a 10 hanno un valore di presa che \u00e8 uguale al valore della carta stessa (per esempio: i dieci hanno un valore di presa di 10, i sei hanno un valore di presa di 6, e cos\u00ec via...). L'asso pu\u00f2 prendere tutte le carte sul tavolo, ma non fa scopa, oppure prendere se stesso, come accade nella scopa d'assi.\nLe figure, eccetto i re, (cavallo, fante) non hanno un valore di presa equivalente a un numero e si prendono solo tra loro (cavallo con cavallo, fante con fante). I re hanno valore di matta e quindi possono assumere il valore di qualunque carta, a discrezione del giocatore.\nIn base al valore di presa delle carte che ha in mano ogni giocatore imposta il proprio gioco tenendo conto delle regole di presa.\nRegole di presa.\nSe il valore della carta giocata \u00e8 uguale a quello di una carta posta su tavolo, la carta su tavolo pu\u00f2 essere presa;\nla presa non \u00e8 obbligatoria la carta pu\u00f2 essere calata es. 5 con 5 per creare la combinazione del 10 oppure per bloccare il gioco senza regalar carte agli avversari\nse si gioca una carta numerica il cui valore di presa \u00e8 uguale alla somma dei valori di presa di due o pi\u00f9 carte poste sul tavolo, allora quel gruppo di carte poste sul tavolo pu\u00f2 essere preso; se la presa \u00e8 fatta con carte dello stesso colore diventa punteggio es. 5 e 2 di coppe con il sette di coppe sono 7 punti e se \u00e8 scopa si raddoppiano es. 3 di bastoni + 6 di bastoni col nove a tavola pulita sono 18 punti. \nnelle prese multiple di 3 o pi\u00f9 carte bastano 2 carte dello stesso seme in tavola es. col 10 di spade si pu\u00f2 far 20 punti prendendo 2+3 di spade + 5 di bastoni a tavola pulita\nse la carta giocata non corrisponde con nessuna carta su tavolo o con la somma di carte su tavolo, allora non c'\u00e8 presa e la carta rimane a faccia scoperta sul tavolo; in certe localit\u00e0 si pu\u00f2 calare anche l'asso con scopo combinatorio da giocatori con molta esperienza di gioco.\nle figure, eccetto i re, possono catturare solo figure dello stesso valore;\nDopo aver giocato tutte le carte, all'ultimo giro, l'ultimo giocatore che fa una presa prende anche tutte le carte rimaste sul tavolo.\nIl punteggio.\nAlla fine del gioco i giocatori di una coppia mettono insieme le proprie carte. I punti di gioco vengono conteggiati tra le carte presenti nel mazzo delle mani vinte nel seguente modo:"}
{"id": "3326731", "revid": "767487", "url": "https://it.wikipedia.org/wiki?curid=3326731", "title": "Islom Inomov", "text": "Carriera.\nClub.\nDurante la sua carriera ha giocato con numerose squadre di club, tra cui il Liaoning Whowin, in cui milita dal 2010.\nNazionale.\nConta oltre 20 presenze con la Nazionale uzbeka."}
{"id": "3326738", "revid": "181699", "url": "https://it.wikipedia.org/wiki?curid=3326738", "title": "Tribunale dei ministri", "text": "Il tribunale dei ministri, nell'ordinamento giudiziario italiano, \u00e8 una sezione specializzata del tribunale ordinario competente per i reati commessi dal Presidente del Consiglio dei ministri e dai ministri nell'esercizio delle loro funzioni (i cosiddetti reati ministeriali).\nDisciplina.\nLa materia \u00e8 attualmente regolata dalla legge costituzionale 16 gennaio 1989, n. 1. La norma ha modificato, tra gli altri, l'art. 96 della il quale, in precedenza, prevedeva che per i reati commessi dai membri del governo, il Presidente del Consiglio dei ministri e i ministri stessi potessero essere messi in stato d'accusa dal Parlamento in seduta comune e giudicati dalla Corte costituzionale in una speciale composizione.\nOra lo stesso articolo prevede che:\nQueste ultime norme sono contenute nella stessa legge costituzionale 16 gennaio 1989, n. 1; la stessa norma prevede che i ministri non siano processabili per reati ministeriali commessi nell'esercizio delle proprie funzioni, a meno che la Camera di competenza lo consenta. Essa infatti pu\u00f2:\nStruttura.\nPresso il tribunale ordinario del capoluogo del distretto di Corte d'Appello \u00e8 istituito un collegio composto di tre membri effettivi e tre supplenti, estratti a sorte tra tutti i magistrati in servizio nei tribunali del distretto che abbiano da almeno cinque anni la qualifica di magistrato di tribunale o qualifica superiore. Il collegio, comunemente noto come tribunale dei ministri anche se la legge non usa mai questa espressione, \u00e8 presieduto dal magistrato con funzioni pi\u00f9 elevate, o, in caso di parit\u00e0 di funzioni, da quello pi\u00f9 anziano d'et\u00e0. Il collegio si rinnova ogni due anni ed \u00e8 immediatamente integrato in caso di cessazione o di impedimento grave di uno o pi\u00f9 dei suoi componenti. Alla scadenza del biennio, per i procedimenti non definiti, \u00e8 prorogata la funzione fino alla definizione del procedimento.\nIl tribunale dei ministri \u00e8 competente per tutti i reati ministeriali commessi nel distretto ove \u00e8 istituito.\nProcedimento.\nI rapporti, i referti e le denunzie per i reati ministeriali sono trasmessi al procuratore della Repubblica presso il tribunale del capoluogo del distretto di corte d'appello competente per territorio, il quale, senza compiere nessun tipo di indagine, deve entro quindici giorni trasmettere gli atti al tribunale dei ministri e darne immediata comunicazione ai soggetti interessati, affinch\u00e9 possano presentare memorie o chiedere di essere ascoltati.\nRicevuti gli atti, il tribunale dei ministri entro novanta giorni, compiute indagini preliminari e sentito il pubblico ministero, pu\u00f2 decidere l'archiviazione \u2013 nel qual caso il decreto non \u00e8 impugnabile (il procuratore della Repubblica pu\u00f2 solo chiedere al collegio di svolgere ulteriori indagini, precisandone i motivi; il collegio decide nei sessanta giorni successivi) \u2013 oppure la trasmissione degli atti con una relazione motivata al procuratore della Repubblica, affinch\u00e9 chieda l'\"autorizzazione a procedere\" ai sensi dell'art. 5 della legge cost. n. 1/1989. L'autorizzazione \u00e8 chiesta alla camera di appartenenza degli inquisiti, anche se alcuni di loro non sono membri del parlamento. Se gli inquisiti appartengono a camere diverse o nessuno di loro \u00e8 membro del parlamento, l'autorizzazione \u00e8 chiesta al Senato. La camera competente \u2013 sulla base dell'istruttoria condotta dall'apposita giunta \u2013 pu\u00f2 negare, a maggioranza assoluta, l'autorizzazione ove reputi, con valutazione insindacabile, che l'inquisito abbia agito per la tutela di un interesse dello Stato costituzionalmente rilevante ovvero per il perseguimento di un preminente interesse pubblico nell'esercizio della funzione di governo.\nIl Presidente del Consiglio dei ministri, i ministri, nonch\u00e9 gli altri inquisiti membri del parlamento non possono essere sottoposti a misure limitative della libert\u00e0 personale, a intercettazioni telefoniche, a sequestro o violazione di corrispondenza ovvero a perquisizioni personali o domiciliari senza l'autorizzazione della camera competente secondo il citato art. 5, salvo che siano colti nell'atto di commettere un delitto per il quale \u00e8 obbligatorio il mandato o l'ordine di cattura.\nUna volta ottenuta l'autorizzazione a procedere, il giudizio di primo grado spetta al tribunale ordinario del capoluogo del distretto di corte d'appello competente per territorio. Non, per\u00f2, al tribunale dei ministri; anzi, i componenti di quest'ultimo, al momento in cui ha svolto le indagini, non possono partecipare alle ulteriori fasi del procedimento. Per le impugnazioni e gli ulteriori gradi di giudizio si applicano le norme del codice di procedura penale."}
{"id": "3326739", "revid": "1543377", "url": "https://it.wikipedia.org/wiki?curid=3326739", "title": "Campionati del mondo di ciclocross 2011 - Gara femminile Elite", "text": "La gara femminile Elite dei campionati del mondo di ciclocross 2011 \u00e8 stata corsa il 30 gennaio a Sankt Wendel, in Germania. La corsa \u00e8 stata vinta dall'olandese Marianne Vos, che si \u00e8 laureata campionessa del mondo per la quarta volta. Seconda la statunitense Katherine Compton, terza la ceca Kate\u0159ina Nash."}
{"id": "3326745", "revid": "547034", "url": "https://it.wikipedia.org/wiki?curid=3326745", "title": "Supercoppa spagnola (pallavolo maschile)", "text": "La Supercoppa spagnola di pallavolo maschile \u00e8 un torneo per squadre di club spagnolo organizzato dalla Federazione pallavolistica della Spagna.\nFormula.\nLa Supercoppa spagnola si svolge annualmente dal 2002 dopo una prima edizione nel 1990 e vede sfidarsi in una gara unica la squadra vincitrice della Superliga de Voleibol Masculina e quella vincitrice della Coppa del Re."}
{"id": "3326746", "revid": "124844510", "url": "https://it.wikipedia.org/wiki?curid=3326746", "title": "LEGO Technic", "text": "LEGO Technic \u00e8 una linea di prodotti LEGO per ragazzi di et\u00e0 superiore ai nove anni che presenta una maggiore complessit\u00e0 rispetto alla linea tradizionale con elementi aggiuntivi che permettono l'interconnessione delle varie parti in plastica. Lo scopo di questa serie \u00e8 quello di costruire modelli pi\u00f9 avanzati con ingranaggi e parti meccaniche che possano muoversi e in alcuni casi essere radiocomandati.\nInizialmente la linea era nota come serie Expert Builder e poi, nel 1977, divenne Technical Sets, e infine Technic nel 1984.\nI set sono spesso caratterizzati dalla presenza di pezzi speciali, come ruote dentate, assi, parti pneumatiche, motori elettrici, ingranaggi, perni ma anche travi e piastre con fori attraverso i quali gli assi potrebbero essere ad esempio installati.\nStoria.\nNel 1975 la LEGO introdusse la Serie Expert, che fu creata per essere dedicata ai costruttori LEGO pi\u00f9 esperti. Questa serie, rispetto a quelle precedenti, poteva disporre di elementi mobili come ingranaggi, differenziali e varie altre parti meccaniche. Nel 1977 la Serie Expert prese il nome di \"Expert Builder\". In questo periodo vennero inventati sempre pi\u00f9 pezzi diversi (rotelle di varie dimensioni, traversini forati, perni, cremagliere, leve, assi ecc.). Con questi nuovi pezzi era possibile costruire veicoli sempre pi\u00f9 simili alla realt\u00e0 e con sempre pi\u00f9 funzioni diverse, per esempio sterzare le ruote.\nNel 1982 (lo stesso anno in cui si celebr\u00f2 il cinquantesimo anniversario dell'azienda) la serie Expert Builder si evolse ulteriormente, diventando la serie Technic.\nNel 1986 furono aggiunti componenti pneumatici alla serie Technic: furono inventati pistoni pneumatici, con una forza maggiore ai precedenti pistoni a vite e pi\u00f9 facili da far funzionare, ma con una struttura pi\u00f9 complessa. L'aria per farli funzionare viene pompata attraverso un piccolo pistone che bisogna schiacciare a mano, il quale convoglia l'aria in tubicini di plastica collegati ad esso. Successivamente furono inventati piccoli serbatoi di aria, con lo scopo di non continuare a pompare l'aria per far funzionare il meccanismo.\n\u00c8 intorno a questi anni che alcuni motori della serie Train furono adattati alla serie Technic, cos\u00ec da poter telecomandare a distanza (tramite un sistema a raggi infrarossi) i modelli. Nacque cos\u00ec il sistema Power Functions, che permette, per l'appunto, di motorizzare i veicoli.\nNel 1991 i motori e le altre parti elettriche LEGO furono standardizzate: i motori della Technic furono adattati ai 9 V, come i motori della LEGO Train.\nNel 2004, il colore grigio fu cambiato, in una tonalit\u00e0 poco pi\u00f9 scura. Questo cambiamento interess\u00f2 moltissimo la serie Technic, essendo gran parte dei suoi pezzi di colore grigio.\nNel corso della sua storia la Technic ha avuto diversi Lego di punta (uno all'anno), alcuni radiocomondati, altri solo con motore e battery box che sono i pi\u00f9 grandi, fra questi ricordiamo:\n- Gru Mobile MK I set 8421 da 1885 pezzi (2005) \n- Mercedes Benz Unimog U400 set 8110 da 2046 pezzi (2011)\n- Gru mobile MK II set 42009 da 2606 pezzi (2013) \n- Mercedes Benz Arocs 3245 set 42043 da 2793 pezzi (2015)\n- Escavatore da miniera MK III set 42055 da 3929 pezzi ed attualmente il terzo set Technic pi\u00f9 grande in assoluto, lanciato nell'agosto 2016, dopo i set 42082 e 42100.\n- Porsche 911 GT3 RS set da 2704 pezzi (2016) con cambio a doppia frizione funzionante. La scatola contiene un book fotografico con la storia della Porsche 911 GT3 RS\n- Camion Autogr\u00f9 6x6 set 42070 da 1862 pezzi (2017) contenente un mattoncino speciale per il 40\u00ba anniversario\nCaratteristiche.\nAlcuni modelli LEGO sono in grado di fare determinate azioni grazie a particolari motori di nuova concezione, detti Power Function, che consentono, ad esempio, di muovere un veicolo nelle quattro direzioni primarie o di riprodurre, sempre come esempio, perfettamente i movimenti di una escavatrice.\nI prodotti LEGO Power Functions si distinguono in:"}
{"id": "3326763", "revid": "184925", "url": "https://it.wikipedia.org/wiki?curid=3326763", "title": "Whole train", "text": ""}
{"id": "3326766", "revid": "1305772", "url": "https://it.wikipedia.org/wiki?curid=3326766", "title": "Dimit\u0103r Iliev", "text": "Esistono pi\u00f9 persone note di nome Dimit\u0103r Iliev:"}
{"id": "3326774", "revid": "125106950", "url": "https://it.wikipedia.org/wiki?curid=3326774", "title": "Coppa d'Asia 2015", "text": "La Coppa d'Asia 2015 () fu il 16\u00ba campionato continentale asiatico di calcio. Organizzato dall'Asian Football Confederation, si tenne in Australia dal 9 al .\nLa nazionale di casa dell' vinse per la prima volta il titolo sconfiggendo, nella finale tenutasi a Sydney, la con il punteggio di due goal a uno.\nPer effetto di tale vittoria i \"Socceroos\" guadagnarono la qualificazione alla Confederations Cup 2017.\nScelta della sede.\nL'Australia era l'unico Paese candidato a organizzare la manifestazione.\nL'investitura ufficiale giunse il .\nStadi.\nLa competizione si \u00e8 svolta in cinque stadi di altrettante citt\u00e0.\nSquadre partecipanti.\nLe prime tre classificate nell'edizione 2011 e la nazione organizzatrice si sono qualificate automaticamente alla fase finale. Altri due posti sono stati riservati alle squadre vincitrici delle edizioni 2012 e 2014 della AFC Challenge Cup. Gli altri 11 posti sono stati assegnati tramite le qualificazioni.\nSorteggio dei gruppi.\nIl sorteggio dei gironi della prima fase si \u00e8 svolto il 26 marzo 2014 alla Sydney Opera House. Le 16 squadre sono state divise in quattro urne, in base alla classifica mondiale della FIFA del marzo 2014; l'Australia, come paese organizzatore, occupava automaticamente la posizione A1 nell'urna 1. La squadra vincitrice dell'AFC Challenge Cup 2014 \u00e8 stata invece collocata automaticamente nell'urna 4.\nArbitri.\nSono quattordici gli arbitri convocati dall'AFC per dirigere questo torneo.\nSu invito della stessa confederazione, \u00e8 presente il neozelandese Peter O'Leary, unico arbitro non appartenente alla confederazione asiatica.\nVi sono inoltre tre ufficiali convocati in qualit\u00e0 di riserve.\nFase finale.\nFase a gironi.\nLe prime due classificate di ogni girone accedono alla fase a eliminazione diretta. In caso di parit\u00e0 in classifica, si tiene conto dei seguenti criteri:\nSe due squadre che si affrontano nell'ultima giornata chiudono il girone a pari punti e i criteri non risolvono la parit\u00e0, vengono battuti i tiri di rigore."}
{"id": "3326775", "revid": "729019", "url": "https://it.wikipedia.org/wiki?curid=3326775", "title": "Torre Testa", "text": "La Torre della Testa venne costruita nel 1568 ed \u00e8 la settima torre costiera appartenente al territorio della Capitanata. \nEcco la descrizione 26 anni dopo la sua costruzione, tratta dal manoscritto di Carlo Gambacorta \"Visita delle Torri di Capitanata nel mese di dicembre 1594\":\nCostruita nel 1568, \u00e8 denominata \"Torre della Foresta\" nel 1620 da Giovanni Antonio Magini nella sua carta geografica della Capitanata. La torre nel 1685 ha necessit\u00e0 \"del'astraco di sopra, e di resarcire quello di basso\". \nNon pi\u00f9 esistente, prende il nome dall'omonimo promontorio, estremo lembo orientale del Gargano, accessibile dalla SP 53."}
{"id": "3326779", "revid": "339392", "url": "https://it.wikipedia.org/wiki?curid=3326779", "title": "Shaanxi Kylins", "text": ""}
{"id": "3326782", "revid": "1543377", "url": "https://it.wikipedia.org/wiki?curid=3326782", "title": "SA Tennis Open 2011", "text": "Il SA Tennis Open 2011 \u00e8 stato un torneo di tennis che si \u00e8 disputato sul cemento nella categoria ATP World Tour 250 series nell'ambito dell'ATP World Tour 2011. \u00c8 stata la 20\u00aa edizione del SA Tennis Open. Si \u00e8 giocato a Johannesburg in Sudafrica dal 31 gennaio al 6 febbraio 2011.\nPartecipanti.\nAltri partecipanti.\nGiocatori che hanno ricevuto la wild card nel tabellone principale:\nGiocatori passati dalle qualificazioni:\nCampioni.\nSingolare.\n Kevin Anderson ha battuto in finale Somdev Devvarman 4-6, 6-3, 6-2\nDoppio.\n James Cerretani / Adil Shamasdin hanno battuto in finale Scott Lipsky / Rajeev Ram, 6\u20133, 3\u20136, [10\u20137]"}
{"id": "3326783", "revid": "599013", "url": "https://it.wikipedia.org/wiki?curid=3326783", "title": "Giacomo Callegari", "text": "Carriera.\nNella stagione 1989-1990, con la maglia della ha disputato 3 partite in Serie A e 2 in Coppa UEFA persa contro la Juventus."}
{"id": "3326788", "revid": "2134764", "url": "https://it.wikipedia.org/wiki?curid=3326788", "title": "Damian Bell\u00f3n", "text": "Carriera.\nClub.\nBell\u00f3n si trasfer\u00ec assieme al fratello gemello Yag\u00f3 dal San Gallo all'Aston Villa l'11 luglio 2006. I due calciatori giocarono nell'\"Academy\" dei \"Villans\" per due stagioni, ma si separarono poi nell'estate 2008: Damian firm\u00f2 infatti un contratto biennale con il Vaduz.\nNella sua prima stagione, gioc\u00f2 trentuno gare nella massima divisione svizzera, ma la squadra retrocesse. Il 17 luglio 2008 debutt\u00f2 anche nella Coppa UEFA 2008-2009, giocando nella sconfitta casalinga del suo club per due a uno contro lo Zrinjski Mostar.\nNazionale.\nBell\u00f3n gioc\u00f2 40 partite (con 3 reti) nelle selezioni giovanili svizzere. Nel 2008 arriv\u00f2 anche il debutto con la ."}
{"id": "3326790", "revid": "729019", "url": "https://it.wikipedia.org/wiki?curid=3326790", "title": "Torre San Felice", "text": "La Torre di San Felice \u00e8 una torre costiera situata nel comune di Vieste presso la localit\u00e0 omonima.\nVenne costruita nel 1540 ed \u00e8 l'ottava torre costiera appartenente al territorio della Capitanata. \nCarlo Gambacorta, nel manoscritto \"Visita delle Torri di Capitanata nel mese di dicembre 1594\" cos\u00ec ne parla:\nUtilizzata a partire dal 1569, nel 1685 occorrono astrichi e garretti. La pi\u00f9 orientale delle torri garganiche, innalzata per ricevere e trasmettere le segnalazioni delle torri vicine, proteggeva anche l'omonimo porticciolo.\nDi medie dimensioni, \u00e8 stata di recente restaurata, ma una sopraelevazione ne ha snaturato le proporzioni.\nAttualmente ne \u00e8 stata murata l'entrata per evitare fenomeni di abusivismo.\nNegli anni ottanta la zona circostante alla torre era nota per la presenza di una rivendita ambulante di prodotti alimentari (come quelle dei mercati rionali) la cui insegna recitava: \"Sebbene vuoi mangiare qui da Sandro devi comprare\"."}
{"id": "3326792", "revid": "1494169", "url": "https://it.wikipedia.org/wiki?curid=3326792", "title": "Byakuya", "text": ""}
{"id": "3326795", "revid": "110157", "url": "https://it.wikipedia.org/wiki?curid=3326795", "title": "Museo civico Villa Colloredo Mels", "text": "Il Museo civico Villa Colloredo Mels si trova a Recanati.\nStoria e descrizione.\nIl museo \u00e8 ospitato in una villa appartenuta ai Conti Colloredo Mels, nobile famiglia di origine friulana.\nLa villa, con originario impianto medievale, fu ristrutturata nel Cinquecento, fino a ottenere l'attuale aspetto neoclassico. Nel 1998 vi si sono trasferiti i Musei civici di Recanati, gi\u00e0 nel palazzo Comunale, con raccolte che includono l'archeologia e l'arte contemporanea.\nLa sezione archeologica raccoglie i reperti dell'insediamento eneolitico di Fontenoce (VI millennio a.C.) e quelli dell'et\u00e0 del ferro, provenienti dagli insediamenti di Fonti San Lorenzo e Villa Teresa.\nNotevole \u00e8 la Pinacoteca, che raccoglie opere provenienti dal territorio. Nella sezione medievale sono esposte opere di Ludovico da Siena (1395), Pietro di Domenico da Montepulciano (fine XIV, inizio XV secolo) e affreschi di Olivuccio di Ciccarello (fine XIV, inizio XV secolo). La sezione rinascimentale ospita opere di Vincenzo Pagani (1490-1568), Felice Damiani da Gubbio e le pi\u00f9 significative opere di Lorenzo Lotto, tra cui la famosa \"Annunciazione\", il \"Polittico di Recanati\", formato da sei scomparti, la \"Trasfigurazione\" e il \"San Giacomo Maggiore.\"\nUna sezione \u00e8 dedicata al Seicento, con una Presentazione al tempio attribuita al Pomarancio e al Settecento, con opere del pittore Pier Simone Fanelli, che aveva una bottega di disegno e pittura a Recanati nella seconda met\u00e0 del XVIII secolo.\nL'ultima sezione della Pinacoteca \u00e8 dedicata al ceramista recanatese Rodolfo Ceccaroni. Ospita una collezione di 177 ceramiche che mostrano il legame dell'artista con la citt\u00e0 di Recanati e costituiscono una testimonianza delle tradizioni religiose, popolari ed artigianali del territorio.\nUno spazio per esposizioni temporanee artistico-culturali \u00e8 situato al piano terra.\nDal 2013 i sotterranei di Villa Colloredo Mels ospitano il Museo dell'Emigrazione Marchigiana, dedicato a colora che fin dal XIX secolo hanno lasciato le Marche con la speranza di trovare condizioni di vita migliori.\nParco di Villa Colloredo Mels.\nDietro al Museo civico Villa Colloredo Mels si apre il Parco di Villa Colloredo Mels, che risale alla met\u00e0 del 1800. Nel 2011, dopo un decennio in cui il parco fu chiuso per lo stato di abbandono, \u00e8 stato riaperto ed adibito a parco pubblico. Al suo interno si trova la sede del CEA, Centro di Educazione Ambientale, gestito dal WWF."}
{"id": "3326796", "revid": "38166826", "url": "https://it.wikipedia.org/wiki?curid=3326796", "title": "Distretto di Malaja Vi\u0161era", "text": ""}
{"id": "3326798", "revid": "112362377", "url": "https://it.wikipedia.org/wiki?curid=3326798", "title": "Malovi\u0161erskij rajon", "text": "Il Malovi\u0161erskij rajon () \u00e8 un rajon dell'Oblast' di Novgorod, nella Russia europea; il capoluogo \u00e8 Malaja Vi\u0161era. Istituito nel 1927, ricopre una superficie di 3.280,98 chilometri quadrati ed ospita una popolazione di circa 18.000 abitanti."}
{"id": "3326799", "revid": "1782831", "url": "https://it.wikipedia.org/wiki?curid=3326799", "title": "Il signore di Ixia", "text": "Il Signore di Ixia (titolo originale \"The Deathlord of Ixia\") \u00e8 un librogame dello scrittore inglese Joe Dever, pubblicato nel 1992 a Londra dalla Red Fox Children's Books e tradotto in numerose lingue del mondo. \u00c8 il diciassettesimo dei volumi pubblicati della saga Lupo Solitario. La prima edizione italiana, del 1992, fu a cura della Edizioni EL.\nTrama.\nDopo aver impedito il ritorno di Vashna nel Magnamund, Lupo Solitario deve affrontare una nuova minaccia: Il signore della Morte di Ixia, una penisola situata nel Magnamund del Nord. Vi dimora il Ixiataaga (Il Signore della morte di Ixia) che regna da una cittadella, Xaagon, completamente scavata nel ghiaccio.\nL'Asta della Morte, il manufatto creato da Naar al fine di resuscitare Vashna, non \u00e8 stato distrutto, ma \u00e8 nelle mani di Ixiataaga. Lupo Solitario deve quindi volgere il suo cammino a Ixia una terra ghiacciata nel nord-est del Magnamund, dove si trova la tomba del Signore della Morte, uno dei luogotenenti di Agarash il Dannato, il pi\u00f9 potente dei campioni dal male inviato da Naar nel Magnamund."}
{"id": "3326801", "revid": "767487", "url": "https://it.wikipedia.org/wiki?curid=3326801", "title": "La vedova tatuata", "text": "La vedova tatuata (\"Den tatuerade \u00e4nkan\") \u00e8 un film svedese del 1998, scritto e diretto da Lars Molin. Nel 1999 \"La vedova tatuata\" \u00e8 stato premiato con un Premio Emmy come miglior pellicola per la visione internazionale.\nTrama.\nLe vicende sono incentrate su una donna ultrasessantenne, Ester, interpretata da Mona Malm. Ester vive con il frutto di un matrimonio non riuscito, ma riesce a curare s\u00e9, la sua casa e la sua famiglia, e ad essere una nonna buona. Ma quando una parente, la zia Agnese (sua sorella), muore per infarto, la vita di Ester cambier\u00e0 completamente. La morte di Agnese le dar\u00e0 la possibilit\u00e0 di iniziare una vita nuova, che funger\u00e0 come impulso per vivere i suoi sogni e stare meglio con i suoi familiari."}
{"id": "3326802", "revid": "110157", "url": "https://it.wikipedia.org/wiki?curid=3326802", "title": "Okulovskij rajon", "text": "L'Okulovskij rajon () \u00e8 un rajon dell'Oblast' di Novgorod, nella Russia europea; il capoluogo \u00e8 Okulovka. Istituito nel 1927, ricopre una superficie di 2.520,81 chilometri quadrati ed ospita una popolazione di circa 26.000 abitanti."}
{"id": "3326803", "revid": "38166925", "url": "https://it.wikipedia.org/wiki?curid=3326803", "title": "Distretto di Okulovka", "text": ""}
{"id": "3326805", "revid": "15756", "url": "https://it.wikipedia.org/wiki?curid=3326805", "title": "Antennaria carpathica", "text": "I Sempiterni del calcare (nome scientifico Antennaria carpathicam ) sono delle piante erbacee perenni delle alte quote alpine appartenenti alla famiglia delle Asteraceae.\nEtimologia.\nIl nome del genere (\"Antennaria\") deriva dal latino \"\u201dantenna\u201d\" a causa dell'aspetto a piumetto setaceo dei peli del pappo, molto simili alle antenne di alcune farfalle. L'epiteto specifico (\"carpathica\") deriva dalla zona di origine di questa pianta (i monti Carpazi). Il termine comune (semprevivi o sempiterni) deriva dal fatto che i capolini anche dopo raccolti rimangono compatti e rigidi per un lungo tempo.\nIl binomio scientifico attualmente accettato (\"Antennaria carpathicam\") \u00e8 stato proposto inizialmente dal botanico e micologo svedese\nG\u00f6ran Wahlenberg (1780 \u2013 1851), perfezionato in seguito, con successivi studi, dai botanici Bluff Joseph Mathias (1805-1837) e Anton Carl Fingerhuth (1802-1876) nella pubblicazione \"\u201dCompendium Florae Germaniae\u201d\" del 1825.\nDescrizione.\nSono piante non molto alte: 5 \u2013 15\u00a0cm (al massimo 24\u00a0cm). Sono inoltre classificate come monoiche: ogni pianta ha un solo genere di fiori (o maschili o femminili). La forma biologica \u00e8 emicriptofita scaposa (H scap), ossia sono piante erbacee perenni, con gemme svernanti al livello del suolo e protette dalla lettiera o dalla neve, dotate di un asse fiorale eretto e spesso con poche di foglie. Tutta la pianta \u00e8 pi\u00f9 o meno bianco-tomentosa.\nRadici.\nLe radici sono secondarie da fittone.\nFoglie.\nLe foglie basali sono bianco-tomentose sono intere a forma da lineare-lanceolata a oblanceolata con apice acuto; sono inoltre tri-nervie. Quelle lungo il caule sono disposte in modo alterno, sono pi\u00f9 o meno simili a quelle basali ma progressivamente pi\u00f9 ridotte, la superficie di sotto \u00e8 pi\u00f9 cotonosa. Dimensione delle foglie basali: larghezza 5 \u2013 8\u00a0mm; lunghezza 25 \u2013 45\u00a0mm.\nInfiorescenza.\nLe infiorescenze sono formate da pochi capolini riuniti in una fascetta terminale, sono bianco-grigiastri (la colorazione \u00e8 data dall'involucro di brattee e non dalla corolla). La struttura dei capolini \u00e8 quella tipica delle Asteraceae: esternamente si ha un involucro cilindrico composto da diverse squame che fanno da protezione al ricettacolo sul quale s'inseriscono due tipi di fiori: i fiori esterni ligulati (assenti in questo genere), e i fiori del disco centrale tubulosi. In particolare i fiori per ogni capolino sono o solo maschili o solo femminili (piante monoiche). Le squame (o brattee) sono scariose e colorate di bruno paglierino chiaro. Dimensione dei capolini: larghezza 4 \u2013 6\u00a0mm; lunghezza 10\u00a0mm.\nFiore.\nI fiori sono attinomorfi. Sono tetra-ciclici (formati cio\u00e8 da 4 verticilli: calice \u2013 corolla \u2013 androceo \u2013 gineceo) e pentameri (calice e corolla formati da 5 elementi).\nFrutti.\nI frutti sono degli acheni con un pappo formato da peli semplici di colore bianco o giallastro. Lunghezza dell'achenio: 1,5\u00a0mm.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza di \"Antennaria carpathica\" (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). Il genere di questa specie non \u00e8 molto numeroso: una ventina di specie circa.\nIl basionimo per questa specie \u00e8: \"Gnaphalium carpaticum\" .\nIl numero cromosomico di \"A. carpathica\" \u00e8: 2n = 56.\nVariabilit\u00e0.\nQuesta pianta \u00e8 poliploide (il numero cromosomico \u00e8 alto) per cui \u00e8 abbastanza variabile. La variabilit\u00e0 si manifesta nella lanosit\u00e0 generale della pianta e soprattutto nelle foglie che possono essere anche pi\u00f9 o meno larghe (in genere le popolazioni dei Carpazi hanno foglie pi\u00f9 larghe: 5,5 \u2013 8,5\u00a0mm). Di questa pianta sono descritte le seguenti variet\u00e0 o specie simili (a seconda dei vari autori):\nPer alcuni autori tuttavia queste entit\u00e0 rientrano nella variabilit\u00e0 individuale e sono quindi prive di valore tassonomico.\nIl seguente elenco di variet\u00e0 \u00e8 tratto da alcune checklist Nord Americane:\nSinonimi.\nQuesta entit\u00e0 ha avuto nel tempo diverse nomenclature. L'elenco che segue indica alcuni tra i sinonimi pi\u00f9 frequenti:\nSpecie simili.\nL'altra specie di questo genere (\"Antennaria dioica\") presente in Italia pu\u00f2 essere confusa con i \u201cSempiterni del calcare\u201d; si distingue comunque per le foglie ad apice appuntito, la presenza di un rizoma strisciante e la colorazione pi\u00f9 rosata nei capolini femminili; inoltre vegeta a quote pi\u00f9 basse."}
{"id": "3326813", "revid": "122337537", "url": "https://it.wikipedia.org/wiki?curid=3326813", "title": "Un delitto d'onore", "text": "Un delitto d'onore \u00e8 un romanzo di Giovanni Arpino del 1960. Il libro \u00e8 arrivato secondo nella finale del Premio Strega 1961, vinto da Raffaele La Capria. \u00c8 stato tradotto in numerose lingue straniere.\nTrama.\nParte prima.\nGaetano Castiglia, trentanove anni, \u00e8 un medico di ricca famiglia, ha studiato anche a Boston, ma non esercita. Vive a Montrone, nell'Avellinese, con la madre Maddalena, mentre il padre Vincenzo \u00e8 morto da tempo. Gaetano \u00e8 innamorato di Sabina, di appena diciassette anni, conosciuta per caso durante una processione. La madre \u00e8 contraria all'unione, perch\u00e9 Sabina, orfana, \u00e8 povera e non istruita, e ha lavorato in un'osteria gestita da una zia. Gaetano si intestardisce e fa di tutto per far accettare Sabina alla madre. \u00c8 molto geloso e si preoccupa che Sabina possa avere fatto cattive esperienze all'osteria, frequentata da contadini e ubriaconi. Per preparare il matrimonio manda Sabina a vivere da un'altra zia nel vicino paese di Atripalda, le impone di imparare a leggere e a scrivere e a comportarsi con finezza, non vuole che abbia rapporti con altre persone di bassa estrazione.\nParte seconda.\nSi celebra il matrimonio. La prima notte di nozze, in un albergo di Napoli, Gaetano si accorge che Sabina non \u00e8 vergine. Lei cerca di negare, poi \u00e8 costretta a raccontare di alcuni rapporti con Vincenzo Carbone, che ora \u00e8 ufficiale a Torino. Dapprima lui l'aveva presa con la forza in una stalla, poi lei si era convinta a rivederlo in casa sua, perch\u00e9 la sorella del Carbone, Elena, le aveva fatto promesse di matrimonio, poi non mantenute. Gaetano decide di tornare a Montrone. La notte seguente uccide Sabina tagliandole la gola con un rasoio, poi si reca da Elena, che gestisce un negozio, e la uccide a revolverate; infine si consegna ai carabinieri\nParte terza.\nLa madre di Gaetano decide di affidare la difesa al grande avvocato napoletano Gioacchino Russo, che viene contattato con difficolt\u00e0 dall'avvocato avellinese Colantuoni e dallo zio di Gaetano, il sacerdote don Alfonso. Russo accetta la difesa, che vuole impostare sul tema della grave difesa all'onore. Va a conoscere la madre di Gaetano e qui apprende da don Alfonso che i fascisti vogliono aiutare Gaetano, al quale avevano offerto il posto di sindaco: Russo, un convinto liberale, dice che non far\u00e0 alcun patto con i fascisti, ma accetter\u00e0 ogni aiuto che pu\u00f2 venire da loro. Poi comincia a preparare il processo, facendosi procurare da Colantuoni, che spesso maltratta, l'elenco dei possibili testimoni, per sapere se hanno amanti, se sono traditi dalle mogli, e cos\u00ec via, per capire chi \u00e8 meglio convocare. Cerca anche l'aiuto della stampa: alcuni giovani avellinesi vorrebbero fondare un giornale, e Russo li consiglia di rivolgersi per un finanziamento alla madre di Gaetano. Come ultimo atto, Russo si reca a visitare Gaetano, il quale \u00e8 in carcere \u00e8 attende con serenit\u00e0 il processo: le meditazioni degli ultimi giorni, dice, lo hanno profondamente trasformato. Di fronte alla passivit\u00e0 di Gaetano, Russo perde il controllo e lo costringe a giurare di essere convinto di avere fatto giustizia, poich\u00e9 \u00e8 convinto che con questa linea Gaetano se la caver\u00e0 con poco o nulla e presto sar\u00e0 libero, nonostante molti magistrati stiano insorgendo contro le pene troppo miti inflitte a chi si macchi di delitti d'onore. Quindi Russo se ne va, promettendo a Gaetano che presto sar\u00e0 sindaco, (\"\u00abSe lo vorranno. Se insisteranno...\u00bb\", \u00e8 la replica di Gaetano) e sentendosi intimamente pi\u00f9 solido e molto soddisfatto, con un gusto pieno di trionfo che lo pervade.\nDal romanzo al film.\nDal romanzo il regista Pietro Germi, coadiuvato dai suoi fidi collaboratori Ennio De Concini e Alfredo Giannetti, s'\u00e8 liberamente ispirato per il soggetto del suo film \"Divorzio all'italiana\" del 1961, che ha adattato e trasformato in commedia, ambientandola in epoca a lui contemporanea presso un paesino immaginario del catanese, ritraendovi la mentalit\u00e0 e le pulsioni di una certa Sicilia di provincia, col proposito d'evidenziare due situazioni di arretratezza legislativa dell'Italia dell'epoca: la mancanza di una legge sul divorzio (che arriver\u00e0 solo nel 1970), e soprattutto l'anacronistico articolo 587 del codice penale che regolava il delitto d'onore, abolito soltanto venti anni dopo. L\u2019effettiva trasposizione cinematografica del romanzo avviene nel 1974 con il film a episodi Verginit\u00e0."}
{"id": "3326814", "revid": "1647404", "url": "https://it.wikipedia.org/wiki?curid=3326814", "title": "Body", "text": "Il termine Body, che in lingua inglese significa corpo, pu\u00f2 riferirsi a:"}
{"id": "3326816", "revid": "124786543", "url": "https://it.wikipedia.org/wiki?curid=3326816", "title": "Programma T3", "text": "Il Programma T3 \u00e8 un programma di ricerca astronomica condotto da astronomi professionisti e astrofili dilettanti, dedicato alla ricerca di comete tra gli asteroidi con orbite particolari presenti nella fascia principale situata tra i pianeti Giove e Marte: il criterio principale per la selezione degli asteroidi da investigare \u00e8 il possesso di un parametro di Tisserand inferiore a tre. Tra i membri del team ci sono: Raoul Behrend, Luca Buzzi, Claudio Cremaschini, Sergio Foglia, Gianni Galli, Gianluca Masi (responsabile del progetto) e Maura Tombelli.\nIl programma, dopo una fase iniziale di ideazione, \u00e8 iniziato effettivamente nel dicembre 2005 cogliendo subito un primo riscontro positivo, confermato all'inizio del 2006: l'asteroide , scoperto da LONEOS era in effetti una cometa, denominata conseguentemente P/2005 SB216 LONEOS. Questo primo risultato positivo \u00e8 stato presentato, assiene al programma T3, al Meeting on Asteroids and Comets in Europe (MACE), tenutosi tra il 12 al 14 maggio 2006 a Vienna.\nRisultati.\nIl team T3 ha ottenuto parecchi risultati tra i quali sono degni di nota:"}
{"id": "3326819", "revid": "155613", "url": "https://it.wikipedia.org/wiki?curid=3326819", "title": "Seminario vescovile di Livorno &quot;Girolamo Gavi&quot;", "text": ""}
{"id": "3326821", "revid": "729019", "url": "https://it.wikipedia.org/wiki?curid=3326821", "title": "Cessna 165", "text": "Il Cessna 165 \u00e8 un velivolo monomotore prodotto dalla Cessna. Questo modello ebbe un ruolo fondamentale nella ripresa economica dell'azienda americana dopo la Grande depressione del 1929.\nStoria del progetto.\nVerso gli anni trenta del XX secolo, quando l'economia americana inizi\u00f2 a riprendersi, venne annunciata la produzione del Cessna 165 e della sua versione C-34. \nIl Cessna 165 fu progettato da Dwane Wallace, il nipote di Clyde Cessna, celebre fondatore dell'azienda. Poco dopo l'entrata in servizio del C-34 Clyde lasci\u00f2 l'azienda nelle mani del nipote.\nMolte caratteristiche del design del 165 vennero prese in prestito da modelli precedenti di Cessna, come per esempio i finestrini."}
{"id": "3326823", "revid": "767487", "url": "https://it.wikipedia.org/wiki?curid=3326823", "title": "Niklas Falk", "text": "Ha lavorato, negli anni ottanta e novanta, nel teatro comunale di G\u00f6teborg, in seguito \u00e8 stato scritturato per la realizzazione di alcune pellicole cinematografiche, nonch\u00e9 per serie TV romanzate. Nello stesso periodo, si \u00e8 trasferito a Stoccolma."}
{"id": "3326830", "revid": "1682541", "url": "https://it.wikipedia.org/wiki?curid=3326830", "title": "Nishida Kitar\u014d", "text": "La vita.\nDopo gli studi liceali compiuti presso il Ginnasio della prefettura (\u5e9c\u7acb\u4f53\u80b2\u4f1a\u9928, \" furitsu taiikukaikan\") di Kanazawa dove conobbe Daisetsu Teitar\u014d Suzuki (\u9234\u6728\u5927\u62d9\u8c9e\u592a\u90ce, 1860-1966) si trasfer\u00ec a Tokyo per frequentare l'universit\u00e0.\nDi salute cagionevole, fin da giovane mostr\u00f2 tuttavia le sue profonde doti intellettuali. Si laure\u00f2 nel 1894 in filosofia con una tesi su David Hume, all'Universit\u00e0 imperiale di Tokyo.\nL'anno successivo, nel maggio del 1895, spos\u00f2 la cugina (materna) Tokuda Kotomi (1875-1925).\nDopo aver insegnato nelle scuole medie divenne professore di psicologia e logica alla Fourth High School di Kanazawa, durante questo periodo compose la sua prima opera filosofica, \"Zen no kenky\u016b\" (\u5584\u306e\u7814\u7a76, Studio sul bene), che fu pubblicata successivamente, nel 1911, ottenendo un notevole successo.\nSi trasfer\u00ec quindi a Tokyo dove insegn\u00f2 al Gakush\u016bin (\u5b66\u7fd2\u9662), e, successivamente, nel 1910, all'Universit\u00e0 imperiale di Kyoto in qualit\u00e0, inizialmente di professore assistente di etica, poi in quella di professore ordinario di filosofia della religione (1913) e infine professore ordinario di filosofia (1914).\nSi ritir\u00f2 a vita privata nel 1928, a seguito di una serie di disgrazie che colpirono la sua famiglia: nel 1920 perse l'amato figlio Ken (nato nel 1898), mentre la moglie mor\u00ec nel 1925 dopo essere stata costretta a letto per sei anni a seguito di un ictus, anche le altre figlie soffrirono di malattie gravi come la tubercolosi e la febbre tifoidea. Amareggiato dalla vita ebbe modo di osservare che \nMor\u00ec a seguito di una malattia renale, il 7 giugno 1945, poco prima della fine della seconda guerra mondiale. La sua tomba si trova a Kyoto, ospitata nel Reiun-in (\u970a\u4e91\u9662), un padiglione del pi\u00f9 ampio tempio buddhista zen Myoshin-ji (\u5999\u5fc3\u5bfa).\nIl pensiero.\nTakeuchi Yoshinori (\u6b66\u5185\u7fa9\u7bc4, 1913\u20132002) individu\u00f2 gi\u00e0 nelle prime righe della prima opera di Nishida Kitar\u014d \"Zen no kenky\u016b\", il cuore del suo pensiero filosofico:\nIn questa opera \u00e8 evidente l'influenza di autori come Henri Bergson (1859-1941) e William James (1842-1910) ma anche delle dottrine spirituali del Buddhismo Zen, la cui disciplina, con la peculiare pratica dello \"zazen\" e dei \"k\u014dan\", fu seguita da Nishida per dieci anni circa, a partire dalla met\u00e0 degli anni venti.\nMichiko Yusa (\u904a\u4f50\u9053\u5b50) evidenzia infatti come molte dottrine proprie del Buddhismo Mah\u0101y\u0101na, e segnatamente del Buddhismo Zen, come l'unit\u00e0 della mente-corpo, dell'oggetto-soggetto, della vacuit\u00e0, della pura esperienza, della natura di Buddha insita in ogni elemento della realt\u00e0, siano proprie del vocabolario filosofico di Nishida.\nUeda Shizuteru (\u4e0a\u7530\u9591\u7167, 1926-) osserva come ci\u00f2 che interessa il pensiero di Nishida non sia solo la vita in quanto tale ma la vita in rapporto con la sua morte e che il significato profondo di questa vita-morte lo si riscontri proprio nella comune vita quotidiana. In questa prospettiva Nishida ha coniato l'espressione di \"quotidianit\u00e0 escatologica\".\nLe opere.\nL'opera completa di Nishida Kitar\u014d \u00e8 raccolta in:\nIn italiano sono state tradotte le sue seguenti opere:"}
{"id": "3326833", "revid": "2730", "url": "https://it.wikipedia.org/wiki?curid=3326833", "title": "Assassinio di Martin Luther King", "text": "L'assassinio di Martin Luther King, attivista e Premio Nobel per la pace, avvenne il 4 aprile 1968 alle ore 18:01.\nAl momento dell'uccisione si trovava da solo sul balcone al secondo piano del Lorraine Motel a Memphis. Venne ucciso da un colpo di fucile di precisione alla testa, un proiettile calibro 30-06.\nIl contesto.\nLe minacce di morte.\nMartin ricevette frequenti minacce di morte a causa della sua importanza all'interno del movimento per i diritti civili. Fu costretto a confrontarsi con il rischio di morire, ma consapevole ne ribalt\u00f2 le conseguenze e ne fece parte integrante della sua filosofia di pensiero: sostenne che un assassinio non potesse fermare la lotta per la parit\u00e0 dei diritti.\nDopo l'assassinio di John Fitzgerald Kennedy nel 1963, egli disse alla moglie Coretta: \"Lo stesso accadr\u00e0 a me. Continuo a dirtelo: questa \u00e8 una societ\u00e0 malata\". \nLa visita a Memphis.\nKing and\u00f2 a Memphis, in Tennessee, in supporto dei lavoratori sanitari afroamericani che organizzarono uno sciopero l'11 febbraio 1968 per protestare contro gli ineguali salari e le condizioni di lavoro imposte dall'allora sindaco Henry Loeb. Ci furono molte morti sul lavoro a causa delle insane condizioni lavorative. Inoltre, a differenza dei salariati bianchi, gli afroamericani furono costretti a lavorare durante temporali e tormente.\nIl 3 aprile, King torn\u00f2 a Memphis per un incontro al Mason Temple. Il suo volo fu ostacolato a causa di una minaccia di bomba ma egli pronunci\u00f2 comunque il suo discorso, che sarebbe poi stato il suo ultimo in pubblico, oggi noto come \"I've Been to the Mountaintop\". Alla fine del discorso, fece riferimento al pericolo dell'esplosivo:\" And then I got to Memphis. And some began to say the threats... or talk about the threats that were out. What would happen to me from some of our sick white brothers? Well, I don't know what will happen now. We've got some difficult days ahead. But it doesn't matter with me now. Because I've been to the mountaintop. [applause] And I don't mind. Like anybody, I would like to live a long life. Longevity has its place. But I'm not concerned about that now. I just want to do God's will. And He's allowed me to go up to the mountain. And I've looked over. And I've \"seen\" the promised land. I may not get there with you. But I want you to know tonight, that we, as a people, will get to the promised land! [applause] And so I'm happy, tonight. I am not worried about anything. I'm not fearing any man. My eyes have seen the glory of the coming of the Lord! \" \nL'assassinio.\nGioved\u00ec 4 aprile 1968 King alloggiava nella camera 306 al Lorraine Motel a Memphis. Il reverendo Ralph Abernathy, amico e collega, inform\u00f2 in seguito il Comitato di Assemblea per l'Assassinio che lui e King avevano soggiornato nella camera 306 al Lorraine Motel cos\u00ec spesso che era conosciuta come \"Suite King Abernathy\".\nSecondo il biografo Taylor Branch, le sue ultime parole furono per il musicista Ben Branch, del quale era previsto un evento per quella sera. King disse: \"Ben, make sure you play \"Take My Hand, Precious Lord\" in the meeting tonight. Play it real pretty.\"Tradotto:\"Ben, non dimenticare stasera di cantare \"Il signore sia lodato\", e soprattutto di cantarlo bene!\"King era fuori nel balcone di fronte alla sua camera quando alle 18:01 fu colpito da un singolo proiettile calibro 30-06 sparato da un Remington 760. Il proiettile entr\u00f2 attraverso la guancia destra di King, spaccando la mascella e diverse vertebre mentre scendeva lungo il suo midollo spinale, tagliando la vena giugulare e le arterie maggiori prima di fermarsi sulla spalla. La forza del colpo strapp\u00f2 la sua cravatta. King cadde violentemente all'indietro sul balcone, incosciente.\nPoco dopo lo sparo, i testimoni hanno visto un uomo, pi\u00f9 tardi riconosciuto in James Earl Ray, fuggire da una casa affittacamere dall'altra parte della strada dal Lorraine Motel. Ray aveva affittato una stanza l\u00ec. La polizia ha trovato un pacchetto scaricato vicino al sito, che comprendeva un fucile e un binocolo, entrambi con le impronte digitali di Ray. Ray aveva acquistato il fucile con un altro nome sei giorni prima. Venne lanciata una caccia all'uomo a livello mondiale che culmin\u00f2 nell'arresto di Ray all'aeroporto Heathrow di Londra due mesi dopo.\nAbernathy ud\u00ec il colpo dentro la stanza del motel e corse sul balcone dove trov\u00f2 King sanguinante dalla ferita nella guancia. Andrew Young, un collega della Southern Christian Leadership Conference, credette prima che King fosse morto, poi sent\u00ec una pulsazione.\nKing venne portato immediatamente al St. Joseph Hospital, dove i medici hanno aperto il petto e hanno eseguito la rianimazione cardiopolmonare, ma non riacquist\u00f2 coscienza e venne dichiarato morto alle 19:05. Secondo Taylor Branch, l'autopsia di King ha rivelato che il suo cuore era nella condizione di un uomo di 60 anni, che Branch attribuisce allo stress dei 13 anni di King nel Movimento per i diritti civili.\nIndagini.\nIl giorno seguente l'omicidio, Ramsey Clark, procuratore generale, afferm\u00f2 che si era vicino all'arresto del colpevole, pi\u00f9 di 3500 agenti dell'FBI seguirono il caso.\nVenne accertato che lo sparo proveniva dalla stanza 5b della pensione Bessie Brower, che si trovava di fronte a quella dove si riposava il pastore.\nInterrogata la signora della pensione descrisse con attenzione la persona: alto, magro di mezz\u00e0 et\u00e0, registratosi con il nome di John Willard (che si riveler\u00e0 essere, insieme a Eric Galt uno pseudonimo utilizzato da James Earl Ray), insistette per avere una stanza da cui si vedeva il motel Lorraine \nSi ritrov\u00f2 l'arma del delitto, un Remington con mirino telescopico, abbandonato nel marciapiede di fronte ad un negozio, arma rubata due giorni prima in un negozio a Ealnut Grove Road\nIl funerale.\nIl funerale si svolse il 9 aprile, fra i presenti il vicepresidente degli Stati Uniti d'America Hubert Humphrey.\nCome richiesto dalla vedova Coretta King al funerale del marito, fu letto l'ultimo sermone che il defunto aveva pronunciato il 4 febbraio di quell'anno. La bara venne trascinata da un carro con due asinelli della Georgia. Nel suo epitaffio si leggeva: \u00abFree at last\u00bb (finalmente libero)."}
{"id": "3326835", "revid": "889336", "url": "https://it.wikipedia.org/wiki?curid=3326835", "title": "Pak Chol-min (calciatore)", "text": "Carriera.\nClub.\nDurante la sua carriera ha giocato solo con il Rimyongsu, squadra in cui milita dal 2005.\nNazionale.\nSpesso rappresenta la Nazionale nordcoreana."}
{"id": "3326836", "revid": "287376", "url": "https://it.wikipedia.org/wiki?curid=3326836", "title": "Allegri Gemelli", "text": ""}
{"id": "3326840", "revid": "119320655", "url": "https://it.wikipedia.org/wiki?curid=3326840", "title": "Siro Medici", "text": "Biografia.\nNel 1903 si \u00e8 laureato in matematica alla Scuola Normale Superiore di Pisa, dove ha incominciato a svolgere attivit\u00e0 di ricerca come assistente di Eugenio Bertini. Dal 1908 si rivolse all'insegnamento presso scuole medie ed istituti tecnici, fra cui il \"Galileo Galilei\" di Firenze.\nSi \u00e8 messo in luce, in particolare, per alcuni studi sulla geometria differenziale e proiettiva, materia all'epoca ancora agli esordi.\nHa pubblicato, insieme a Nicola Amici, un fortunato manuale in tre volumi, ad uso di istituti tecnici e ginnasiali, che ebbe cinque edizioni dal 1914 al 1929.\nDurante la prima guerra mondiale, nonostante fosse stato riformato alla leva, part\u00ec lo stesso come volontario: sottotenente nel 3\u00b0 \"Genio telegrafisti\", venne ucciso da una scheggia di granata lungo l'Isonzo. \u00c8 stato sepolto nel cimitero annesso alla Chiesa di San Valentino del comune di Staranzano."}
{"id": "3326841", "revid": "76963", "url": "https://it.wikipedia.org/wiki?curid=3326841", "title": "Lorna Raver", "text": " \u00c8 anche una stimata narratrice di audio libri. A volte viene accreditata come \"Lorna Raver Johnson\"."}
{"id": "3326847", "revid": "287204", "url": "https://it.wikipedia.org/wiki?curid=3326847", "title": "Nicolae Tonitza", "text": "Biografia.\nNato a B\u00e2rlad, nel distretto di Vaslui, primo dei cinque figli di Anastasia e Neculai Toni\u021b\u0103, frequenta la scuola primaria maschile n\u00ba 2 ed in seguito il ginnasio \"Manolache K. Epureanu\" di B\u00e2rlad. Lascia la citt\u00e0 natale nel 1902 per seguire i corsi di pittura all\"'Accademia Nazionale di Belle Arti\" di Ia\u0219i, dove ha come insegnanti Gheorghe Popovici ed Emanoil Bardasare. L'anno dopo visita l'Italia insieme ai studenti di archeologia dell'Universit\u00e0 di Bucarest sotto la guida di Grigore Tocilescu. In questo periodo, insieme ad altri suoi colleghi, Tonitza dipinge l'esterno della chiesa di Groze\u0219ti.\nNel 1908 parte per Monaco di Baviera, dove viene ammesso all'Accademia di Belle Arti (\"K\u00f6nigliche Bayerische Akademie der Bildenden K\u00fcnste\"), nella classe del professore Hugo von Habermann. Espone alla \"Kunstverein\", inizia a pubblicare caricature di carattere politico sulla rivista \"La formica\" (\"Furnica\") e scrive l'articolo \"L'importanza della critica d'arte\" (\"Importan\u021ba criticii de art\u0103\") sulla rivista \"Arte rumena\" (\"Arta Rom\u00e2n\u0103\"). I prossimi 3 anni li passa a Parigi, visitando gli atelier degli artisti ed eseguendo studi sui grandi dipinti. \nL'impressionismo, le conquiste degli post-impressionisti, e ancor di pi\u00f9, il modo \"decorativo\" di pensare, la composizione ed il fasto della belle \u00e9poque influenzeranno in modo decisivo le sue scelte estetiche. Dipinge paesaggi, ritratti e composizioni che espone nel suo atelier a Montparnasse. Se da giovane si conforma allo stile dell'epoca, in seguito, il suo tocco personale lo porta alla sperimentazione.\nRitornato in Romania, esegue vari affreschi nelle chiese di Scor\u021beni, Sili\u0219te, Poeni e V\u0103leni, insegna disegno al liceo militare e diventa editorialista del giornale \"Ia\u015ful\" insieme a Cezar Petrescu. Nel 1913 sposa Ecaterina Climescu che li dar\u00e0 due figli, Catrina e Petru. \nNel 1916 espone a Bucarest, insieme a \u0218tefan Dimitrescu, 94 fra dipinti e disegni.\nDopo l'entrata della Romania nel primo conflitto mondiale, arruolatosi nell'esercito rumeno, viene fatto prigioniero dai bulgari nella battaglia di Turtucaia e mandato nel lager di Kirjali. Qui si ammala di malaria e reumatismo, che lo segnerano fino alla fine dei suoi giorni.\nNel 1921, Tonitza allarga il suo orizzonte, dedicandosi alla pittura su ceramica ed organizzando una mostra; nello stesso anno si trasferisce a V\u0103lenii de Munte e cessa di scrivere editoriali.\nPartecipa alla Biennale di Venezia nel 1924 ed anno pi\u00f9 tardi esce dall'associazione \"Arta Rom\u00e2n\u0103\" per formare insieme a Francisc \u0218irato, Oscar Han e \u0218tefan Dimitrescu, il \"Gruppo dei quattro\" con i quali allestisce diverse mostre fino al 1934.\nConsiderato all'epoca \"il pi\u00f9 importante\" pittore rumeno vivente, espone in varie metropoli europee: Barcellona (1929), Amsterdam (1930), Bruxelles (1935). Negli anni 1933 e 1934 parte per la Dobrugia insieme a Francisc \u0218irato, realizzando una serie di quadri e disegni di paesaggi di Balchik. Dopo la morte, nel 1940, viene omaggiato al \"Salone Ufficiale\" (\"Salonul Oficial\") e alla mostra della manifestazione \"Luna Bucure\u0219tilor\"."}
{"id": "3326850", "revid": "889336", "url": "https://it.wikipedia.org/wiki?curid=3326850", "title": "Jon Kwang-ik", "text": "Carriera.\nClub.\nNel 2005 debutta con l'Amrokgang, squadra in cui ha giocato fino al 2012.\nNell'estate dello stesso anno si trasferisce in Qatar nella squadra campione in carica del \nLekhwiya."}
{"id": "3326851", "revid": "80339", "url": "https://it.wikipedia.org/wiki?curid=3326851", "title": "Borodino (Kraj di Krasnojarsk)", "text": ""}
{"id": "3326858", "revid": "1305772", "url": "https://it.wikipedia.org/wiki?curid=3326858", "title": "Javier Su\u00e1rez", "text": ""}
{"id": "3326861", "revid": "1005847", "url": "https://it.wikipedia.org/wiki?curid=3326861", "title": "Elezioni parlamentari in Norvegia del 2009", "text": "Le elezioni parlamentari in Norvegia del 2009 si tennero il 14 settembre per il rinnovo dello Storting. In seguito all'esito elettorale, Jens Stoltenberg, espressione del Partito Laburista, fu confermato Ministro di Stato."}
{"id": "3326864", "revid": "521302", "url": "https://it.wikipedia.org/wiki?curid=3326864", "title": "HNK Cibalia Vinkovci", "text": ""}
{"id": "3326865", "revid": "797136", "url": "https://it.wikipedia.org/wiki?curid=3326865", "title": "Steven Dias", "text": "Carriera.\nClub.\nDurante la sua carriera ha giocato con varie squadre di club, tra cui il Churchill Brothers, in cui milita dal 2010 al 2014.\nNazionale.\nConta numerose presenze nella Nazionale indiana, con la quale ha esordito nel 2004; nel 2011 ha partecipato alla Coppa d'Asia."}
{"id": "3326867", "revid": "58894", "url": "https://it.wikipedia.org/wiki?curid=3326867", "title": "Alpe del Vicer\u00e9", "text": "L'Alpe del Vicer\u00e9 \u00e8 un altopiano sul monte Bolettone situato nel comune di Erba (Como), all'altitudine di 903\u00a0m s.l.m..\nStoria.\nL'accenno pi\u00f9 antico all'Alpe del Vicer\u00e9 rintracciato da Luigi M. Gaffuri negli archivi di Albavilla.\nInizialmente noto come \"Alpe di Villa\", veniva utilizzato dalla comunit\u00e0 con appositi regolamenti per il pascolo, la fienagione e la produzione di legna.\nL'altopiano era chiamato anche \"Prato degli Angioli\".\nIl fabbricato fatto costruire da Eugenio di Beauharnais viene trasformato agli inizi del Novecento nell'Albergo La Salute.\nLe casermette (in totale 18), sono piccoli edifici distribuiti a piccoli gruppi, composti da tre ali di fabbrica che racchiudevano un cortiletto piastrellato con mattonelle di colore rosso; sono tutte uguali, hanno un piano rialzato con una breve scaletta di accesso. Edificio principale del villaggio era la \"casa madre\", con i servizi comuni, quali la mensa, la cucina, le dispense ed i servizi igienici. \nL'Alpe del Vicer\u00e9 oggi.\nNella zona del \"villaggio alpino\" occupata un tempo dalla chiesetta ora \u00e8 presente la struttura che nei mesi estivi viene utilizzata come campo estivo.\nEscursioni.\nLasciata la vettura nell'ampio parcheggio all'ingresso dell'Alpe del Vicer\u00e9, \u00e8 possibile intraprendere numerose escursioni di difficolt\u00e0 facile e media. Salendo a sinistra subito dopo il parcheggio si arriva sulla cima del monte Bollettone da cui si pu\u00f2 proseguire verso il Pizzo dell'Asino oppure il monte Palanzone. In alternativa, lasciato il parcheggio si prosegue sulla strada fino ad arrivare al rifugio Cacciatori. Da li parte la strada prosegue con pendenza lieve portando al Rifugio Capanna Mara e al monte Puscio. Quest'ultimo percorso non comporta difficolt\u00e0 particolari svolgendosi su una strada."}
{"id": "3326868", "revid": "1507243", "url": "https://it.wikipedia.org/wiki?curid=3326868", "title": "Le tre fontane", "text": "Le tre fontane sono opere bronzee che ancora campeggiano in cima alla scalinata di via Giudecca, una delle celebri \"vie cannocchiale\" della parte alta del centro storico di Reggio Calabria, in prossimit\u00e0 della storica villa della famiglia Nesci.\nStoria dell'antica fontana.\nLe famose \"Tre fontane\", insieme alla gemella di piazza Castello, facevano parte di un lotto proveniente da un'opera monumentale un tempo collocata sul lungomare. In passato, infatti, l'approvvigionamento idrico della citt\u00e0 di Reggio (ricca d'acqua grazie alle falde alimentate dai torrenti non ancora cementificati) avveniva in riva al mare, presso cui sorgevano almeno due grandi fontane. Una di esse, fontana Nuova (conosciuta pure come fontana della Pescheria), fu danneggiata dal terremoto del 1783, cos\u00ec durante i lavori di riedificazione si provvide a restaurarla. Le cinque bocche marmoree precedenti furono sostituite con le quattro bocche a forma di tritoni bronzei che oggi conosciamo. Successivamente al sisma del 1908, durante il quale l'edificio della fontana Nuova and\u00f2 distrutto, le bocche bronzee furono collocate in due punti diversi della citt\u00e0: tre sono, appunto, le \"Tre fontane\" della zona collinare, mentre la rimanete fu sistemata in piazza Castello.\nAttualmente, la piazzetta in cui \u00e8 collocata la fontana non \u00e8 accessibile a causa dei lavori di completamente dell'ultimo tratto del tapis roulant, che in futuro sar\u00e0 la porta di accesso per un ascensore che condurr\u00e0 nella sottostante via Possidonea.\nDescrizione.\nIl perimetro della fontana si appoggia alla cinta muraria della piazzetta, \u00e8 caratterizzato dall'intreccio di masselli di Pietra di Lazz\u00e0ro e mattonelle in cotto. \u00c8 costituita da una grande vasca in pietra posta sul livello della strada nella quale viene immessa l'acqua tramite le bocche di tre tritoni bronzei posti in nicchie di pietra incastonate nella parete."}
{"id": "3326869", "revid": "1372005", "url": "https://it.wikipedia.org/wiki?curid=3326869", "title": "Wilbrand van Oldenburg", "text": "Biografia.\nWilbrand di Oldenburg apparteneva alla stirpe degli Oldenburg, che aveva gi\u00e0 donato numerosi prelati. Suo padre era il conte Hendrik II van Oldenburg-Wildeshausen, sua madre, Beatrice von Hallermund, figlia del conte Wilbrand I van Loccum-Hallermund. Un suo zio, Gerhard von Oldenburg-Wildeshausen, fu vescovo di Osnabr\u00fcck dal 1192 al 1216, quando divenne arcivescovo di Brema.\nWilbrand von Oldenburg fu prevosto della chiesa di San Nicola a Magdeburgo, e dal 1211 al 1212 canonico a Hildesheim. Qui, per ordine dell'imperatore Ottone IV, si dedic\u00f2 alla preparazione di un itinerario per la Terra Santa, soprattutto per la Cilicia, in vista della crociata (la quinta) che si andava preparando. Si dedic\u00f2 al compito con l'aiuto di Ermanno di Salza, Gran Maestro dell'Ordine Teutonico, e frutto del suo lavoro fu l'\"Itinerarium terrae sanctae\", molto importante per le informazioni sulle crociate e i castelli dei crociati nel XIII secolo. Partecip\u00f2 alle operazioni della Quinta crociata in Egitto e fu spesso in Italia come consigliere di Federico II.\nNel 1225 Wilbrand fu consacrato vescovo di Paderborn ed ebbe successo nel placare la nobilt\u00e0 ribelle locale. Nel 1226 fu nominato governatore \"ad interim\" delle diocesi di M\u00fcnster e Osnabr\u00fcck, dopo che i loro vescovi erano stati deposti a causa della loro complicit\u00e0 con l'omicidio di Engelberto di Berg, arcivescovo di Colonia. L'anno successivo, a causa della sua esperienza militare, fu trasferito da papa Gregorio IX alla diocesi di Utrecht come successore del vescovo Otto II che era stato ucciso nella battaglia di Ane nel corso di una spedizione militare che lo stesso Otto aveva intrapreso per ripristinare con la forza l'autorit\u00e0 di Utrecht nella Drenthe.\nWilbrand cerc\u00f2 di risolvere con la forza il problema della Drenthe, con esiti discutibili. Wilbrand sconfisse gli abitanti della Drenthe a Peize (1229), ma fall\u00ec nei tentativi di riottenere il controllo della citt\u00e0 di Coevorden con l'appoggio militare dei Frisoni. Ebbe invece \"successo\" nel far cessare l'attivit\u00e0 del comandante militare dei Drenti, Rudolf II di Coevorden: lo invit\u00f2 al castello di Hardenberg per negoziare la pace. Rudolf accett\u00f2, ma appena arrivato, il vescovo lo fece arrestare e sottoporre al supplizio della ruota. Dopo di che Rudolf fu impalato ed esposto al popolo."}
{"id": "3326870", "revid": "1774103", "url": "https://it.wikipedia.org/wiki?curid=3326870", "title": "Columba Marmion", "text": "Svolti i suoi studi a Roma, divenne docente di filosofia a Clonliffe; a 23 anni \u00e8 ordinato sacerdote, nella chiesa di Sant'Agata dei Goti, incardinato nella diocesi di Dublino. \nNel 1886, ottenuto il permesso del suo Vescovo, entra nell'ordine dei benedettini, presso il monastero di Maredsous, della congregazione belga dell'Annunziata, dove diverr\u00e0 abate nel 1903 e vi rimarr\u00e0 tutta la vita.\nIspirando la sua teologia a quella paolina, scrisse opere ascetiche di grande valore e, soprattutto, di forte presa sui giovani del tempo, come ad esempio \"Il Cristo vita dell'anima\" del 1914 e \"Il Cristo nei suoi misteri\" del 1919, che costituiscono anche un apporto consistente alla dottrina del mistero di Cristo. \"Il Cristo nei suoi misteri\" ha ispirato la composizione del ciclo pianistico \"Vingt Regards sur l'Enfant-J\u00e9sus\" del compositore francese Olivier Messiaen.\n\u00c8 stato beatificato da Giovanni Paolo II il 3 settembre 2000."}
{"id": "3326873", "revid": "38168275", "url": "https://it.wikipedia.org/wiki?curid=3326873", "title": "Caratteri mobili", "text": ""}
{"id": "3326874", "revid": "113256632", "url": "https://it.wikipedia.org/wiki?curid=3326874", "title": "Foscolo (famiglia)", "text": "I Foscolo furono una famiglia patrizia veneziana, annoverata fra le cosiddette \"Case Nuove\".\nStoria.\nLa leggenda li vorrebbe originari di Roma e raggiunsero la laguna sin dalla fondazione di Venezia; in realt\u00e0 i Foscolo sono attestati solo dal XII secolo. Furono tra le famiglie aristocratiche incluse nel Maggior Consiglio dopo la Serrata del 1297.\nDi questo casato si distinsero due linee: la prima, rimasta in patria, partecip\u00f2 ininterrottamente alla politica veneziana sino alla fine della Serenissima; la seconda era un ramo cadetto trasferitosi in Oriente per amministrare le propriet\u00e0 ottenute con la Quarta Crociata.\nMembri illustri.\nL'appartenenza del celebre poeta Ugo Foscolo a questa famiglia, invece, non \u00e8 certa."}
{"id": "3326875", "revid": "923674", "url": "https://it.wikipedia.org/wiki?curid=3326875", "title": "Monique \u00c9wanj\u00e9-\u00c9p\u00e9e", "text": ""}
{"id": "3326879", "revid": "339392", "url": "https://it.wikipedia.org/wiki?curid=3326879", "title": "RdB - CUB", "text": ""}
{"id": "3326884", "revid": "116760912", "url": "https://it.wikipedia.org/wiki?curid=3326884", "title": "Pala di Santo Spirito", "text": "La Pala di Santo Spirito \u00e8 un dipinto a olio su tavola (287x268 cm) di Lorenzo Lotto, datato 1521 e conservato nella chiesa di Santo Spirito a Bergamo. L'opera \u00e8 firmata e datata \"L. Lotus / 1521\". \nStoria.\nNon esistono documenti sulla storia della pala, ma le circostanze della commissione sono state ricostruite in maniera attendibile dagli studiosi. Fu affidato a Lotto da Balsarino Marchetti Angelini, che aveva il patronato della quarta cappella di destra nella chiesa di Santo Spirito a Bergamo e che in seguito sostenne di nuovo l'artista come amico e procuratore. I lavori alla cappella si conclusero nel 1517 ed \u00e8 verosimile che a quella data venne dato l'incarico al pittore, che probabilmente vi lavor\u00f2 in contemporanea alla \"Pala di San Bernardino\".\nLa pala \u00e8 stata restaurata riportandola ai colori originali tra il 2014 e il 2015 da Alberto Sangalli e Minerva Tramonti Maggi.\nDescrizione e stile.\nAl posto dell'ambientazione architettonica delle pale d'altare precedenti, come la \"Pala Martinengo\", Lotto scelse in questo caso uno sfondo paesistico, tornando alle tendenze venete inaugurate da Giorgione con la \"Pala di Castelfranco\" e aggiornandole alle pi\u00f9 recenti tendenze lombarde, come la \"Pala di San Gottardo\" di Giovanni Cariani (1517-1518, oggi alla Pinacoteca di Brera), da cui riprese anche il motivo del telo teso tra angeli dietro lo schienale del trono di Maria. Il turbinio angelico fu probabilmente di ispirazione per Correggio.\nI brani di paesaggio veri e propri si intravedano appena oltre un parapetto, ma spicca soprattutto il luminoso cielo in cui, in un turbine di nubi, un anello di angeli musicanti e due putti alati reggicorona fanno da corona all'apparizione in gloria della colomba dello Spirito Santo, che rimanda alla dedica principale della chiesa.\nIn primo piano, al centro, si vede la Madonna col Bambino su un alto trono, coperto da teli, cuscini e un tappeto orientale. Attorno a lei si dispongono quattro santi: Caterina d'Alessandria, Agostino (titolare dell'altare), Sebastiano e Antonio Abate. Sono state notate assonanze tra la pala e la disposizione dei personaggi nella \"Disputa del Sacramento\" di Raffaello, come anche la citazione del tipo fisico del san Giovannino, ai piedi del trono, che ricorda un putto nel \"Trionfo di Galatea\" a Roma. Egli gioca con l'agnellino, simbolo del sacrificio di Ges\u00f9, come sottolinea anche il cartiglio \"[Ec]ce Agnus De[i]\"; tipicamente lottesco \u00e8 il dettaglio curioso e ironico dell'animale che si divincola per liberarsi dall'abbraccio troppo forte. Ma a Raffaello rimanda soprattutto l'assetto grandioso e monumentale dei personaggi, con colori resi fiammanti dalla luce incidente, e con atteggiamenti impostati a una misurata classicit\u00e0."}
{"id": "3326902", "revid": "729019", "url": "https://it.wikipedia.org/wiki?curid=3326902", "title": "Cessna 170", "text": "Il Cessna 170 \u00e8 un monomotore da turismo ad ala alta sviluppato dall'azienda statunitense Cessna Aircraft Company nei tardi anni quaranta.\nDestinato al mercato dell'aviazione generale, il 170 deriva dal precedente Cessna 140 del quale conserva l'impostazione generale e rimase in produzione tra il 1948 e il 1956.\nSviluppo.\n170.\nIl Cessna 170 entr\u00f2 in servizio nel 1948, con una fusoliera in metallo, ali e coda coperti di tessuto. Questi primi Cessna 170 furono la versione a quattro posti del celebre modello Cessna 140 con per\u00f2 un motore pi\u00f9 potente da 145 cavalli.\n170A.\nVersione del 170 interamente in metallo con un Angolo di diedro pari a zero.\n305.\nNel 1950 United States Air Force e United States Marine Corps iniziarono ad utilizzare la variante militare del 170: il Modello 305 che poi si evolver\u00e0 nel Cessna O-1 Bird Dog. Venne utilizzato per la Ricognizione.\n170B.\nNel 1952 fu introdotta la versione 170B con caratteristiche simili alla versione militare.\n170 oggi.\nPi\u00f9 di 5000 Cessna 170 furono costruiti tra il 1948 e il 1956 e oggi pi\u00f9 di 2000 170 sono in funzione."}
{"id": "3326920", "revid": "287204", "url": "https://it.wikipedia.org/wiki?curid=3326920", "title": "Dinamo (disambigua)", "text": ""}
{"id": "3326925", "revid": "1318658", "url": "https://it.wikipedia.org/wiki?curid=3326925", "title": "Pietro di Foix (il Vecchio)", "text": "Non va confuso con il suo pronipote omonimo, Pietro di Foix il Giovane, creato cardinale diacono dei Santi Cosma e Damiano nel concistoro del 18 dicembre 1476 da papa Sisto IV.\nBiografia.\nInfanzia e formazione.\nPietro di Foix nacque in una nobile famiglia feudale, quella dei conti di Foix, nota fin dall'XI secolo. Era figlio di Arcimbaldo di Grailly, captal de Buch, e di Isabella di Foix-Castelbon, contessa di Foix e viscontessa di B\u00e9arn e Castelbon. Comp\u00ec i suoi studi a Tolosa e poi presso il convento francescano di Morla\u00e0s e fece la sua carriera come ecclesiastico. All'et\u00e0 di 20 anni divenne vescovo di Lescar, anche se non aveva ancora ricevuto l'ordinazione come sacerdote. Tenne la sede fino alla sua nomina a cardinale (1414).\nIl Grande Scisma.\nCon il grande scisma d'Occidente, nel mese di settembre 1414 fu creato pseudocardinale dall'antipapa Giovanni XXIII, successivamente confermato cardinale da papa Martino V nel 1417. L'antipapa Giovanni lo nomin\u00f2 anche Camerlengo di Santa Romana Chiesa nell'ottobre del medesimo anno. Ebbe un ruolo molto importante nel concilio di Costanza, essendo stato incaricato di sentire le ragioni dei pretendenti al soglio pontificio, papa Gregorio XII e gli antipapi Benedetto XIII e Giovanni XXIII. Partecip\u00f2 quindi all'elezione di papa Martino V, avvenuta l'11 novembre 1417, con voto unanime dei cardinali del conclave.\nLegato pontificio.\nNel 1422 venne nominato Amministratore apostolico della diocesi di Saint-Bertrand-de-Comminges, carica che mantenne fino al 1450. Nel gennaio del 1425 ricevette l'incarico di legato pontificio presso re Alfonso V d'Aragona, carica che gli venne rinnovata nel 1426 e nel 1429. In quell'anno contribu\u00ec alla rinuncia al papato da parte dell'antipapa Clemente VIII (29 luglio) e convoc\u00f2 un concilio a Tortosa (dal 19 settembre al 5 novembre) che sanc\u00ec la fine dello Scisma d'Occidente.\nNel 1430 fu legato pontificio presso il Contado Venassino e nel 1431 papa Eugenio IV lo nomin\u00f2 cardinale vescovo di Albano. Dal 1432 al 1433 fu anche Amministratore apostolico della diocesi di Mirepoix. A dicembre del 1448 intervenne come legato pontificio, al rinvenimento delle presunte reliquie delle tre Marie nel paesino di Saintes-Maries-de-la-Mer, alla presenza del re di Napoli Renato I e della sua consorte regina Isabella.\nGovernatore del Contado Venassino.\nPoco dopo la morte di Louis Aleman, Pietro venne nominato da papa Eugenio IV governatore del Contado Venassino e di Avignone ed arcivescovo di Arles. Nel 1457 egli presiedette il concilio di Arles e l'anno successivo quello di Avignone. Emise numerosi decreti per regolamentare l'amministrazione delle diocesi e nel 1441 rivisit\u00f2 gli statuti comunali, oltre a fare acquisire l'antica Livr\u00e9e d'Albano per farne la nuova sede del comune nel 1447. Intrattenne una ricca corte al Palazzo dei Papi dove risiedeva con i suoi familiari che, dopo la sua morte (avvenuta il 13 dicembre 1464) resistettero qualche mese prima di abbandonare il Palazzo nel marzo 1465. Nel febbraio del 1463 venne nominato anche amministratore apostolico della diocesi di Tarbes.\nNel 1460 emise una \"bolla\" che accordava indulgenze a favore di chi contribuiva all'edificazione di una chiesa domenicana nella citt\u00e0 di Arles. Egli riusc\u00ec a costituire una ricca biblioteca costituita in gran parte da libri appartenuti all'antipapa Benedetto XIII (Pietro de Luna). La citt\u00e0 di Tolosa gli deve la fondazione del Collegio di Foix.\nAlla sua morte la salma fu inumata in una tomba marmorea nella chiesa francescana di Arles, ov'\u00e8 rappresentato inginocchiato.\nNostradamus.\nNel 1459 l'antenato di Nostradamus, Crescas de Carcassonne, ebreo convertito al cattolicesimo, fu da lui autorizzato a portare il nome di \u00ab\"Pierre de Notre-Dame\"\u00bb.\nSuccessione apostolica.\nLa successione apostolica \u00e8:"}
{"id": "3326930", "revid": "339392", "url": "https://it.wikipedia.org/wiki?curid=3326930", "title": "Liberali (Norvegia)", "text": ""}
{"id": "3326931", "revid": "179743", "url": "https://it.wikipedia.org/wiki?curid=3326931", "title": "Dexia-Crediop", "text": ""}
{"id": "3326932", "revid": "179743", "url": "https://it.wikipedia.org/wiki?curid=3326932", "title": "Dexia Crediop", "text": ""}
{"id": "3326943", "revid": "599013", "url": "https://it.wikipedia.org/wiki?curid=3326943", "title": "Milo\u0161 Dimitrijevi\u0107", "text": "Milo\u0161 \u00e8 figlio d'arte: anche il padre Zoran fu calciatore, avendo militato, tra le altre, nel Partizan Belgrado. Possiede il passaporto francese.\nCarriera.\nNato a Belgrado, Milo\u0161 arriva in Francia all'et\u00e0 di 7 anni a seguito del passaggio del padre al Digione FCO. Gioca nelle giovanili del Corr\u00e8ze e qui viene notato dall'osservatore del Nantes Guy Hillion. Passa a giocare nelle giovanili della squadra francese nel 1998, con cui nel 2002 conquista la Coppa Gambardella, trofeo francese riservato alle formazioni Under-18.\nIl debutto nella Ligue 1 arriva per \"Miloche\", come viene soprannominato dai tifosi, il 13 novembre 2004 nella partita contro il Lione. Il 2 aprile 2005 parte per la prima volta da titolare contro l'.\nNel 2007 si trasferisce in cadetteria al Grenoble, conquistando alla prima stagione la promozione in Ligue 1.\nResta al Grenoble fino a giugno 2009, per poi trasferirsi in prova al Tours, in Ligue 2 e quindi al Real Uni\u00f3n Club de Ir\u00fan, in Segunda Division.\nA partire da febbraio 2010 \u00e8 sotto contratto con il Rad Belgrado, giocando per la prima volta in un club serbo.\nIl 30 gennaio 2011 il Chievo Verona comunica l'ingaggio del giocatore in prestito con diritto di riscatto fino al termine della stagione. Esordisce in Serie A il 15 maggio in Chievo Verona- (0-2) della 37\u00aa giornata."}
{"id": "3326955", "revid": "729019", "url": "https://it.wikipedia.org/wiki?curid=3326955", "title": "Forte Santa Viola", "text": "Il forte Santa Viola \u00e8 una struttura militare costruita tra il 1904 e il 1913 dal genio militare a quota 830 m.s.l., sul monte omonimo presso Azzago, frazione del comune di Grezzana di Verona, nei pressi di Santa Viola. All'interno del parco naturale regionale della Lessinia.\nStruttura.\nIl forte \u00e8 di tipo corazzato e presenta delle caratteristiche specifiche come il terrapieno e l'utilizzo del calcestruzzo. Dotato di un osservatore telescopico e di quattro pozzi coperti da cupole corazzate, si sviluppa su tre piani. Il fronte del forte risulta interrato, la facciata posteriore, detta fronte di gola e rivolta a sud, \u00e8 scoperta e provvista di feritoie.\nAll'interno il complesso era dotato di un sistema di ventilazione, di generatori di energia elettrica e di montacarichi per l'innalzamento ai piani delle munizioni.\nArmamento.\nIl forte era armato con:\nSistema difensivo dei Lessini.\nIl forte era inserito nel sistema difensivo dei Lessini con altri quattro forti posti a 20\u00a0km l'uno dall'altro e collegati visivamente, che insieme formano una sorta di arco difensivo che va da nord-ovest verso sud-est: in ordine forte Masua, forte Monte Tesoro, forte Santa Viola, forte Castelletto e forte San Briccio. Tale rete di fortificazioni era stata realizzata allo scopo di difendere la citt\u00e0 da attacchi provenienti da nord, ma non svolse mai funzione offensiva.\nStato di conservazione.\nIl forte Santa Viola, non impiegato per fini bellici, \u00e8 stato disarmato e trasformato in magazzino. Acquistato nel 1958 dal comune di Grezzana, \u00e8 caduto in disuso, danneggiato dalle infiltrazioni d'acqua, dall'azione di vandali e dall'invasione della vegetazione spontanea.\nNel 2002 gli architetti Fiorenzo Meneghelli e Massimiliano Valdinoci hanno iniziato uno studio per il recupero del forte. I lavori di ristrutturazione, suddivisi in tre stralci, sono iniziati nel 2005, nell'ambito di un progetto europeo sostenuto dalla comunit\u00e0 montana della Lessinia. Il terzo stralcio, che prevede l'allacciamento ai servizi e la bonifica dell'area circostante, non \u00e8 ancora stato realizzato.\nEventi e manifestazioni.\nIn agosto si celebra la festa di santa Viola, nei pressi della pineta che circonda il forte."}
{"id": "3326965", "revid": "123020823", "url": "https://it.wikipedia.org/wiki?curid=3326965", "title": "Salamon (famiglia)", "text": " \nI Salamon (talvolta anche Salomon o Salomoni) furono una famiglia patrizia veneziana compresa tra quelle pi\u00f9 antiche, le cosiddette \"Case Vecchie\".\nStoria.\nLe origini dei Salamon sono incerte, cos\u00ec come l'etimologia del nome, che sembrerebbe derivare dalla radice semitica *\"s-l-m\" (\"pace\"), da cui l'ebraico \"Shalom\" e l'arabo \"Sal\u0101m\". \nLe diverse tradizioni li fanno discendere dai Barbolano, detti altrimenti Centranici: provenienti da Salerno, o forse da Cesena, sarebbero giunti a Venezia nel 715 dopo un periodo passato a Torcello. All'alba della storia di Venezia, sarebbero stati, secondo talune fonti, tra le famiglie elettrici del primo doge, bench\u00e9 essi non figurino tra le cosiddette \"famiglie apostoliche\". \nI Salamon risultarono ammessi al patriziato sin dalla Serrata del Maggior Consiglio del 1297. A partire dal XV sec. appaiono come una delle 24 \"Case Vecchie\" di Venezia (in sostituzione degli Ziani, estinti nel XIV sec.): a loro spettava perci\u00f2 l'appellativo di \"Longhi\". \nIl primo ad assumere il cognome Salamon sarebbe stato il doge Pietro Centranico, eletto nel 1026 e deposto pochi anni dopo. \u00c8 per\u00f2 attestato per la prima volta con un certo Vitale, che nel 1152 sottoscrisse alla costruzione del campanile di San Marco. Coinvolti nei commerci, un ramo si stabil\u00ec a Candia. Numerosi membri della famiglia, in particolare nel XVI sec., rivestirono per conto della Serenissima la carica di podest\u00e0 in alcune citt\u00e0 sotto il dominio veneziano, fra le quali Treviso, Vicenza, Bergamo, Crema, Pola, Parenzo e Capodistria.\nLa famiglia costru\u00ec il convento e la chiesa di Santa Marta e ne ebbe il giuspatronato: il pi\u00f9 vecchio della casata aveva il diritto di dare l'investitura alla badessa appena eletta la quale, il 28 luglio, vigilia della festivit\u00e0 di santa Marta, donava ai Salamon una rosa quale simbolico tributo. Due calli nella citt\u00e0 di Venezia - una nel sestiere di Cannaregio, in prossimit\u00e0 del quattrocentesco Palazzo Salamon, e un'altra nel sestiere di Castello - portano il nome di questa casata. In uno stabile di propriet\u00e0 dei Salamon inoltre, situato in Campo de la Bragora, nacque nel 1678 il compositore veneziano Antonio Vivaldi.\nLa linea principale della famiglia si estinse nel 1788, ma ne sopravvissero i rami cadetti. \nLe varianti \"Salomon\" e \"Salomoni\", riscontrabili talvolta nei documenti, sono con ogni probabilit\u00e0 adattamenti o normalizzazioni della forma originaria \"Salamon\", come accade spesso con i nomi delle famiglie venete (si vedano ad es. il cognome \"Corner\" italianizzato in \"Cornaro\", \"Dolfin\" pluralizzato in \"Delfini\", \"Morosini\" latinizzato in \"Mauroceni\"), anche per somiglianza con il nome del re biblico Salomone. "}
{"id": "3326967", "revid": "105826", "url": "https://it.wikipedia.org/wiki?curid=3326967", "title": "Salomon (famiglia)", "text": ""}
{"id": "3326968", "revid": "123842631", "url": "https://it.wikipedia.org/wiki?curid=3326968", "title": "LEGO Pneumatics", "text": "LEGO Pneumatics \u00e8 una serie di componenti LEGO che utilizzando aria compressa permettono di eseguire tutta una serie di azioni sfruttando i principi della pneumatica.\nStoria.\nI componenti LEGO Pneumatics sono stati introdotti come parte della gamma LEGO Technic nel 1984.\nPrima generazione.\nLa prima generazione di LEGO Pneumatics va dal 1984 al 1988. Questa generazione \u00e8 relativamente complessa per la tipologia degli elementi usati e quindi dei relativi circuiti di comando. I cilindri pneumatici sono a semplice effetto, quindi con un solo collegamento, alla base. Questo significa che in un semplice sistema pneumatico, pompa-valvola di comando-cilindro, deve essere impiegato il distributore a due valvole unidirezionali che permette al cilindro di spingere (uscire) in pressione e tirare (rientrare) per depressione o eventualmente per azione della forza di gravit\u00e0. Ad ogni valvola di comando arriva infatti una condotta in pressione ed una in depressione (vacuum). Per mezzo dell'uscita centrale della valvola di comando, collegata al cilindro, si pu\u00f2 quindi creare la pressione/depressione necessaria al movimento del gruppo cilindro-asta-pistone.\nSeconda generazione.\nNel 1989, la linea LEGO Pneumatics \u00e8 stata aggiornata, infatti sono stati aggiunti un nuovo cilindro e una nuova pompa. La principale differenza consiste nel fatto che i cilindri sono ora a due vie, con altrettanti ingressi (uno alla base ed uno alla testa del cilindro), e la pompa, munita di propria valvola unidirezionale, permette l'azionamento dei cilindri in pressione. Le valvole di comando a due vie sono ora alimentate da un singolo tubo e per mezzo delle due uscite laterali permettono la movimentazione dell'asta del cilindro nelle due direzioni (estensione e retrazione) senza il bisogno di creare circuiti complessi, con movimenti pi\u00f9 fluidi e con una tecnica molto simile ai dispositivi pneumatici reali.\nIn quegli anni sono stati creati altri pezzi per la serie LEGO Pneumatics. La nuova pompa, che funziona attraverso un meccanismo a molla e pu\u00f2 essere compressa solo a mano, ha limitato notevolmente la potenza pneumatica dei circuiti. Quindi nel 1992, LEGO ha introdotto due nuovi pezzi: una piccola pompa e un piccolo cilindro. La pompa non aveva pi\u00f9 una molla, infatti \u00e8 stata pensata per funzionare attraverso un motore, che ha permesso ai circuiti pneumatici di funzionare in continuazione. Fino al 2011, la pompa \u00e8 comparsa in un solo set \u2014 8868 Air Tech Claw Rig (1992, Peeron) \u2014 e in altri set di minor rilevanza (oggi non pi\u00f9 disponibili). Una nuova versione della pompa \u00e8 stata rilasciata nel set LEGO 8110 Unimog U400 (2011). A 2L, la corsa di questa pompa \u00e8 \u2153 pi\u00f9 lunga rispetto alla vecchia versione di 1.5L, essendo 'L' l'unit\u00e0 LEGO di uno stud (letteralmente \"perno\").\nNel 1997, LEGO ha introdotto l'\u201dAir Tank\u201d, una cisterna per l'immagazzinamento dell'aria compressa permettendo la creazione di circuiti ancora pi\u00f9 complessi. Questo pezzo \u00e8 apparso solamente in tre set fino ad ora ed \u00e8 disponibile solo nel LEGO Education Store, insieme ad un nuovo manometro.\nNel 2003, LEGO ha interrotto le vecchie generazioni per creare una versione \u201cstudless\u201d per adattarsi ai nuovi set Technic in cui non sono pi\u00f9 comparsi gli \u201cstud\u201d.\nComponenti LEGO Pneumatics.\nI pezzi fondamentali di un circuito LEGO Pneumatics sono:\nPompa.\nCi sono tre versioni diverse di pompe: la prima versione (rossa) funziona grazie ad un sistema molla di ritorno che creava (abbinata al blocco di distribuzione) il vacuum necessario al rientro dell'asta dei cilindri, la seconda versione (gialla) aveva anch'essa una molla di ritorno (ma non veniva sfruttata attivamente la corsa di ritorno), mentre l'ultima versione (blu) era pi\u00f9 piccola ed era senza molla, \u00e8 infatti progettata per essere utilizzata con un motore.\nLe pompe sono la fonte primaria di aria compressa.\nCilindro.\nI cilindri assomigliano molto alle pompe, ma questi si muovono per effetto dell'aria compressa dalle pompe. Ci sono cinque diverse versioni: la prima generazione ha cilindri di due lunghezze diverse, ha solo un ingresso per l'aria per il quale \u00e8 necessario il comando in pressione e depressione; la seconda generazione ha due ingressi per l'aria permettendo il comando in pressione in entrambe le direzioni, questi si trovano in tre versioni distinte (\u201cstudded\u201d, \u201cstudless\u201d, e nella versione piccola).\nSwitch pneumatici.\nGli switch hanno tre fori su di essi \u00e8 un asse nera con cui si controlla quale foro \u00e8 connesso con ogni altro.\nQuando il foro \u00e8 \"aperto\", significa che non \u00e8 connesso a nessun altro tubo e tutta l'aria che l'attraversa uscir\u00e0. Quando un foro \u00e8 \u201cchiuso\u201d, significa che l'aria non pu\u00f2 entrare o uscire. Quando due fori sono connessi, l'aria attraverser\u00e0 liberamente da uno dei due fori all'altro.\nTubi pneumatici.\nI tubi pneumatici sono semplicemente il mezzo attraverso il quale l'aria si sposta tra i vari componenti del circuito. I tubi possono essere connessi agli switch, agli air tank, alle giunzioni, ai cilindri, alle pompe e ai blocchi di distribuzione.\nI tubi pneumatici quasi sempre si trovano nei set LEGO non tagliati. In alcuni set come il 8049 Tractor and Log Loader, il 8110 Unimog U400 e il 42043 Mercedes Benz Arocs 3245 si trovano gi\u00e0 tagliati su misura.\nGiunzione a T.\nLa giunzione a T \u00e8 un pezzo molto piccolo che permette di collegare tre tubi assieme, permettendo all'aria di due tubi di confluire in uno solo (e viceversa).\nAir tank.\nGli air tank sono una parte fondamentale dei circuiti pneumatici pi\u00f9 complessi, infatti questi permettono di immagazzinare l'aria compressa per un utilizzo pi\u00f9 tardi.\nNel 2006, LEGO ha smesso di produrli, ma nel 2008, LEGO Education, ha ri-rilasciato una versione bianca in un set aggiuntivo (W979641).\nBlocco di distribuzione.\nI blocchi di distribuzione usano una sorta di valvola \u201ca senso unico\u201d al suo interno e tre fori all'esterno per poter collegare tre tubi. Il foro pi\u00f9 a sinistra pu\u00f2 solo accettare aria che va all'interno, l'aria non pu\u00f2 mai fuoriuscire. Il foro centrale permette il passaggio d'aria in entrambe le direzioni. Il foro a destra permette all'aria di poter uscire, ma non entrare attraverso questo foro."}
{"id": "3326971", "revid": "2077074", "url": "https://it.wikipedia.org/wiki?curid=3326971", "title": "Antonio Cagnoni", "text": "Figlio di Giovanni, medico, e di Serafina Nobili, \"donna gentile e colta\", conosciuto soprattutto per le opere, i suoi lavori sono caratterizzati dall'uso di leitmotiv e armonie moderatamente dissonanti. Oltre alla musica per le scene, scrisse una piccola quantit\u00e0 di musica sacra, in particolare un Requiem nel 1888. Produsse anche il terzo movimento, Quid sum miser, della Messa per Rossini, un lavoro collettivo realizzato da tredici compositori in onore di Gioacchino Rossini.\nVita e opere.\nStudi\u00f2 composizione dapprima privatamente a Voghera, poi al Conservatorio di Milano, dove le sue prime tre opere, \"Rosalia di San Miniato\" (1845), \"I due savoiardi\" (1846), e \"Don Bucefalo\" (1847), vennero rappresentate quando era ancora studente. L'ultimo lavoro, in particolare, venne accolto molto favorevolmente ed ebbe allestimenti in vari teatri, tra cui il Teatro Regio di Parma e il Teatro San Carlo di Napoli.\nCompose successivamente altre 16 opere e un pastiche, ottenendo successi soprattutto con \"Michele Perrin\" (1864), \"Claudia\" (1866), \"Un capriccio di donna\" (1870), \"Pap\u00e0 Martin\" (1871) e \"Francesca da Rimini\" (1878). L'ultima opera, \"Re Lear\", fu completata nel 1895 ma venne rappresentata solo nel 2009 al Festival della Valle d'Itria.\nOltre che compositore, Cagnoni fu maestro di cappella prima presso la cattedrale di Vigevano, dal 1852 al 1879, e in seguito presso la cattedrale di Novara, dal 1879 al 1888. Nel 1888 divenne direttore del \"Civico Istituto Musicale\" di Bergamo, conservando questa carica fino alla morte."}
{"id": "3326977", "revid": "282579", "url": "https://it.wikipedia.org/wiki?curid=3326977", "title": "U 234", "text": ""}
{"id": "3326979", "revid": "282579", "url": "https://it.wikipedia.org/wiki?curid=3326979", "title": "U 447", "text": ""}
{"id": "3326981", "revid": "282579", "url": "https://it.wikipedia.org/wiki?curid=3326981", "title": "U 47", "text": ""}
{"id": "3326982", "revid": "15756", "url": "https://it.wikipedia.org/wiki?curid=3326982", "title": "Unione accademica nazionale", "text": "L'Unione accademica nazionale (UAN) \u00e8 un ente dotato di personalit\u00e0 giuridica di diritto pubblico, sottoposto alla vigilanza del Ministero per i Beni e le Attivit\u00e0 Culturali. Come da previsione statutaria, essa persegue, fin dalla nascita, \u00ablo scopo di offrire la collaborazione italiana - anche attraverso un coordinamento di varie attivit\u00e0 accademiche - alle ricerche e pubblicazioni promosse dall'Union acad\u00e9mique internationale (UAI), nell'ordine delle scienze filologiche, archeologiche, storiche, morali, politiche e sociali, in conformit\u00e0 agli statuti della predetta U.A.I.\u00bb (art. 1 dello statuto dell'UAN; R. D. 11 settembre 1924; art. 2, L. 8 giugno 1949, n. 428).\nLa sua sede \u00e8 a Roma, villa Farnesina, in via della Lungara a Trastevere, edificio di rappresentanza dell'Accademia nazionale dei Lincei.\nStoria dell'UAN.\nLa fondazione dell'UAN risale al 1923 con un atto normativo (regio decreto 18 novembre 1923, n. 2895) che ne sanc\u00ec la creazione in simultanea con il Consiglio nazionale delle ricerche.\nIn sostanza, i due nuovi istituti nascevano con identit\u00e0 di status giuridico e di assetto organizzativo, cos\u00ec come analoghi erano i compiti a ciascuno di essi affidati: la UAN assolveva alla stessa funzione del CNR (aderente invece al CIR, Consiglio internazionale delle ricerche), ma in un differente campo di azione, quello delle discipline umanistiche.\nL'unione accademica nazionale fu soppressa nel 1938 e ricostituita solo dopo la fine della guerra, nel 1949. Il suo attuale statuto \u00e8 stato recepito con D.P.R. 4 febbraio 1955, n. 1262.\nConsociati del'UAN.\nNell'Unione accademica nazionale sono consociate diverse accademie italiane e istituti culturali:\nRisorse on line.\nL'Unione accademica nazionale offre alcuni archivi consultabili on line:"}
{"id": "3326984", "revid": "282579", "url": "https://it.wikipedia.org/wiki?curid=3326984", "title": "U 627", "text": ""}
{"id": "3326986", "revid": "282579", "url": "https://it.wikipedia.org/wiki?curid=3326986", "title": "U 869", "text": ""}
{"id": "3326991", "revid": "282579", "url": "https://it.wikipedia.org/wiki?curid=3326991", "title": "U 96", "text": ""}
{"id": "3326999", "revid": "132266", "url": "https://it.wikipedia.org/wiki?curid=3326999", "title": "Hashomer", "text": ""}
{"id": "3327001", "revid": "899609", "url": "https://it.wikipedia.org/wiki?curid=3327001", "title": "Istituto Lombardo di Scienze e Lettere", "text": ""}
{"id": "3327007", "revid": "287204", "url": "https://it.wikipedia.org/wiki?curid=3327007", "title": "Monique Ewanje-Epee", "text": ""}
{"id": "3327009", "revid": "3831", "url": "https://it.wikipedia.org/wiki?curid=3327009", "title": "Istituto Veneto di Scienze, Lettere e Arti", "text": ""}
{"id": "3327010", "revid": "228587", "url": "https://it.wikipedia.org/wiki?curid=3327010", "title": "Economia della Polonia", "text": "L'economia della Polonia \u00e8 una delle economie pi\u00f9 sviluppate al mondo.\nNel settore primario il Paese ha una delle percentuali pi\u00f9 alte di occupati dell'Unione Europea: il 19%. Il suolo \u00e8 spesso poco fertile, l'agricoltura non \u00e8 sufficientemente meccanizzata e si basa su un'organizzazione di piccole aziende contadine che hanno difficolt\u00e0 a investire per migliorare le tecnologie agricole. Essendo molto vasti i territori coltivati (quasi il 50% del territorio) le produzioni sono quantitativamente rilevanti: si producono molti cereali (la Polonia \u00e8 la prima produttrice mondiale di segale e la quarta produttrice di avena), patate, barbabietola da zucchero e lino.\nStoria.\nDa quando \u00e8 tornata la democrazia, la Polonia ha perseguito fedelmente una politica di liberalizzazione dell'economia, e oggi risulta come uno dei pi\u00f9 fortunati esempi di transizione dal comunismo ad un'economia di mercato.\nLa privatizzazione di piccole e medie compagnie statali e la presenza di una legge liberale nell'istituire nuove ditte ha permesso il rapido sviluppo di un aggressivo settore privato. La ristrutturazione e la privatizzazione di settori importanti come carbone, acciaio, ferrovie ed energie, \u00e8 cominciata. Le pi\u00f9 grandi privatizzazioni fino ad ora sono state la vendita di Telekomunikacja Polska, la telecom nazionale, alla France T\u00e9l\u00e9com (2000); e un'emissione del 30% delle azioni della pi\u00f9 grande banca polacca, PKO BP, nel mercato polacco (2004).\nLa Polonia ha un ampio settore agricolo di fattorie private, ed \u00e8 il principale produttore di alimentari nell'Unione europea. Riforme strutturali negli ambiti della salute, educazione, pensioni e amministrazione di stato sono sfociate in una pressione fiscale sopra le aspettative. Varsavia guida le regioni dell'Europa centrale negli investimenti stranieri e ha bisogno di un continuo afflusso. Il PIL \u00e8 cresciuto molto tra il 1993 e il 2000, mentre c'\u00e8 stato un rallentamento tra 2001 e 2002. Il prospetto di una maggiore integrazione con l'Unione europea ha poi rimesso l'economia in pista, con una crescita annuale del 3,7% nel 2003, in crescita rispetto all'1,4% del 2002. Nel 2004 la crescita ha superato il 5%.\nTra il 2004 ed il 2008 l'economia polacca ha attraversato una fase di boom economico, conclusasi con lo scoppio della crisi finanziaria internazionale. Nel 2009 il Pil \u00e8 notevolmente calato anche se non crollato come negli altri Paesi della cosiddetta \"Nuova Europa\". I copiosi fondi europei costituiscono mediamente ogni anno circa il 3,3% del Pil di Varsavia.\nCommercio estero.\nNel 2020 il Paese \u00e8 stato il 22 \u00b0 esportatore mondiale (251,8 miliardi di dollari, l'1,3% del totale mondiale). Nelle importazioni, nel 2019, \u00e8 stato il diciannovesimo importatore al mondo: 246,6 miliardi di dollari.\nSettore primario.\nAgricoltura.\nLa Polonia ha prodotto nel 2018:\nOltre a produzioni minori di altri prodotti agricoli.\nBestiame.\nNel 2018, la Polonia \u00e8 stata il decimo produttore mondiale di maiale (2,09 milioni di tonnellate). Quest'anno, il paese ha prodotto anche 14,1 miliardi di litri di latte di mucca (uno dei 15 maggiori produttori al mondo), 2,07 milioni di tonnellate di carne di pollo (uno dei 15 maggiori produttori al mondo) , 564.000 tonnellate di manzo, 23.000 tonnellate di miele, tra gli altri.\nSettore secondario.\nIndustria.\nLa Banca mondiale elenca i principali paesi produttori ogni anno, in base al valore totale della produzione. Secondo l'elenco del 2019, la Polonia aveva la ventunesima industria pi\u00f9 preziosa al mondo ($ 99,1 miliardi).\nNel 2019, la Polonia \u00e8 stata il 24 \u00b0 produttore mondiale di veicoli (498.000) e il diciannovesimo produttore mondiale di acciaio (9,1 milioni di tonnellate).\nEstrazione mineraria.\nNel 2019, il paese \u00e8 stato il terzo produttore mondiale di renio; 5 \u00b0 produttore mondiale di argento; il 12 \u00b0 pi\u00f9 grande produttore di rame; il 14 \u00b0 produttore mondiale di zolfo; oltre ad essere il quattordicesimo produttore mondiale di Sale.\nEnergia.\nNelle energie non rinnovabili, nel 2020, il paese \u00e8 stato il 64 \u00b0 produttore mondiale di petrolio, estraendo 18.700 barili / giorno. Nel 2019, il paese ha consumato 670.000 barili / giorno (29 \u00b0 consumatore pi\u00f9 grande al mondo). Il Paese \u00e8 stato il diciannovesimo importatore di petrolio al mondo nel 2013 (467,4 mila barili / giorno). Nel 2015, la Polonia si \u00e8 classificata al 47 \u00b0 posto come produttore mondiale di gas naturale, 6,1 miliardi di m3 all'anno. Nel 2010, il paese \u00e8 stato il 23 \u00b0 maggior importatore di gas (10,8 miliardi di m3 all'anno). Nella produzione di carbone, il paese \u00e8 stato il nono paese pi\u00f9 grande del mondo nel 2018: 127,1 milioni di tonnellate.\nNelle energie rinnovabili, nel 2020, la Polonia era il 16 \u00b0 produttore di energia eolica al mondo, con 6,2 GW di potenza installata, e il 21 \u00b0 produttore di energia solare al mondo, con 3,9 GW di potenza installata . \nSettore terziario.\nTurismo.\nNel 2018, la Polonia \u00e8 stato il 19 \u00b0 paese pi\u00f9 visitato al mondo, con 19,6 milioni di turisti internazionali. Le entrate del turismo quest'anno sono state di 14 miliardi di dollari. \nMoneta.\nLa valuta nazionale \u00e8 lo z\u0142oty ed ha un cambio pari a circa 4z\u0142/\u20ac.\nL'obiettivo principale riguarda ora la preparazione dell'economia polacca all'adozione della moneta unica europea. Non vi \u00e8 ancora una data certa di entrata del paese nella zona euro.\nCrescita economica.\nL'andamento del PIL \u00e8 stato:"}
{"id": "3327013", "revid": "298229", "url": "https://it.wikipedia.org/wiki?curid=3327013", "title": "Monique Ewanje", "text": ""}
{"id": "3327014", "revid": "599013", "url": "https://it.wikipedia.org/wiki?curid=3327014", "title": "Vladimir Granat", "text": "Caratteristiche tecniche.\nGranat nasce come terzino sinistro, ma il suo allenatore Sergej Silkin decide di spostarlo al centro della difesa, per sfruttarne appieno le doti tecniche e fisiche.\nCarriera.\nNazionale.\nHa giocato 8 incontri con la nazionale Under-21.\nIl 6 settembre 2013 ha esordito da titolare nella gara contro valida per le qualificazioni al Mondiale 2014."}
{"id": "3327016", "revid": "767487", "url": "https://it.wikipedia.org/wiki?curid=3327016", "title": "Situazione imbarazzante", "text": "Situazione imbarazzante (\"Bachelor Mother\") \u00e8 un film del 1939 diretto da Garson Kanin.\nDivertente commedia degli equivoci in stile Hollywood anni trenta/quaranta, con protagonisti Ginger Rogers e David Niven.\nTrama.\nPolly Parrish \u00e8 una commessa licenziata da un grande magazzino la vigilia di Natale, quando trova un neonato abbandonato.\nScambiata per una ragazza madre dalla \"casa del trovatello\" dove consegna il piccolo, viene riassunta immediatamente per interessamento dello stesso principale David Merlin, mosso a compassione da un responsabile dell'istituto che porta il bimbo a casa della giovane.\nPolly, per andare a una gara di ballo con il collega Freddie, porta allora il bambino a casa Merlin, facendo immaginare al collega di avere avuto una relazione con il loro capo. Questi, dopo averli inseguiti inutilmente, attende la ragazza a casa sua. Al suo ritorno, Polly raccoglie l'indignazione di David che la crede una madre snaturata ma che \u00e8 comunque disposto a non licenziarla se prometter\u00e0 di tenere il bambino. La ragazza allora sta al gioco e per conservare il lavoro tiene il bambino fingendo di esserne la madre.\nDavid \u00e8 ormai attratto da Polly e nei giorni seguenti si avvicina a lei scoprendo in effetti solo lati positivi. Quando, appena promosso, viene retrocesso al vecchio impiego proprio per colpa di Merlin, Freddie, per vendetta, manda un messaggio anonimo al padre di David per informarlo che il figlio gli nasconderebbe un nipote.\nJ. B. Merlin, seguendo il figlio, incontra Polly e, di fronte al piccolo John, si intenerisce convinto che sia suo nipote. Non sentendo ragioni, pretende che il figlio regolarizzi la relazione con la ragazza. David spiega allora la situazione imbarazzante a Polly che, in principio \u00e8 divertita, poi quando lui allude al matrimonio riparatore come ad una cosa assurda, si offende, in quanto ormai anche lei innamorata.\nTra fughe e ulteriori equivoci, alla fine David chiede a Polly di sposarla. Lei accetta e non solo per il bene di John, che il sig. Merlin crede fermamente sia suo nipote e che il futuro marito ha finalmente capito non essere neanche il figlio di lei.\nProduzione.\nIl film fu prodotto dalla RKO Radio Pictures (presents) (con il nome RKO Radio Pictures, Inc.). Del film fu fatto un remake, \"Un turbine di gioia\", diretto da Norman Taurog, nel 1956.\nDistribuzione.\nDistribuito dalla RKO Radio Pictures, il film usc\u00ec nelle sale cinematografiche USA il 4 agosto dopo essere stato presentato in prima il 30 giugno 1939 a New York. In Italia, si pot\u00e9 vedere solo dopo la guerra, distribuito il 26 aprile 1947.\nRiconoscimenti.\nLa pellicola ottenne una candidatura ai Premi Oscar 1940 con Felix Jackson per il miglior soggetto."}
{"id": "3327017", "revid": "148775", "url": "https://it.wikipedia.org/wiki?curid=3327017", "title": "Sodalitium Pianum", "text": "Il Sodalitium Pianum, noto anche come La Sapini\u00e8re, fu una rete di informazione della Santa Sede, organizzata da monsignor Umberto Benigni dal 1909, sotto il pontificato di papa Pio X (1903-1914). Il nome si riferisce a san Pio V. Questa rete segreta, svelata dallo storico \u00c9mile Poulat, si occupava principalmente della lotta contro il modernismo.\nStoria.\nOrigini.\nIn reazione alla crisi modernista che attraversava la Chiesa cattolica, papa Pio X pubblic\u00f2 nel 1907 il decreto \"Lamentabili Sane Exitu\" e l'enciclica \"Pascendi Dominici Gregis\", che condannavano questo movimento come eretico. Per dare maggior peso a questi provvedimenti, Umberto Benigni, sacerdote e professore di storia della Chiesa, organizz\u00f2, grazie a relazioni personali con diversi teologi, una rete ufficiosa di censori, che erano incaricati di segnalargli i teologi, laici o religiosi (compresi i cardinali), sospettati di diffondere la dottrina condannata. Benigni aveva il compito di denunciarli al Sant'Uffizio. Secondo la testimonianza del cardinale Pietro Gasparri, Pio X approv\u00f2 quest'organizzazione e la sostenne finanziariamente, incoraggiando personalmente i collaboratori attraverso l'invio di tre autografi di benedizione. L'organizzazione aveva anche il sostegno della Congregazione Concistoriale, di cui era prefetto il cardinale Gaetano De Lai.\nIl gruppo contava una cinquantina di membri in Europa, principalmente in Italia e in Francia, talvolta in collaborazione con l'Action fran\u00e7aise. Monsignor Eugenio Pacelli, futuro papa Pio XII, sarebbe appartenuto al Sodalitium Pianum\nBenigni diresse la sua azione, fra gli obiettivi, contro la Compagnia di Ges\u00f9. Il periodico che aveva fondato, \"Corrispondenza Romana\" (che divenne in seguito \"La Correspondance de Rome\"), si oppose a \"La Civilt\u00e0 Cattolica\", l'organo dei gesuiti. Secondo \u00c9mile Poulat, questa ostilit\u00e0 contro i gesuiti \u00e8 costitutiva dell'integrismo.\nDopo il Concilio Vaticano II il nome \"Sodalitium pianum\" \u00e8 stato ripreso dall'Istituto Mater Boni Consilii (di tendenze sedeprivazioniste) per il suo circolo culturale, che condivide con il Sodalitium storico la missione di lotta al modernismo nella Chiesa.\nInfluenza.\nOriginariamente il Sodalitium Pianum dipendeva dalla Segreteria di Stato della Santa Sede, dove Benigni aveva l'incarico di sottosegretario della Congregazione degli Affari Ecclesiastici Straordinari. Il cardinale segretario di Stato Rafael Merry del Val prese le distanze dalle attivit\u00e0 del Sodalitium Pianum e imped\u00ec che ricevesse il riconoscimento canonico. Nel 1911, Benigni chiese che la sua organizzazione fosse separata dalla segreteria di Stato.\nL'influenza di questa rete declin\u00f2 dal 1914 con l'elezione di papa Benedetto XV, che la smantell\u00f2, per ripristinarla per\u00f2 d'intesa con la Congregazione Concistoriale nel 1915. Fu definitivamente abolita il 25 novembre 1921, in ragione del \u00abcambiamento di circostanze\u00bb.\nTuttavia, secondo la testimonianza di Yves Congar, l'organizzazione avrebbe proseguito la sua attivit\u00e0 fino al 1946."}
{"id": "3327023", "revid": "767487", "url": "https://it.wikipedia.org/wiki?curid=3327023", "title": "Bachelor Bait", "text": "Bachelor Bait \u00e8 un film del 1934 diretto da George Stevens. Fu il primo film che il regista gir\u00f2 per la RKO.\nProduzione.\nIl film, prodotto dalla RKO Radio Pictures con il titolo di lavorazione \"The Great American Harem\", fu girato nel maggio 1934. Le riprese, iniziate il 4 maggio, durarono fino a met\u00e0 maggio 1934.\nDistribuzione.\nIl copyright del film, richiesto dalla RKO Radio Pictures, Inc., fu registrato il 27 luglio 1934 con il numero LP4874.\nDistribuito dalla RKO Radio Pictures, usc\u00ec nelle sale statunitensi il 27 luglio 1934, dopo una prima tenuta il 20 luglio. Nel 1955, il film fu trasmesso in televisione."}
{"id": "3327024", "revid": "1291766", "url": "https://it.wikipedia.org/wiki?curid=3327024", "title": "Scuola degli ultramontani", "text": "La scuola degli ultramontani indica un gruppo di giuristi attivo in Francia nel XII secolo.\nStoria.\nNella Francia centro-meridionale a causa della presenza di Visigoti e Burgundi, era gi\u00e0 presente una forma di diritto scritto di matrice romano-barbarica. \nI cosiddetti ultramontani (termine a volte usato in senso dispregiativo che significa \"al di l\u00e0 delle montagne\", ovvero le Alpi) si vennero a distaccare dalla scuola dei commentatori italiana (\"mos italicus\"), questi ultimi ancorati all'ossequio del testo scritto (il \"Corpus Iuris\"), fino a creare una corrente di pensiero di maggiore libert\u00e0 di interpretazione dei testi giustinianei. \nIn particolare nell'universit\u00e0 di Orl\u00e9ans si venne a sviluppare questa corrente parallela e, in qualche modo, contrastante, che dar\u00e0 poi vita, in et\u00e0 moderna, sotto la spinta di Napoleone Bonaparte e di altri fattori storico-culturali (tra i quali la stessa rivoluzione francese), al Codice Civile Francese."}
{"id": "3327026", "revid": "729019", "url": "https://it.wikipedia.org/wiki?curid=3327026", "title": "Cessna 175", "text": "Il Cessna 175 Skylark \u00e8 un velivolo a quattro posti, motore singolo e ad ala alta prodotto da Cessna tra il 1958 e il 1962.\nStoria del progetto.\nIl Cessna 175 fu progettato per divenire una giusta via di mezzo tra il Cessna 172 e il pi\u00f9 veloce Cessna 182. Il Cessna 175 \u00e8 dotato di O-300 che emana 175 cavalli, lo stesso montato sul 172. Tra il 1958 e il 1962 furono prodotti e venduti circa 2000 esemplari di 175.\nTecnica.\nLa struttura del 175 \u00e8 di metallo principalmente alluminio la fusoliera \u00e8 semi-monoscocca. I carrelli d'atterraggio per 175 sono sorretti da una struttura a triciclo.\nVarianti.\nMolte delle varianti del Cessna 172 di fatto presentano le caratteristiche del 175 come la versione militare Cessna T-41 Mescalero."}
{"id": "3327027", "revid": "281779", "url": "https://it.wikipedia.org/wiki?curid=3327027", "title": "Zbigniew Nienacki", "text": "Esord\u00ec negli anni 1950, e a partire dal decennio successivo si afferm\u00f2 come scrittore di romanzi per ragazzi. La collana dal titolo \"Il Signor Macchinina\" (\"Pan Samochodzik\") gli frutt\u00f2 un gran successo non solo in Polonia, ma anche all'estero. I romanzi della collana hanno per protagonista uno storico dell'arte che, usando come mezzo di spostamento una bizzarra auto di produzione artigianale, risolve misteri del passato e assicura alla giustizia ladri e falsari di opere d'arte. \nNegli anni 1980 Nienacki, che non volle mai rassegnarsi ad essere qualificato unicamente come \"scrittore per l'infanzia\", tent\u00f2 la stesura di alcuni romanzi destinati al lettore adulto di cui uno, \"Una volta l'anno a Skirolawki\" (\"Raz w roku w Skiro\u0142awkach\"), suscit\u00f2 addirittura uno scandalo per taluni contenuti bollati come \"scostumati\" da una parte della stampa comunista."}
{"id": "3327030", "revid": "671029", "url": "https://it.wikipedia.org/wiki?curid=3327030", "title": "Vendramin", "text": "I Vendramin furono una famiglia del patriziato veneziano.\nStoria.\nLe leggende la credono un'antica famiglia (originaria di Udine, Aquileia o dell'Illiria) esclusa dal patriziato dopo la serrata del Maggior Consiglio. In realt\u00e0 si tratta di una casata \"nuova\" che dov\u00e9 la propria fortuna ad Andrea Vendramin, vissuto nella seconda met\u00e0 del XIV secolo. Di origine friulana, fece fortuna grazie al commercio di derrate alimentari e, entrato nel ceto cittadinesco, fu nominato guardian grande della Scuola Grande di San Giovanni Evangelista; in questa veste, fu protagonista del miracolo della Croce, caduta nel canale di San Lorenzo durante una processione nel 1370 e che si lasci\u00f2 recuperare solo dal Vendramin (l'episodio fu immortalato in un celebre dipinto di Gentile Bellini per la stessa Scuola Grande).\nIl 4 settembre 1381, grazie al finanziamento di uomini e galee da impegnare nella guerra di Chioggia, il Vendramin e la sua famiglia entrarono nella nobilt\u00e0 veneziana, assieme ad altre ventinove casate di estrazione popolare.\nAl tempo della caduta della Serenissima, questa famiglia contava quattro diversi rami.\nTra il 1817 e il 1818, tre differenti Sovrane Risoluzioni, emanate dal governo di Vienna, riconobbero alcuni rami di questo casato come membri dell'aristocrazia imperiale.\nVendramin Calergi.\nUn importante ramo della famiglia Vendramin fu quello che assunse nel XVIII secolo, per via ereditaria, il cognome e i titoli dell'antica famiglia patrizia dei Calergi. Ai Vendramin Calergi, tuttora esistenti, appartengono alcune splendide ville venete e un palazzo nobliliare sul Canal Grande.\nAnch'essi furono confermati nobili con Sovrana Risoluzione del 16 dicembre 1817 ed innalzati a conti dell'Impero d'Austria il 24 dicembre 1818."}
{"id": "3327037", "revid": "124818202", "url": "https://it.wikipedia.org/wiki?curid=3327037", "title": "Eroi per caso", "text": "Eroi per caso \u00e8 una miniserie televisiva italiana in due puntate trasmessa su Rai 1 il 10 e 11 gennaio 2011, diretta da Alberto Sironi.\nTrama.\nPrima puntata.\n1918. L'allievo caporale e fotografo romano Cesare Magnozzi \u00e8 incaricato, insieme al cappellano don Silvano e alcuni soldati, di scortare alla trincea \"Torre\" il giovane soldato Piero Vanin, condannato per aver simulato di essere un telegrafista traduttore (ma salvato dalla fucilazione grazie al rifiuto di don Silvano di confessarlo). Il colonnello Rovaschi consegna loro delle carte in cui ordina al capitano Carlo De Bosio di mandare Piero in una missione di massimo rischio, cos\u00ec da farlo fucilare dagli austriaci.\nDurante il viaggio fino alla trincea l'esercito subisce un agguato degli austriaci, ma Piero riesce a mettere in salvo un soldato ferito gravemente a una gamba. Quando Cesare chiede a Piero cos'ha fatto per finire alla trincea \"Torre\", il giovane tace. Il gruppo viene poi raggiunto da Teresa, una donna che era stata salvata da don Silvano dopo un bombardamento e del quale \u00e8 innamorata. Don Silvano racconta agli altri che prima Teresa era una donna molto tranquilla e riservata, ma che dopo essere rimasta incastrata per due giorni sotto le macerie di una lavanderia a seguito dello scoppio di una granata, non \u00e8 stata pi\u00f9 la stessa.\nI soldati vengono costretti dal generale Corradi a proseguire lungo una strada percorsa anche dagli austriaci, e viene intercettato il giovane Manfred, interrogato dal capitano Maggioni. Quest'ultimo ordina all'interprete, il sottotenente Dorigo, di raggiungere il capitano Moretti al passo Giunti, per consegnargli le richieste per il comando di corpo d'armata cos\u00ec da avere una copertura di artiglieria entro il giorno seguente. Prima di partire, Dorigo consegna a don Silvano il proprio testamento in caso finisse nelle mani degli austriaci.\nIl giorno dopo, Maggioni annuncia che per ordine del comando del corpo d'armata devono occupare la posizione austriaca. Bisogna piazzare dei tubi di gelatina (che devono esplodere tutti nello stesso momento) e servono quattro squadre di volontari; tra essi vi sono Cesare e Piero. Nell'attesa, Piero rivela che vuole tornare al suo paese per assistere al parto di Grazia, la sua fidanzata. La missione ha successo, ma Cesare scopre che Piero \u00e8 fuggito.\nL'artiglieria non \u00e8 disponibile, cos\u00ec Maggioni decide di guidare l'assalto. Mentre Cesare ritrova Lul\u00f9 La Belle (una ragazza che si esibisce come showgirl per intrattenere l'esercito), don Silvano viene a sapere da Dorigo che gli austriaci stanno organizzando un attacco contro di loro e il nome del paese di Piero, Tovignato. Cesare \u00e8 interessato a Teresa, e ne parla con don Silvano. Quest'ultimo sventa un'esecuzione pronunciando alcune parole di Papa Benedetto XV dedicate a tutti gli uomini dell'esercito italiano, ma che pi\u00f9 tardi confida a Cesare di aver in realt\u00e0 tratto dal testamento di Dorigo.\nCesare, don Silvano e Teresa riprendono la ricerca di Piero, riuscendo infine a trovarlo a Tovignato. Proprio in quel momento per Grazia inizia il travaglio, cos\u00ec Cesare e don Silvano decidono di aspettare la nascita della bambina prima di portare indietro Piero. Tuttavia, poco dopo aver battezzato la piccola Liliana, Cesare e don Silvano vengono fatti prigionieri dagli austriaci.\nSeconda puntata.\nCesare e don Silvano, dopo un breve interrogatorio del tenente Breuer, vengono imprigionati con altri uomini in attesa di essere fucilati. Fortunatamente, nel cuore della notte tutti i prigionieri vengono tratti in salvo da Piero. Piero teme per la sorte della fidanzata e della figlia, ma Teresa li raggiunge e li conduce da Corradi, che le ha trovate. Corradi decide di portare egli stesso Piero alla trincea \"Torre\", e impone la cella di rigore a Cesare e don Silvano, da scontare una volta tornati da Rovaschi. Tuttavia, Cesare e don Silvano decidono di andare anch'essi alla trincea per salvare Piero, accompagnati da Grazia e Teresa, e durante il tragitto salvano Lul\u00f9 La Belle da un tentativo di stupro da parte di tre uomini. Il gruppo viene poi raggiunto da un commendatore scappato dagli austriaci. Lul\u00f9 mostra una certa ammirazione per Cesare, peraltro ampiamente ricambiata.\nDurante il percorso, il gruppo si trova davanti alcuni soldati austriaci, dai quali libera Piero e gli altri soldati. Tra i caduti ci sono il generale Corradi (l'ultimo a morire) e il capitano Maggioni. Don Silvano confessa di non essere un prete ma semplicemente il sostituto di un soldato deceduto, e nonostante ci\u00f2 accetta di celebrare il matrimonio di Piero e Grazia. Silvano e Teresa vivono una notte d'amore, come anche Cesare e Lul\u00f9. Il giorno seguente avviene uno scontro contro gli austriaci e, sebbene esso si riveli molto duro, gli italiani hanno la meglio. Purtroppo, Teresa muore sacrificando la propria vita per salvare quella di Silvano quando un austriaco gli lancia contro una bomba a mano. Silvano, distrutto dal dolore, ne celebra il funerale.\nRiconquistata la trincea \"Torre\", pur di salvare la vita di Piero, Cesare e Silvano dichiarano a Rovaschi che il soldato \u00e8 morto durante l'ultimo scontro, mostrandogli delle fotografie dove Piero sembra morire per una fucilata al petto. Viene celebrato il funerale in onore dei caduti, durante il quale vengono consegnate le decorazioni al valore ai militari della divisione che si sono distinti nei recenti fatti d'armi, e alla \"vedova\" Grazia viene consegnata la medaglia d'oro al valore militare, mentre Piero assiste alla scena da lontano.\nDopo l'esperienza di guerra, Silvano decide di entrare in seminario e, una volta diventato realmente prete, celebra il matrimonio di Cesare e Lul\u00f9.\nProduzione.\nLa maggior parte delle scene \u00e8 stata girata in Umbria, a Vallo di Nera e a Polino."}
{"id": "3327046", "revid": "1632387", "url": "https://it.wikipedia.org/wiki?curid=3327046", "title": "Thaurorod", "text": "I Thaurorod sono una band symphonic metal formatasi a Hyvink\u00e4\u00e4, Finlandia, nel 2002."}
{"id": "3327048", "revid": "21880", "url": "https://it.wikipedia.org/wiki?curid=3327048", "title": "Asparagus", "text": "Asparagus \u00e8 un genere di piante della famiglia delle Asparagaceae.\nTassonomia.\nIl genere comprende oltre 200 specie.\nTra queste ricordiamo:"}
{"id": "3327052", "revid": "1305772", "url": "https://it.wikipedia.org/wiki?curid=3327052", "title": "Curve di ponderazione", "text": "Le curve di ponderazione sono utilizzate nell'ambito dell'inquinamento acustico per misurare il grado di \"disturbo\" dato da un certo suono.\nPerch\u00e9 ricorrere a queste curve?\nLa reazione umana ad un certo suono \u00e8 in funzione\nQuesto significa che non \u00e8 possibile valutare un suono solo in base ad uno di questi due fattori. Ecco perch\u00e9 si fa uso delle curve di ponderazione. Esse sono state ottenute in base a studi statistici condotti su differenti gruppi di popolazione.\nTipologia.\nLe curve di ponderazione sono quattro. Le prime tre sono:\nSuccessivamente, ad esse \u00e8 stata aggiunta la curva D, per valutare livelli di rumore molto forti con particolare riferimento a quello prodotto dagli aerei.\nApplicazioni.\nLe curve di ponderazione vengono utilizzate per calcolare coefficienti in base ai quali uno strumento pu\u00f2 \"auto-correggersi\" se emette un suono troppo disturbante. In particolare, i parametri del suono vengono corretti in base a dei coefficienti che vengono calcolati proprio tramite queste curve. Esistono cos\u00ec le cosiddette \"reti di ponderazione\".\nNella pratica, delle quattro curve viene impiegata soprattutto la curva A. La curva B \u00e8 caduta in disuso; la curva D viene riservata ai rumori aeronautici.\nLa legislazione italiana, in particolare, utilizza la curva di ponderazione A."}
{"id": "3327055", "revid": "92723", "url": "https://it.wikipedia.org/wiki?curid=3327055", "title": "La Sapini\u00e8re", "text": ""}
{"id": "3327070", "revid": "131358", "url": "https://it.wikipedia.org/wiki?curid=3327070", "title": "Francisco Javier Ur\u00eda", "text": ""}
{"id": "3327072", "revid": "536103", "url": "https://it.wikipedia.org/wiki?curid=3327072", "title": "In nome di Dio", "text": "In nome di Dio. La morte di Papa Luciani (titolo originale \"In God's Name: An Investigation into the Murder of Pope John Paul I\") \u00e8 un saggio di David A. Yallop sulla morte improvvisa di papa Giovanni Paolo I, ricostruita dal saggista inglese come un delitto.\nFu pubblicato nel 1984 dall'editore Bantam Books; da allora, ha venduto 6 milioni di copie ed \u00e8 stato tradotto in 30 lingue.\nPericoli potenziali.\nL'autore propone la teoria secondo la quale il papa era in \"potenziale pericolo\" a causa della corruzione esistente nell'Istituto per le Opere di Religione (IOR, Istituto di Opere Religiose, la pi\u00f9 potente istituzione finanziaria del Vaticano, comunemente nota come la Banca del Vaticano), la quale deteneva un grosso pacchetto azionario del Banco Ambrosiano. Secondo quanto riportato nel libro di Yallop, la Banca Vaticana perdette una forte somma nel fallimento dell'istituto bancario milanese.\nLoggia P2.\nSecondo Yallop questa corruzione fu reale ed \u00e8 nota per aver coinvolto il capo della banca, Paul Marcinkus, insieme a Roberto Calvi del Banco Ambrosiano. Calvi era un membro della Loggia P2, una loggia massonica segreta. Egli, dopo la sparizione, fu trovato morto a Londra, poco prima che la storia della corruzione diventasse pubblica. La sua morte fu inizialmente considerata suicidio e un secondo processo - richiesto dalla sua famiglia - termin\u00f2 con un \"verdetto aperto\".\nIl giorno precedente al ritrovamento del corpo di Calvi, anche la sua segretaria si suicid\u00f2 lasciandosi cadere dal quarto piano della sede centrale del Banco Ambrosiano a Milano. Venne rinvenuta una nota che accusava Calvi di aver portato la banca in discredito.\nYallop inserisce fra i sospettati l'arcivescovo John Patrick Cody di Chicago, che secondo lui papa Luciani era sul punto di sollevare dal governo dell'arcidiocesi di Chicago e il cardinale Jean-Marie Villot a causa delle sue presunte differenze teologiche rispetto al pensiero del nuovo papa.\nTeologia morale.\nYallop riporta una serie di osservazioni fatte dal Papa, che indicava di ritenere la posizione della Chiesa sulla contraccezione ormai superata. In una conversazione con pi\u00f9 persone, il Papa avrebbe indicato che un ripensamento dell'enciclica \"Humanae Vitae\" era necessario e che avrebbe dovuto consentirsi, in alcune occasioni, l'uso della pillola contraccettiva per ridurre la natalit\u00e0 ormai incompatibile con le limitate risorse della terra. Il defunto Papa sostenne queste osservazioni, con riferimento alla malnutrizione nel Terzo Mondo, con le parole \"Dio non sempre provvede\".\nCardinali del Terzo mondo.\nYallop riporta che Luciani venne eletto con largo supporto di cardinali del \"terzo mondo\". Egli, prima dell'inizio del Conclave, aveva discusso con il gruppo dei cardinali del terzo mondo sull'opportunit\u00e0 di eleggere un papa che provenisse da quelle zone. In conclave questa figura venne individuata nel cardinale brasiliano Alo\u00edsio Lorscheider, ma quando la sua nomina non riusc\u00ec ad attirare un sostegno significativo, gli altri rappresentanti del terzo mondo riversarono i loro voti su Luciani, che almeno condivideva le loro simpatie.\nDichiarazioni inaccurate.\nIl libro di Yallop prende in esame molte delle dichiarazioni inaccurate rilasciate dalle fonti vaticane dopo la morte di papa Luciani tra cui le richieste da parte di alcuni uomini della Curia per un'inchiesta sulla morte del Papa.\nContrasti con il libro di John Cornwell.\nLe teorie di Yallop sono contraddette, secondo alcuni, dal successivo libro di John Cornwell che propone una cospirazione \"benigna\" per spiegare le discrepanze sulla versione ufficiale della morte del papa. Dopo decenni di polemiche \u00e8 stato recentemente riportato che l'inchiesta sulla morte di Giovanni Paolo I sarebbe stata riaperta. \nViene il loro regno.\nA seguito del libro di Yallop, Robert Hutchinson scrisse nel 1997 \"Their Kingdom Come: Inside the Secret World of Opus Dei\". Hutchison ritiene che alcuni prelati all'interno della Chiesa cattolica, che erano contrari alla versione dell'Opus Dei secondo la quale il papa era morto per un attacco cardiaco, pensavano che fosse stato avvelenato e avvalendosi della tesi di Yallop suggerivano che questa sorte poteva avere colpito Giovanni Paolo I."}
{"id": "3327075", "revid": "729019", "url": "https://it.wikipedia.org/wiki?curid=3327075", "title": "Legione Ebraica", "text": "La Legione Ebraica (in inglese \"Jewish Legion\", ) fu il nome assegnato a cinque battaglioni (numerati dal XXXVIII al XLII) dei Royal Fusiliers dell'esercito britannico, composti interamente da volontari ebrei, che operarono durante la prima guerra mondiale.\nStoria.\nFondata nel 1915 dagli attivisti sionisti Iosif Trumpeldor e Ze'ev Jabotinskij come \"Zion Mule Corps\" (corpi di mulettieri di Sion), la Legione Ebraica fu schierata durante la prima guerra mondiale sul fronte medio-orientale contro l'Impero ottomano, prendendo parte alla Campagna di Gallipoli (1915-1916) e, in seguito, alla Campagna del Sinai e della Palestina (1917-1918).\nComposti inizialmente da volontari provenienti dall'Egitto (ove erano stati deportati dai Turchi), i cinque battaglioni della Legione inclusero, in seguito, anche ebrei provenienti dal Regno Unito, dalla Russia, dagli Stati Uniti, dal Canada e dalla Palestina.\nComandante della Legione Ebraica fu l'anglo-irlandese protestante John Henry Patterson; Trumpeldor fu comandante in seconda, mentre Jabotinskij serv\u00ec come ufficiale.\nDopo la vittoria alleata nella prima guerra mondiale e la liberazione della Palestina dall'Impero Ottomano, gran parte dei reduci della Legione Ebraica lasciarono l'esercito britannico; molti di loro rimasero in Palestina, unendosi alla nascente Haganah. Quanti decisero di rimanere nell'esercito britannico, invece, furono inquadrati in un unico battaglione, chiamato \"\"First Judeans\" (Primo battaglione Giudei)."}
{"id": "3327087", "revid": "287204", "url": "https://it.wikipedia.org/wiki?curid=3327087", "title": "Incontro (Francesco Guccini)", "text": "Incontro \u00e8 un brano musicale scritto ed interpretato da Francesco Guccini, contenuto nell'album \"Radici\" (1972).\nComposizione e contenuti.\nIn \"Incontro\" Guccini narra del suo \"rendez-vous\" modenese, a dieci anni di distanza, con un'amica dei tempi andati. \u00c8 una malinconica occasione per rievocazioni nostalgiche e per constatare i cambiamenti avvenuti, come \u00ab\"i nostri miti morti ormai | la scoperta di Hemingway\"\u00bb e \u00ab\"la mia America e la sua | diventate nella via | la nostra citt\u00e0 tanto triste\"\u00bb.\nL'autore cos\u00ec spiega la genesi del brano:\nEd infatti proprio in ambito cinematografico la canzone \u00e8 stata particolarmente apprezzata: inserita nella colonna sonora del film \"Radiofreccia\" di Luciano Ligabue, ha ricevuto inoltre l'apprezzamento del regista Leonardo Pieraccioni, che ha affermato: \u00abconosco a memoria molte canzoni di Guccini. La mia preferita \u00e8 \"Incontro\" con le parole \"la tristezza poi ci avvolse come miele\"\u00bb e \u00abse mi avessero dato venti lire ogni volta che ho ascoltato \"Incontro\" mi ci sarei comprato un biglietto aereo da farci il giro del mondo\u00bb.\nGuccini ha chiarito l'origine letteraria di alcuni passaggi del testo: \u00ab\"la tristezza poi ci avvolse come miele\"\u00bb \u00e8 ispirato a \"Suzanne\" di Leonard Cohen (\u00ab\"il sole si riversa come miele\"\u00bb); \u00ab\"le stoviglie color nostalgia\"\u00bb \u00e8 tratto dalla poesia \"La signorina Felicita ovvero la Felicit\u00e0\" di Guido Gozzano (\u00ab\"E gli occhi fermi, l'iridi sincere | azzurre di un azzurro di stoviglia\"\u00bb); \u00ab\"noi corriamo sempre in una direzione | ma qual sia e che senso abbia chi lo sa\"\u00bb viene da una frase di Edmund Husserl citata in un manuale di Anceschi (\u00abIl tutto infinito scorre infinitamente in una direzione, quale sia noi non lo potremo sapere\u00bb). Guccini ha inoltre spiegato: \u00abnon \u00e8 vero che ci siamo incontrati con lei che mi correva lungo le scale. Per\u00f2 tutto sommato era carino, sembrava la sequenza di un film di Lelouch al rallentatore...\u00bb."}
{"id": "3327097", "revid": "486946", "url": "https://it.wikipedia.org/wiki?curid=3327097", "title": "Ilya Nyzhnyk", "text": ""}
{"id": "3327100", "revid": "1543377", "url": "https://it.wikipedia.org/wiki?curid=3327100", "title": "Campionati del mondo di ciclocross 2011 - Gara maschile Elite", "text": "La gara maschile Elite dei campionati del mondo di ciclocross 2011 \u00e8 stata corsa il 30 gennaio a Sankt Wendel, in Germania. La corsa \u00e8 stata vinta dal ceco Zden\u011bk \u0160tybar, campione del mondo uscente, davanti ai belgi Sven Nys e Kevin Pauwels."}
{"id": "3327101", "revid": "119790331", "url": "https://it.wikipedia.org/wiki?curid=3327101", "title": "Sinapis arvensis", "text": "La senape selvatica (Sinapis arvensis ) \u00e8 una pianta erbacea, annuale, della famiglia delle Brassicacee.\nDistribuzione e habitat.\nOriginaria del bacino del Mediterraneo, \u00e8 diffusa in tutte le regioni temperate del pianeta invasiva in alcune zone del Nord America; in Italia cresce nei campi e nei ruderati, dai 0 ai 1400 m s.l.m.\nDescrizione.\nRadici.\nCorta, gracile, e di colore bianco.\nFusto.\nPianta con fusto eretto o ascendente, mediamente alto dai 20\u00a0cm ai 100\u00a0cm ma in condizioni ottimali pu\u00f2 superare il metro, pubescente o scarsamente pubescente con peli irsuti o ispidi soprattutto alla base, ramosa, striati.\nFoglie.\nLe foglie sono picciolate con lunghezza di 1\u20134\u00a0cm, le basali hanno lembo oblungo, ovali, lanceolate, lirate, pinnafite o indivise e dentate, larghe 2\u20135\u00a0cm lunghe 4\u201318\u00a0cm, il lobo terminale \u00e8 ampiamente ovato, obovavato, di forma ellittica, con margine dentato, i lobi laterali sono da 1-4. Le foglie caulinari sono poco picciolate con lamina fogliare ovata o lanceolata spesso indivisa, margine dentato o subdentato e apice acuto.\nFiore.\nL'infiorescenza \u00e8 un racemo, composto da fiori con sepali gialli o verdi, strettamente oblunghi, lunghi 5\u20136\u00a0mm larghi 1-1,8\u00a0mm, petali di colore giallo pallido o pi\u00f9 acceso, obovati, larghi 0,9-1,2\u00a0cm lunghi 4\u20136\u00a0mm; stami lunghi 4\u20136\u00a0mm, antere oblunghe.\nFrutti.\nLa siliqua \u00e8 ascendente o suberetta per lo pi\u00f9 ricurva, picciolata, glabra raramente pubescente, larga 1,5\u20133\u00a0cm, e lunga 2-4,5\u00a0cm, contenente mediamente 4-8 semi, le due valve presentano 3-5 venature, torulose, terete, il con becco di 0,8-1,2\u00a0cm di forma conico e subulata.\nSemi.\nSono di colore nero-brunastri, globosi, di 1,5\u20132\u00a0mm di diametro, finemente reticolati.\nCorredo genetico.\nLa senape selvatica ha 18 cromosomi quindi il numero cromosomico \u00e8 2n=18\nVariet\u00e0.\nPer le variet\u00e0 schkuhriana e orientalis si ritiene dubbia la suddivisione soprattutto per la presenza di peli ricurvi verso il basso.\nMoltiplicazione.\n\u00c8 principalmente propagata per seme.\nPrincipi attivi.\nI semi contengono glicosidi complessi: la sinalbina e la sinigrina. Le foglie contengono bassi quantitativi di acido ascorbico.\nUsi.\nLe foglie della senape selvatica sono commestibili allo stadio giovanile della pianta. Nell'alimentazione animale, esclusi gli uccelli, i semi sono tossici e causano problemi gastrointestinali soprattutto se consumati in grande quantit\u00e0."}
{"id": "3327108", "revid": "599013", "url": "https://it.wikipedia.org/wiki?curid=3327108", "title": "Marko Popovi\u0107", "text": ""}
{"id": "3327109", "revid": "448277", "url": "https://it.wikipedia.org/wiki?curid=3327109", "title": "Carl I. Hagen", "text": ""}
{"id": "3327110", "revid": "460080", "url": "https://it.wikipedia.org/wiki?curid=3327110", "title": "Bacino del Brasimone", "text": ""}
{"id": "3327119", "revid": "1005847", "url": "https://it.wikipedia.org/wiki?curid=3327119", "title": "Elezioni parlamentari in Norvegia del 2005", "text": "Le elezioni parlamentari in Norvegia del 2005 si tennero il 12 settembre per il rinnovo dello Storting. In seguito all'esito elettorale, Jens Stoltenberg, espressione del Partito Laburista, divenne Ministro di Stato."}
{"id": "3327120", "revid": "263989", "url": "https://it.wikipedia.org/wiki?curid=3327120", "title": "Nazionale di hockey su ghiaccio dell'Unione Sovietica", "text": ""}
{"id": "3327122", "revid": "6923", "url": "https://it.wikipedia.org/wiki?curid=3327122", "title": "Nazionale di hockey su ghiaccio maschile dell'Unione Sovietica", "text": "La nazionale di hockey su ghiaccio maschile dell'Unione Sovietica fu una delle pi\u00f9 importanti rappresentative di hockey su ghiaccio della storia, in un lasso di tempo che and\u00f2 dal 1954 fino al 1991, periodo in cui furono organizzati nel paese quattro campionati mondiali. I sovietici si imposero come una delle squadre pi\u00f9 forti della storia, vincendo quasi tutti i campionati mondiali e i tornei olimpici a cui prese parte. A causa della questione del dilettantismo, problema che spinse Hockey Canada a ritirarsi da alcuni eventi della IIHF nel corso degli anni 1970, spesso la partecipazione della nazionale ai Giochi olimpici invernali fu contestata.\nNonostante questo l'Unione Sovietica riusc\u00ec a imporsi sia a livello dilettantistico che professionistico. Dopo il 1991 si form\u00f2 la Squadra Unificata, selezione della Comunit\u00e0 degli Stati Indipendenti creata per partecipare ai XVI Giochi olimpici invernali. A partire dal 1993 invece nacquero le nazionali di , , , , , e . La IIHF attribu\u00ec il palmares e il titolo sportivo della nazionale sovietica alla Russia, la quale dal 1992 prese parte ai mondiali di Gruppo A, mentre le altre nazionali furono inserite nel Pool C.\nIn trentasette anni di storia la nazionale sovietica ottenne una serie di successi da record: diciannove medaglie d'oro ai campionati mondiali, oltre a sette argenti e quattro bronzi; in ambito olimpico la nazionale and\u00f2 sempre a podio, conquistando sette ori, un argento ed un bronzo. Nelle altre competizioni per nazionali l'Unione Sovietica vinse ventisette campionati europei, diciannove Izvestija Trophy e l'edizione della Canada Cup del 1981.\nNazionale Under-20.\nL'Unione Sovietica prese parte al Campionato mondiale di hockey su ghiaccio Under-20 fin dalla sua nascita nel 1977 fino al 1992, e fu sede delle competizioni in due occasioni. Il suo palmar\u00e8s, acquisito dopo la dissoluzione dalla compagine russa, vanta nove medaglie d'oro, tre d'argento e due di bronzo, per un totale di quattordici medaglie.\nNazionale Under-18.\nL'Unione Sovietica prese parte al Campionato europeo di hockey su ghiaccio Under-18 fin dalla sua nascita nel 1968 fino al 1993, e fu sede delle competizioni in tre occasioni. Il suo palmar\u00e8s, acquisito dopo la dissoluzione dalla compagine russa, vanta undici medaglie d'oro, sette d'argento e cinque di bronzo."}
{"id": "3327123", "revid": "263989", "url": "https://it.wikipedia.org/wiki?curid=3327123", "title": "Nazionale di hockey su ghiaccio maschile dell'Unione Sovietica Under-20", "text": ""}
{"id": "3327124", "revid": "123139578", "url": "https://it.wikipedia.org/wiki?curid=3327124", "title": "Palazzo da Mula", "text": "Il Palazzo da Mula \u00e8 un edificio storico ubicato a Murano (Venezia).\nDescrizione.\nIl palazzo presenta sulla facciata formelle, patere ed altri motivi incastonati, molto anteriori al Quattrocento che, nel complesso, formano il carattere dell'arte ogivale veneziana.\nQuest'arte \u00e8 espressa specialmente nelle aperture laterali del piano terreno, negli stipiti della porta, negli archi inflessi della loggia, come anche nelle finestre del piano nobile, nei fori circolari a disegni, nei contorni a doppi dentelli che racchiudono le principali aperture.\nIl tabernacolo con statuette, sopra le finestre, ricorda la decorazione sovrapposta alla loggia maggiore del Palazzo Gritti Badoer.\nI capitelli della loggia appartengono al periodo rinascimentale, mentre gli scudi con cimieri e lambrecchini furono scolpiti verso la met\u00e0 del Cinquecento; al palazzo \u00e8 annesso il cortile.\nStoria.\nLa prima costruzione di Palazzo Da Mula \u00e8 databile al XII secolo. La struttura cinquecentesca e seicentesca del palazzo \u00e8 riconducibile alla famiglia Da Mula, che aveva acquisito il palazzo dalla famiglia aristocratica dei Diedo nel 1621. I Da Mula risiedettero in questo palazzo sino al 1712 quando, venne affittato alla famiglia aristocratica di Giacomo Fontanella, membro della nuova aristocrazia dei \"maestri vetrai\", per una somma di 110 ducati. La propriet\u00e0 pass\u00f2 poi al figlio di Giacomo, Zuanne Fontanella.\nL'edificio \u00e8 oggi sede distaccata della Municipalit\u00e0 di Venezia-Murano-Burano e ospita gli uffici dell'anagrafe. Il piano nobile \u00e8 utilizzato per numerose attivit\u00e0 culturali."}
{"id": "3327126", "revid": "767487", "url": "https://it.wikipedia.org/wiki?curid=3327126", "title": "Da Mula", "text": "I Da Mula furono una famiglia patrizia veneziana, annoverata fra le cosiddette \"Case Nuove\".\nStoria.\nSecondo la leggenda, i Mula sarebbero stati discendenti di Amulio, re degli Albani.\nGiunti in laguna assieme ai primi fondatori di Venezia, i Mula avrebbero dato alcuni tribuni. Presenti in Maggior Consiglio prima della serrata, vi rimasero anche dopo il 1297 e fino alla conquista napoleonica, avvenuta esattamente settecento anni dopo (1797).\nAll'avvento degli austriaci in Veneto, i Mula furono riconosciuti nobili con Sovrana Risoluzione del 18 dicembre 1817 ed elevati al rango di conti dell'Impero d'Austria il 17 marzo 1821."}
{"id": "3327128", "revid": "256896", "url": "https://it.wikipedia.org/wiki?curid=3327128", "title": "Amphidrausini", "text": "Amphidrausini \u00e8 una trib\u00f9 di ragni appartenente alla sottofamiglia Euophryinae della famiglia Salticidae.\nDistribuzione.\nI due generi oggi noti di questa trib\u00f9 sono diffusi principalmente in America meridionale (in particolare Argentina e Brasile); del solo genere Nebridia, due delle quattro specie note sono state reperite sull'isola di Hispaniola.\nTassonomia.\nA dicembre 2010, gli aracnologi riconoscono 2 generi appartenenti a questa trib\u00f9:"}
{"id": "3327129", "revid": "155634", "url": "https://it.wikipedia.org/wiki?curid=3327129", "title": "Palazzi Da Mula Morosini e Centani Morosini", "text": "Palazzo Da Mula Morosini e Palazzo Centani Morosini sono due palazzi di Venezia, situati nel sestiere di Dorsoduro e affacciati sul Canal Grande tra Palazzo Barbarigo e Ca' Biondetti, dimora di Rosalba Carriera. Si trovano poco distanti da Campo San Vio. I due edifici sono stati unificati dalla nobile ed influente famiglia Morosini di Venezia. \nStoria.\nPalazzo Da Mula Morosini fu edificato nel XV secolo, come dimora nobile. \u00c8 stato dei Morosini e oggi conserva la sua funzione di residenza privata. \u00c8 stato residenza di Annina Morosini, divenuta celebre per aver fatto diventare il Palazzo un luogo di ritrovo per nobili, artisti e politici: persino il \"kaiser\" Guglielmo II venne qui ospitato. Palazzo Centani Morosini venne edificato in un secondo momento.\nDescrizione.\nPalazzo Da Mula Morosini.\nTipica facciata gotica, Palazzo Da Mula \u00e8 disposto su quattro piani. Il piano terra, disadorno, presenta piccole monofore e due portali a tutto sesto nella parte centrale, aperti direttamente sul Canal Grande.\nI due piani nobili e il terzo piano si distinguono per la bellezza delle tre quadrifore a sesto acuto (quella del secondo piano con la sporgenza di un terrazzino). Il palazzo presenta un piccolo giardino posteriore, confinante con Palazzo Barbarigo.\nElemento artistico di particolare pregio \u00e8 la decorazione ad arazzi di un salone interno.\nPalazzo Centani Morosini.\nPalazzo Centani Morosini \u00e8 collegato internamente all'attiguo Palazzo Da Mula Morosini. Edificato in un periodo successivo rispetto all'altra residenza, \u00e8 databile al periodo del primo barocco.\nSi sviluppa su quattro piani e presenta un apparato decorativo ridotto, contraddistinto da una prevalenza di monofore: aperture regolari e rettangolari al pianterreno e al primo piano e delle aperture pi\u00f9 complesse ai piani superiori. Il piano nobile presenta infatti due monofore a tutto sesto e un balconcino leggermente aggettante, oltre a una monofora minore sul lato destro, mentre l'ultimo piano \u00e8 contraddistinto da monofore regolari.\nIl palazzo possiede una corte monumentale posteriore, sulla quale si affaccia anche un altro edificio, considerato un secondo blocco posteriore del Palazzo, che si affaccia anche su Rio de Le Piere Bianche, un ramo di Rio Toresele. La facciata posteriore \u00e8 priva di particolari di rilievo architettonico, e presenta un corpo laterale aggiuntivo.\nI due palazzi nell'arte.\nUn quadro di Monet, risalente al 1908, raffigura Palazzo Centani Morosini e Palazzo Da Mula Morosini."}
{"id": "3327131", "revid": "110157", "url": "https://it.wikipedia.org/wiki?curid=3327131", "title": "Maschi contro femmine - Femmine contro maschi", "text": "Maschi contro femmine - Femmine contro maschi \u00e8 una compilation formata da due cd di 15 brani ognuno disponibile dal 1\u00ba febbraio 2011 per la Columbia Records/Sony Music.\nIl disco.\nNei dischi sono racchiusi tutti i brani usati come colonne sonore sia in \"Maschi contro femmine\" che in \"Femmine contro maschi\". Bruno Zambrini \u00e8 il compositore delle musiche instrumental. Fausto Brizzi ha scritto il testo in inglese della canzone \"Welcome to Bora-Bora\"."}
{"id": "3327136", "revid": "38171993", "url": "https://it.wikipedia.org/wiki?curid=3327136", "title": "Maschi contro femmine &amp; Femmine contro maschi", "text": ""}
{"id": "3327141", "revid": "125983987", "url": "https://it.wikipedia.org/wiki?curid=3327141", "title": "Ludovico Gonzaga (vescovo di Mantova)", "text": "Biografia.\nFu avviato giovanissimo alla carriera ecclesiastica e nel 1470 divenne protonotario apostolico. Nel 1471 fu nominato abate dell'abbazia di San Tommaso di Acquanegra. Nel 1477 intraprese gli studi giuridici presso l'Universit\u00e0 di Bologna. Alla morte del padre nel 1478 eredit\u00f2, congiuntamente al fratello Rodolfo, le terre di Canneto, Ostiano, Castel Goffredo, Castiglione, Redondesco e Solferino.\nNel 1479 i due fratelli fecero la divisione delle terre e a Ludovico toccarono Castel Goffredo, Castiglione e Solferino.\nA Castel Goffredo.\nA Castel Goffredo continu\u00f2 l'opera intrapresa da Alessandro Gonzaga, riprendendo le opere difensive. Egli stipul\u00f2 un importante documento per la storia di Castel Goffredo, dove pare si fosse fatto edificare una casa, la \"Transazione\" del 12 giugno 1480, con la quale il signore cedeva al Comune le fosse e i terragli di Castelvecchio con le relative pertinenze. Inizi\u00f2 alcune opere di miglioramento del palazzo antistante la piazza, forse collegando tra loro i due edifici gi\u00e0 esistenti.\nIl 7 ottobre 1483 fu eletto vescovo di Mantova succedendo al fratello, il cardinale Francesco. In questo periodo riusc\u00ec a sventare un complotto, ordito dagli altri fratelli Gianfrancesco e Rodolfo, atto ad avvelenare il fratello maggiore Federico, marchese di Mantova, per impossessarsi dello Stato.\nNel 1484 si adoper\u00f2 affinch\u00e9 a Mantova sorgesse il Monte di Piet\u00e0 e nello stesso anno fu inviato a Roma con l'intento di poter essere elevato al rango cardinalizio, ma il titolo non gli venne concesso. Fu l'occasione, per\u00f2, per iniziare la collezione di importanti reperti archeologici. Fugg\u00ec da Roma colpita dalla peste e trov\u00f2 rifugio a Bracciano, ospite degli Orsini.\nAlla corte di Gazzuolo.\nA causa di contrasti con la famiglia, prefer\u00ec tenersi lontano dalla citt\u00e0 soggiornando a Sabbioneta, Ostiano (dove stava ristrutturando una sua residenza) e Quingentole (tra il 1489 e il 1496) e creando dal 1501 una piccola corte a Gazzuolo presso il nipote Ludovico dove, non essendo stato consacrato e avendo lasciato i compiti spirituali a un vicario, si dedic\u00f2 al mecenatismo artistico commissionando importanti opere agli artisti dell'epoca, tra questi, Pier Jacopo Alari Bonacolsi l'Antico. Nel castello di Gazzuolo fece realizzare il suo studiolo, alla stregua di altri importanti signori del Rinascimento ed ebbe numerosi ospiti tra i quali Girolamo Casio, Paride da Ceresara, Angelo Poliziano, Giovanni Sabadino degli Arienti, Battista Spagnoli, Niccol\u00f2 da Correggio e Matteo Bandello, che di lui scrisse:\nRivaleggi\u00f2 con la nipote Isabella d'Este e il padre Ercole I d'Este duca di Ferrara nella acquisizione di importanti opere d'arte, tra le quali un gruppo di vasi in pietra dura appartenuti a Lorenzo de' Medici.\nLa morte.\nLa sua morte, avvenuta alla corte di Gazzuolo il 19 gennaio 1511, venne accolta addirittura con irritazione da Isabella, che in una sua lettera si disse \"addolorata\" per non aver potuto partecipare al carnevale. Per testamento lasci\u00f2 in eredit\u00e0 le sue terre al nipote Ludovico di Bozzolo, violando un patto di consignoria col fratello Rodolfo. Si apr\u00ec una lunga vertenza sull'eredit\u00e0 davanti alla corte imperiale, che si risolse solo nel 1513 e vide riconosciuti ai nipoti Aloisio e Gianfrancesco rispettivamente i territori di Castel Goffredo e Ostiano. Fu nominato amministratore della vacante diocesi di Mantova Sigismondo Gonzaga.\nVenne sepolto nel 1512 nella cattedrale di Mantova."}
{"id": "3327147", "revid": "599013", "url": "https://it.wikipedia.org/wiki?curid=3327147", "title": "Antonio Garzoni Provenzani", "text": ""}
{"id": "3327160", "revid": "300067", "url": "https://it.wikipedia.org/wiki?curid=3327160", "title": "Marko Popovi\u0107 (cestista 1985)", "text": ""}
{"id": "3327161", "revid": "88786", "url": "https://it.wikipedia.org/wiki?curid=3327161", "title": "Biblioteca Tarsia", "text": "La storica Biblioteca Tarsia fu fondata a Napoli nel 1747 da Ferdinando Vincenzo Spinelli, principe di Tarsia, che vi raccolse un circolo intellettuale di ispirazione illuminista, dedito allo studio e alla sperimentazione della fisica newtoniana e dell'elettricit\u00e0. La sua sede era nel Palazzo Spinelli di Tarsia. \nPur avendo uno status di propriet\u00e0 privata, era aperta al pubblico per tre giorni alla settimana. La biblioteca era conosciuta non solo per la dotazione libraria, ma anche per la ricchezza delle sue sale e gli ornamenti. Gli armadi, ad esempio, erano adornati con sculture dorate di ritratti di uomini illustri. Bibliotecario del principe fu Niccol\u00f2 Giovio, dell'omonima famiglia patrizia genovese, che assunse il nome arcadico di Eupidio Siriano. Annessi alla biblioteca erano dei laboratori contenenti molti strumenti utilizzati per osservazioni astronomiche, una meridiana progettata nel 1749 da Felice Sabatelli professore di astronomia e nautica all'universit\u00e0 di Napoli, e apparecchiature per la sperimentazione fisica ed elettrica. \nTra i membri del sodalizio mecenatico vi fu Maria Angela Ardinghelli e i fratelli Berardo e Ferdinando Galiani. \nLa sede del palazzo ha in seguito ospitato nei suoi spazi il Reale Istituto d'Incoraggiamento di Napoli.\nBibliografia.\nVincenzo Trombetta, \"Storia e cultura delle biblioteche napoletane: librerie private, istituzioni francesi e borboniche, strutture postunitarie\", Napoli, Vivarium, 2002"}
{"id": "3327162", "revid": "599013", "url": "https://it.wikipedia.org/wiki?curid=3327162", "title": "Antonio Ghiardello", "text": "Carriera.\nDopo il bronzo di , sempre nel quattro senza, si classific\u00f2 al 4\u00ba ai Giochi olimpici di ."}
{"id": "3327163", "revid": "1534511", "url": "https://it.wikipedia.org/wiki?curid=3327163", "title": "John Clauser", "text": "Divenne famoso per il suo lavoro sulla disuguaglianza di Clauser-Horne-Shimony-Holt. \nNel 1972 assieme a Stuart Freedman esegu\u00ec per la prima volta una verifica sperimentale del teorema di Bell.\nNel 2010 gli \u00e8 stato assegnato il Premio Wolf assieme a Alain Aspect e Anton Zeilinger.\nLa verifica del teorema di Bell.\nNel 1972 grazie alla collaborazione di Stuart Freedman appront\u00f2 un esperimento atto a verificare la disuguaglianza di Bell. Riscaldando degli atomi di calcio fino ad ottenere un incremento energetico sufficiente affinch\u00e9 un elettrone saltasse ad un livello energetico pi\u00f9 elevato, attesero l\u2019istante in cui il ritorno allo stato energetico iniziale producesse una coppia di fotoni entangled: uno verde e uno blu. I rivelatori furono inizialmente posti a 22,5\u00b0 tra loro per poi essere posti a 67,5\u00b0. Effettuando una serie di misure per circa 200 ore ottennero la conferma della violazione del teorema di Bell."}
{"id": "3327165", "revid": "203752", "url": "https://it.wikipedia.org/wiki?curid=3327165", "title": "Superlandini", "text": ""}
{"id": "3327168", "revid": "119161924", "url": "https://it.wikipedia.org/wiki?curid=3327168", "title": "Andrea Botturi", "text": "Biografia.\nNato a Castel Goffredo dal padre calzolaio che ne assecond\u00f2 la passione per gli studi, fu inizialmente iscritto al ginnasio di Asola e quindi al liceo di Mantova.\nIntraprese i corsi legali a Padova e, laureatosi in Giurisprudenza, inizi\u00f2 il praticantato presso un avvocato di Milano e quindi fu avvocato a Mantova. Dopo alcuni anni si trasfer\u00ec a Castiglione delle Stiviere dove godette di molta stima, sino ad essere eletto deputato al Parlamento nel collegio di Lonato.\nNel 1870 una grave malattia lo costrinse ad abbandonare la professione, ritirandosi a Castel Goffredo. Dopo la guarigione ritorn\u00f2 a Mantova dove occup\u00f2 cariche prestigiose, prima come presidente del Consiglio Ospedaliero, quindi come Sindaco della citt\u00e0 dal 1895 al 1899 ed infine come presidente dell'Ospizio Marino. Nel suo testamento dispose di un legato le cui rendite fossero devolute ai giovani studenti di Castel Goffredo che seguivano i corsi universitari. Negli ultimi anni di vita si occup\u00f2 ad opere di carit\u00e0.\nMor\u00ec a Mantova e la tumulazione avvenne a Castel Goffredo, dove il comune intitol\u00f2 a suo nome una via."}
{"id": "3327170", "revid": "729019", "url": "https://it.wikipedia.org/wiki?curid=3327170", "title": "Pirolo", "text": "Il pirolo (chiamato anche bischero, cavicchio, chiave o caviglia) \u00e8 un componente di alcuni strumenti musicali cordofoni che ne permette l'accordatura. Si tratta di una spina di legno inserita in una sede conica, girevole e mantenuta ferma da un attrito elevato, sulla quale si avvolge la corda. La rotazione dei piroli permette di variare la tensione delle corde e quindi la loro intonazione, rendendo possibile l'accordatura dello strumento.\nCaratteristiche e funzionamento.\nI piroli sono generalmente realizzati in legno duro (palissandro, ebano, bosso) e possono essere decorati da inserti in madreperla, metallo o plastica.\nPer funzionare correttamente, un pirolo deve poter essere sia ruotato agevolmente che fissato solidamente. I moderni piroli hanno forma conica, con una conicit\u00e0 di 1:30 per il violino e la viola, mentre quelli del violoncello hanno tipicamente una conicit\u00e0 pi\u00f9 elevata: attualmente il valore \u00e8 di circa 1:25, mentre negli strumenti del XIX secolo e precedenti si arrivava anche a 1:20.\nLa conicit\u00e0 permette al pirolo di ruotare facilmente quando viene mosso verso l'esterno e di rimanere ben fisso in sede quando viene spinto all'interno. Poich\u00e9 l'usura diminuisce l'efficacia del meccanismo, occasionalmente pu\u00f2 essere necessaria una lavorazione per restituire ai piroli e ai fori la conicit\u00e0 adeguata. Tale restauro viene operato rimuovendo una porzione di legno deteriorato intorno al foro ed otturando quest'ultimo con un pezzo di legno dalle caratteristiche simili, lavorato per combaciare con il foro, cercando di far combaciare la venatura per quanto possibile. L'otturazione viene dunque verniciata, e un nuovo foro del diametro corretto viene praticato.\nLa superficie di contatto del pirolo con il foro del cavigliere viene solitamente cosparsa con sostanze che ne ottimizzino l'attrito, evitando il movimento \"a scatti\" della chiave e facilitando l'accordatura; a seconda delle necessit\u00e0 si usano sapone secco o grafite (per rendere le chiavi pi\u00f9 facili da ruotare) oppure colofonia o gesso (per aumentarne invece l'attrito nella sede e fissarle meglio). Esistono anche dei preparati appositi, noti come \"pasta per piroli\", che vengono tipicamente commercializzati in confezioni simili a quelle di un rossetto e possono essere applicati direttamente sulla superficie di contatto delle chiavi per ottimizzarne l'attrito.\nImpiego.\nI piroli sono comunemente impiegati su alcuni strumenti ad arco, come il violino, la viola e il violoncello, sui liuti e su altri strumenti come la gadulka, la ghironda o la chitarra flamenca. Negli strumenti ad arco la sede dei piroli \u00e8 detta cavigliere.\nPer gli archi fa eccezione il contrabbasso, munito comunemente di chiavi simili a quelle della chitarra, che si articolano su di una vite senza fine. Anche per gli altri strumenti ad arco sono stati introdotti verso la fine del XX secolo dei piroli meccanici di precisione, basati su un treno di ingranaggi epicicloidali alloggiati all'interno di una struttura che ha la forma e le dimensioni di un normale pirolo in legno e che viene incastrata nel cavigliere esattamente come gli altri piroli. Tale tipologia di chiavi permette un'accordatura pi\u00f9 semplice e precisa rispetto ai piroli tradizionali, ed evita il logorio dei fori nel cavigliere."}
{"id": "3327174", "revid": "1442080", "url": "https://it.wikipedia.org/wiki?curid=3327174", "title": "Athamini", "text": "Athamini \u00e8 una trib\u00f9 di ragni appartenente alla Sottofamiglia Euophryinae della Famiglia Salticidae dell'Ordine Araneae della Classe Arachnida.\nEtimologia.\nIl nome deriva dal personaggio della mitologia greca Atamante (in greco antico \u1f08\u03b8\u03ac\u03bc\u03b1\u03c2, \"ath\u00e0mas\") e dal suffisso \"-ini\" che designa l'appartenenza ad una trib\u00f9.\nDistribuzione.\nL'unico genere oggi noto di questa trib\u00f9 \u00e8 diffuso in Oceania: in particolare sono state rinvenute specie nelle Nuove Ebridi, in Polinesia, in Nuova Guinea e nella Nuova Irlanda.\nTassonomia.\nA dicembre 2010, gli aracnologi riconoscono un solo genere appartenente a questa trib\u00f9:"}
{"id": "3327175", "revid": "106908", "url": "https://it.wikipedia.org/wiki?curid=3327175", "title": "Piroli", "text": ""}
{"id": "3327177", "revid": "283141", "url": "https://it.wikipedia.org/wiki?curid=3327177", "title": "Bischero", "text": ""}
{"id": "3327180", "revid": "3115", "url": "https://it.wikipedia.org/wiki?curid=3327180", "title": "Yakir Aharonov", "text": "\u00c8 noto per i suoi lavori in meccanica quantistica."}
{"id": "3327194", "revid": "287204", "url": "https://it.wikipedia.org/wiki?curid=3327194", "title": "Mario Pirani", "text": "Biografia.\nIscritto al Partito Comunista Italiano, si distanzi\u00f2 progressivamente dal partito negli anni Cinquanta fino ad uscirne definitivamente nel 1961. Funzionario dell'Eni, strinse una duratura amicizia con Giorgio Ruffolo (all'epoca anch'egli funzionario dello stesso Ente) e con altri economisti di sinistra. Mantenne, comunque, un costante dialogo con il Pci, anche se si era avvicinato alle posizioni del Psi.\nSi \u00e8 iscritto all'Ordine dei giornalisti del Lazio il 19 gennaio 1958. Con le esperienze professionali presso le testate \"Pattuglia\", \"Il Giorno\" e \"Il Globo\", ebbe un ruolo di primo piano nell'istituire il giornalismo economico in Italia. Nel 1976, partecip\u00f2, insieme a Eugenio Scalfari alla fondazione de \"la Repubblica\", diventando il vicedirettore, con Gianni Rocca e Giampaolo Pansa. Ha continuato a collaborare con il quotidiano fino alla sua scomparsa.\nFu anche direttore de \"L'Europeo\" dal 1979 al 1980, succedendo a Giovanni Valentini. Fu incaricato di dirigere \"Amministrazione civile\". Nel 1995 ha vinto il Premiolino.\nIl suo ultimo libro, \"Poteva andare peggio\", \u00e8 una autobiografia, che fu recensita con particolare affetto da Eugenio Scalfari.\nLa morte.\nMuore nella sua abitazione a Roma il 18 aprile 2015 all'et\u00e0 di 89 anni; la camera ardente \u00e8 stata allestita il giorno successivo presso la seguente Sala Protomoteca del Campidoglio, mentre il 20 aprile \u00e8 stato sepolto con cerimonia religiosa svoltasi nel Tempio Israelitico, al quale furono presenti tanti volti della politica e del giornalismo, nel Cimitero Ebraico di Prima Porta."}
{"id": "3327195", "revid": "767487", "url": "https://it.wikipedia.org/wiki?curid=3327195", "title": "Aleksandr Samedov", "text": "Caratteristiche tecniche.\n\u00c8 un'ala destra che pu\u00f2 essere impiegata anche come trequartista.\nCarriera.\nClub.\nSpartak Mosca.\nNato in URSS da genitori di origine azera incomincia a giocare nelle giovanili dello Spartak Mosca che lo porter\u00e0 in prima squadra nel 2001. Nel 2001 lo Spartak vince il campionato e conquista contro lo Skonto Riga la Coppa dei Campioni della CSI vincendo dopo i tempi supplementari per 3-1. Esordisce nel 2002 giocando un solo incontro di campionato. Nel 2003 gioca 6 partite in campionato, vincendo una Coppa di Russia e trovando nel 2004 un posto da titolare a centrocampo e iniziando ad acquisire esperienza. In questa stagione colleziona 29 gettoni e realizza 6 reti in campionato che si vanno ad aggiungere alle partite di Coppa UEFA in cui lo Spartak viene eliminato ai sedicesimi dal Mallorca 3-1 dopo aver eliminato Esbjerg 3-1 e Dinamo Bucarest 5-3. Nel 2005 dopo aver iniziato la stagione con 11 presenze in campionato passa ai rivali concittadini del Lokomotiv Mosca.\nLokomotiv, FK e Dinamo Mosca.\nConclude la stagione 2005 giocando da titolare anche al Lokomotiv ottenendo la vittoria della Supercoppa di Russia e della Coppa dei Campioni della CSI battendo in finale il Neftchi Baku 2-1. Nella stagione 2006 riesce ancora a trovare spazio nel centrocampo della squadra moscovita che giunge al terzo posto in campionato. Nel 2007 il Lokomotiv chiude al settimo posto il torneo, vincendo per\u00f2 la Coppa di Russia per 2-1 sui rivali del FK Mosca. Comincia il 2008 ancora al Lokomotiv per poi passare al FK Mosca dopo aver giocato 4 incontri di campionato.\nIl resto della stagione la gioca al FK Mosca che conclude in una posizione tranquilla il proprio campionato. Nella stagione seguente Samedov gioca l'intero campionato andando 5 volte in gol, ma a fine stagione nonostante il 6\u00ba posto finale la societ\u00e0 fallisce e viene radiata cosicch\u00e9 Samedov lascia la squadra per andare a giocare nella Dinamo Mosca che lo acquista per 4.500.000 \u20ac.\nAlla Dinamo riesce a ritagliarsi uno spazio a centrocampo e gioca l'intera annata realizzando 3 marcature. La Dinamo arriver\u00e0 al settimo posto in campionato.\nNazionale.\nViene convocato per i Mondiali 2014 in Brasile, in cui gioca tutti i 270 minuti della sua squadra eliminata al primo turno deludendo.\nViene convocato anche per gli Europei 2016 in Francia, in cui gioca solamente gli ultimi 20 minuti nella sfida persa male (0-3) contro il Galles.\nHa disputato successivamente la Confederations Cup 2017 e i Mondiali 2018 (giocati in casa) da titolare per poi ritirarsi dalla Nazionale. In tutto, in 7 anni ha disputato 53 partite andando in gol 7 volte."}
{"id": "3327197", "revid": "442595", "url": "https://it.wikipedia.org/wiki?curid=3327197", "title": "Ballot screen", "text": ""}
{"id": "3327201", "revid": "595473", "url": "https://it.wikipedia.org/wiki?curid=3327201", "title": "Antonio Provenzani", "text": ""}
{"id": "3327204", "revid": "1543377", "url": "https://it.wikipedia.org/wiki?curid=3327204", "title": "Kindlifresserbrunnen", "text": "Con Kindlifresserbrunnen (in tedesco, \"fontana del mangiatore di bambini\") ci si riferisce a una grottesca fontana ornamentale posta nella \"Kornhausplatz\" di Berna, in Svizzera. Si tratta di una delle numerose fontane cinquecentesche della citt\u00e0.\nRealizzata nel 1545/46 da Hans Gieng al posto di una preesistente fontana lignea quattrocentesca, la nuova opera fu inizialmente chiamata \"Platzbrunnen\" (tedesco: \"fontana della piazza\"). Il nome attuale \u00e8 testimoniato per la prima volta nel 1666.\nStruttura.\nLa figura principale rappresenta un orco, seduto sopra una colonna dal capitello corinzio, che divora dei bambini nudi. Accanto a lui, un sacco con altri bambini. Il capitello \u00e8 ornato da teste di caproni, animali associati a Satana nell'iconografia classica. Il personaggio, oltre a indossare una calzamaglia e una casacca, abiti comuni secondo la moda dell'epoca, indossa anche un cappello a punta simile a quello tipico della tradizione ebraica.\nLa colonna, scanalata e decorata con ghirlande, \u00e8 dipinta in oro e nero e presenta, alla base, quattro bocche leonine dalle quali zampilla l'acqua. Su un cartiglio sono incise le lettere HG, iniziali di Hans Gieng. Attorno alla base della fontana, di forma ottagonale, \u00e8 presente un fregio ornato da orsi armati in partenza per la guerra, fra i quali un suonatore di cornamusa e un tamburino. Il fregio fu disegnato da Hans Rudolf Manuel.\nNel 1824 venne proposto di abbattere la fontana per costruirne una pi\u00f9 moderna, ma il progetto non ebbe seguito. Nel 1857 la fontana venne restaurata, dipingendo l'orco con i colori attuali. Un nuovo restauro venne intrapreso negli anni 1890/91, mentre l'ultimo risale al 1936.\nLa fontana \u00e8 citata nella novella \"L'orco\" di Jacques Chessex. Anche Friedrich D\u00fcrrenmatt la menziona nel romanzo \"Il pensionato\".\nSimbolismo.\nSi \u00e8 ipotizzato che la statua potesse essere la rappresentazione di una credenza diffusa nell'Europa del tempo, la cosiddetta \"accusa del sangue\", secondo la quale i riti ebraici implicavano l'uccisione di bambini. A sostegno di questa ipotesi giocherebbe il fatto che la statua, in origine, era dipinta di giallo, colore utilizzato fin dal medioevo per distinguere gli ebrei. Alcuni ipotizzano che la statua sia un riferimento alla vicenda del beato Rodolfo da Berna, bambino torturato e ucciso nel 1294, delitto per il quale fu incolpata la comunit\u00e0 ebraica della citt\u00e0.\nSecondo altre teorie, invece, il personaggio potrebbe essere il titano greco Crono, oppure una figura allegorica destinata solo a spaventare i bambini disobbedienti."}
{"id": "3327206", "revid": "767487", "url": "https://it.wikipedia.org/wiki?curid=3327206", "title": "La vergine folle", "text": "La vergine folle \u00e8 un film muto italiano del 1920 diretto da Gennaro Righelli."}
{"id": "3327209", "revid": "111319", "url": "https://it.wikipedia.org/wiki?curid=3327209", "title": "Da Mosto", "text": "I Da Mosto furono una famiglia patrizia veneziana, annoverata fra le cosiddette \"Case Nuove\".\nStoria.\nI Da Mosto giunsero in laguna da Padova, donde erano fuggiti nel 454 a causa delle razzie degli Unni di Attila. Tuttavia, vi sono anche ipotesi che farebbero questo nobile casato originario di Oderzo, e discendente da cittadini romani ivi insediatisi.\nPresenti in Maggior Consiglio prima della serrata, vi rimasero anche dopo il 1297.\nAlla caduta della Serenissima Repubblica, la famiglia era divisa in due differenti rami."}
{"id": "3327211", "revid": "1573940", "url": "https://it.wikipedia.org/wiki?curid=3327211", "title": "Bellienini", "text": "Bellienini \u00e8 una trib\u00f9 di ragni appartenente alla sottofamiglia Euophryinae della famiglia Salticidae.\nDistribuzione.\nI 5 generi oggi noti di questa trib\u00f9 sono diffusi in America meridionale (in particolare Venezuela e Paraguay), nelle Grandi Antille (Cuba, Porto Rico e Hispaniola) e nelle Piccole Antille (Trinidad).\nTassonomia.\nA dicembre 2010, gli aracnologi riconoscono 5 generi appartenenti a questa trib\u00f9:"}
{"id": "3327215", "revid": "88740", "url": "https://it.wikipedia.org/wiki?curid=3327215", "title": "Tiber Film", "text": "La Tiber Film \u00e8 stata una casa cinematografica italiana attiva all'epoca del cinema muto.\nStoria.\nFu fondata a Roma nel 1914 dall'avv. Gioacchino Mecheri. Dotata di teatri di posa che sorgevano alla Pineta Sacchetti, la Tiber divenne rapidamente una delle maggiori case di produzione cinematografica romane, e si impose anche a livello nazionale facendo concorrenza anche a compagnie di altre citt\u00e0, soprattutto quelle torinesi.\nDi prim'ordine il cast artistico attivo nella casa nel corso degli anni, in cui spiccavano alcune importanti personalit\u00e0 del cinema dell'epoca, come i registi Emilio Ghione (tra i primi ad essere scritturato dalla Tiber), Baldassarre Negroni, Gennaro Righelli e Mario Caserini; attori come Alberto Collo, Andr\u00e8 Habay, Ferdinand Guillaume, Ignazio Lupi, Tullio Carminati e Lucio Ridenti; attrici come Hesperia, Diomira Jacobini, Ida Carloni Talli, Kally Sambucini.\nNel 1918, la compagnia pass\u00f2 sotto la presidenza al conte Enrico di San Martino Valperga, e si affili\u00f2 alla \"Film d'Arte Italiana\". L'anno successivo entr\u00f2 a far parte del consorzio UCI.\nLa casa fu attiva fino al 1922, e segu\u00ec le sorti dell'UCI che l'anno seguente venne posta in liquidazione. \nTra le produzioni pi\u00f9 significative della Tiber vi furono i film della serie \"Za-la-Mort\" e quelli della serie \"Polidor\", ed altri titoli come: \"Guglielmo Oberdan\" (1915), \"Ciceruacchio\" (1915), \"La signora delle camelie\" (1915), \"I briganti\" (1916), \"Alla Capitale!\" (1916), \"Nella citt\u00e0 eterna\" (1916), \"Il filo della vita\" (1917), \"Resurrezione\" (1917), \"La signora delle perle\" (1918), \"Israel\" (1919), \"Le avventure di Doloretta\" (1919), \"La vergine folle\" (1920), \"Il figlio di Madame Sans G\u00eane\" (1921), \"Senza piet\u00e0\" (1921)."}
{"id": "3327224", "revid": "6923", "url": "https://it.wikipedia.org/wiki?curid=3327224", "title": "Umberto Benigni", "text": "Biografia.\nIncaricato dell'insegnamento di storia della Chiesa dal 1885, un anno dopo la sua ordinazione, Umberto Benigni si dedic\u00f2 anche al giornalismo, sebbene a livello locale, prima di divenire nel 1893 caporedattore del quotidiano nazionale cattolico \"L'Eco d'Italia\", di Genova. Nel 1895 in conflitto con l'arcivescovo di Genova si trasfer\u00ec a Roma, come assistente nella sezione di ricerca storica della Biblioteca Apostolica Vaticana. Nel 1900 incominci\u00f2 la collaborazione al giornale \"La Voce della Verit\u00e0\", di cui divenne direttore nel 1901, lo stesso anno in cui fu nominato professore di storia della Chiesa al Pontificio seminario romano e al Pontificio Ateneo Sant'Apollinare.\nNel 1902, ottenne un incarico nella Curia romana, e nel 1906 fu promosso sottosegretario della Congregazione per gli Affari Ecclesiastici Straordinari, da cui deriva l'attuale Sezione dei Rapporti con gli Stati della Segreteria di Stato della Santa Sede, guidata dal cardinale segretario di Stato Rafael Merry del Val y Zulueta, sostituito l'11 marzo 1911 da Eugenio Pacelli, il futuro papa Pio XII.\nMonsignor Benigni manifest\u00f2 doti particolari per i suoi rapporti con la stampa. Nel 1907 inizi\u00f2 la pubblicazione di un bollettino d'informazione quotidiana, \"La Corrispondenza di Roma\", che dal 1909 al 1912 s'intitol\u00f2 \"La Correspondance de Rome\" e nel 1913-1914 \"Cahiers de Rome\". Questa attivit\u00e0 gli procur\u00f2 influenza sul contenuto di pubblicazioni in numerosi paesi.\nOrganizz\u00f2 sfruttando questi contatti il \"Sodalitium Pianum\", rete di informazione che indagava su teologi e docenti sospettati di modernismo. I sospetti venivano in seguito denunciati al Sant'Uffizio.\nLa sua influenza declin\u00f2 sotto il pontificato di papa Benedetto XV, che gli revoc\u00f2 la protezione concessagli dal suo predecessore. Monsignor Benigni si avvicin\u00f2 allora al fascismo (nel 1923 fond\u00f2 l'Intesa Romana di Difesa Sociale), che considerava un alleato in chiave antimodernista e antiliberale. Avall\u00f2 la tesi antisemita dell'omicidio rituale ebraico nello scritto \"Meurtre rituel chez les Juifs\" edito a Belgrado, 1926-1929 e tradotto in varie lingue.\nGli scritti e gli altri documenti che monsignor Benigni possedeva alla sua morte sono raccolti in un fondo consultabile dell'Archivio Segreto Vaticano.\nLa maggior parte degli attuali storici della Chiesa esprime un giudizio negativo sulla sua attivit\u00e0. Pur riconoscendogli doti d'intelligenza e d'organizzazione, ne critica l'antisemitismo, la freddezza del carattere e il costume di spiare gli avversari all'interno della Chiesa. Gli storici sono divisi nel valutare in quale misura Pio X fosse al corrente della sua attivit\u00e0.\nFu avversario della massoneria, che pens\u00f2 di combattere con la medesima arma del segreto per scoprirne i piani, prevenirli e controllarli."}
{"id": "3327229", "revid": "809148", "url": "https://it.wikipedia.org/wiki?curid=3327229", "title": "Leo Kadanoff", "text": " \u00c8 conosciuto per i suoi lavori in fisica statistica, in fisica della materia condensata e in teoria del caos.\nBiografia.\nKadanoff \u00e8 cresciuto a New York. Ha studiato fisica all'Universit\u00e0 di Harvard, dove ha ottenuto un dottorato. Dopo essere stato assegnista di ricerca presso il Niels Bohr Institute di Copenaghen, \u00e8 entrato a far parte del dipartimento di fisica della University of Illinois nel 1965. Nel 1969 Kadanoff si trasfer\u00ec alla Brown University. Nel 1978 divenne professore presso l'Universit\u00e0 di Chicago.\nOnorificenze e premi.\nNel 1982 Kadanoff fu eletto membro dell'American Academy of Arts and Sciences. . Ha ottenuto la National Medal of Science nel 1999. Nel 2007 \u00e8 stato presidente della American Physical Society. Gli sono stati assegnati diversi premi per la fisica, tra cui il Premio Wolf nel 1980 e la Medaglia Isaac Newton nel 2011. In sua memoria, l'APS ha istituito nel 2018 il Premio Leo P. Kadanoff nel campo della fisica statistica e non lineare."}
{"id": "3327230", "revid": "767487", "url": "https://it.wikipedia.org/wiki?curid=3327230", "title": "We Are Here", "text": "We Are Here \u00e8 il primo album in studio degli Apparatjik.\nL'album \u00e8 disponibile in due versioni: la standard (composta da un CD ed un DVD) e la Deluxe, versione estesa disponibile solo per download. Ne esistono anche due edizioni per collezionisti: una in vinile giallo ed una in uno speciale cofanetto rosso (disponibile in sole 200 copie) chiamata \"Bolshevik Box\". Questa particolare edizione contiene un vinile rosso trasparente dell'album, un CD, un DVD (contenenti le stesse tracce dell'edizione standard) ed una stampa firmata da tutti e quattro i componenti. L'edizione limitata \u00e8 disponibile in otto versioni, ogni versione una stampa differente. 25 copie per ogni versione per un totale di 200 copie."}
{"id": "3327235", "revid": "767487", "url": "https://it.wikipedia.org/wiki?curid=3327235", "title": "Adrian Ropotan", "text": ""}
{"id": "3327237", "revid": "34392", "url": "https://it.wikipedia.org/wiki?curid=3327237", "title": "Oreste Grossi", "text": "Gli Scarronzoni.\nGrossi faceva parte della \"Unione Canottieri Livornesi\", gli atleti di questa societ\u00e0 erano soprannominati \"scarronzoni\", il termine derivava dal loro sgraziato modo di ragatare. In particolare gli equipaggi dell'otto degli scarronzoni, si misero in luce nelle manifestazioni internazionali di canottaggio a cavallo degli anni 1920 e 1930, sia a livello di Giochi olimpici che di campionati europei.\nGrossi, fu l'ultimo a morire, nel 2008 a 96 anni a seguito di una crisi respiratoria collegata al malore che l'aveva colpito qualche giorno prima, nonostante l'et\u00e0 avanzata era ancora lucido ma aveva qualche difficolt\u00e0 di deambulazione. Aveva ricoperto ruoli dirigenziali anche in ambito nazionale."}
{"id": "3327238", "revid": "33689", "url": "https://it.wikipedia.org/wiki?curid=3327238", "title": "In-game advertising", "text": "L'in-game advertising (noto con la sigla IGA), traducibile dall'inglese come \"pubblicit\u00e0 nel gioco\", \u00e8 una forma di comunicazione commerciale molto vicina all'idea del pubblicit\u00e0 indiretta, che consiste nell'inserimento di prodotti o marche all'interno dei videogiochi. IGA si differenzia dall'advergame, che al contrario si riferisce a videogiochi prodotti appositamente per conto delle aziende per fini di marketing. \nIl primo esempio noto di IGA risale ad \"Adventureland\" del 1978, che pubblicizzava il successivo gioco dello stesso produttore, \"Pirate Adventure\". Il primo esempio noto di inserzioni pubblicitarie a pagamento fu \"Micro Olympics\" del 1984, che pubblicizzava altre software house indipendenti sui cartelloni dello stadio olimpico.\nInizialmente questi annunci apparivano statici, come ad esempio i cartelloni pubblicitari a bordo campo nelle schermate di gioco della serie di videogiochi calcistici \"FIFA\" a partire dal 1994. In seguito, e con l'avvento del Web, i videogiochi connessi a internet iniziarono a ospitare annunci dinamici, che variano ad esempio a seconda della localit\u00e0 geografica da cui si collega l'utente, o del suo fuso orario. Questa tecnica ha avuto ulteriore spinta con i videogiochi completamente online quali i MMORPG e la diffusione di console casalinghe i cui titoli sfruttano sistemi multigiocatore.\nNel 2006 il fenomeno raggiunse significativo interesse con l'acquisto dell'agenzia pubblicitaria specializzata Massive Incorporated da parte di Microsoft, che pianificava un sistema di annunci integrato tra le piattaforme Xbox, il portale MSN e i servizi Windows Live. Aveva poi destato ulteriore interesse mediatico l'uso dell'in-game advertising da parte di Barack Obama all'interno della sua campagna per le presidenziali 2008."}
{"id": "3327246", "revid": "287204", "url": "https://it.wikipedia.org/wiki?curid=3327246", "title": "Un 32 aout sur terre", "text": ""}
{"id": "3327256", "revid": "1983214", "url": "https://it.wikipedia.org/wiki?curid=3327256", "title": "Elisabeth B\u00fcrstenbinder", "text": "Biografia.\nFiglia di un ricco commerciante di Berlino, morto nel 1861, Elisabeth aveva due fratelli. Sua madre giocava con lei sostituendosi ai possibili amici e sostenendola nelle sue prime prove letterarie. Visse nella casa di famiglia fino al 1895. i primi racconti apparvero su alcune riviste del sud della Germania (in particolare su \"Die Gartenlaube\") che moltiplicavano le vendite per la presenza degli stessi. Si trasfer\u00ec a Monaco di Baviera e nel 1896 a Merano, dove visse 20 anni (nello \"Schlo\u00df Labers\", castello-pensione allora di propriet\u00e0 del danese Adolf Neubert, oggi struttura alberghiera), mor\u00ec e vi \u00e8 sepolta.\nOpere.\nLa pubblicazione delle opere della B\u00fcrstenbinder in Italia fu curata dai Fratelli Treves Editori nella collana \"Biblioteca amena\" che ne dicevano: \"Un merito superlativo della Werner consiste nella moralit\u00e0 dei suoi romanzi. Essi presentano due superiorit\u00e0 su quelli inglesi e francesi che si sogliono raccomandare alle giovinette: non sono noiosetti come molti romanzi inglesi, ma al contrario sono pieni di dramma e di passione: e non sono punto bigotti e mistici, come spesso i francesi quando vogliono fare la morale, ma veramente moderni e realisti nel miglior senso della parola\" (venivano commerciate al prezzo di 1 Lira, ogni edizione contava ).\nTra i traduttori italiani delle sue opere Anita Gordini, Lamberto Brusotti, Giovanna Denti, Ada Donati, F. Folbert, G. Bernardi, G. Giordani, Isabella M. Anderton, Irma Rios, Nice Filergo, Caterina Stiatti Pucci, Filippo Mastriani, L. Colombo, Giovanni Vaccaro, Maria Parodi, Gino Marcora, I. Capocasa, Alessandra Bellezza Migliarini, Luigi Giavardi, M. Banti, Luigi Tenconi e Bianca Maria Giometti.\nAltre case editrici italiane che la pubblicarono nei primi 30 anni del XX secolo furono la Salani e la Quattrini di Firenze, la Barion, la Baldini, Castoldi e C. di Milano e raramente qualcun'altra. Negli anni cinquanta qualche volume \u00e8 uscito presso la Zibetti, la Boschi o la Lucchi di Milano o la Malipiero di Bologna. Pochi i volumi successivi."}
{"id": "3327265", "revid": "125736612", "url": "https://it.wikipedia.org/wiki?curid=3327265", "title": "Comingsoon.it", "text": "Comingsoon.it \u00e8 una testata giornalistica online italiana dedicata al cinema, ai film in TV, alle serie TV, al digital video, ai games, alla musica e ai libri.\nStoria.\nComingsoon.it, nasce nel 1999 grazie ad Anicaflash, societ\u00e0 che dal 1977 produce e distribuisce le rubriche di trailer cinematografici alle TV. Da allora ha subito diverse modifiche e miglioramenti, fino al restyling di gennaio 2014. Nel 2008 ha pubblicato Coming Soon Cinema, un'app per smartphone e tablet disponibile per iOS, Android, Windows Phone e BlackBerry.\nContenuti.\nI contenuti coprono il mondo dell'entertainment, cinema, film in TV, digital video, serie TV, musica, games, libri e sono raccolti in differenti sezioni.\nComingsoon.it \u00e8 presente in tutti i principali festival, come Cannes, Berlino, Venezia, Roma. Possiede un ampio database di schede film con trama, cast, foto, video e commenti degli utenti. Offre il trovacinema, uno strumento che fornisce gli orari di programmazione di tutti i cinema italiani. Il calendario uscite presenta le uscite al cinema della settimana in corso, di quelle passate e future.\nUna guida con gli orari dei film in TV su digitale terrestre, Mediaset Premium e Sky. Si pu\u00f2 consultare la programmazione di un'intera settimana.\nLa sezione digital video raccoglie tutte le news sulle uscite in DVD, Blu-ray e VOD dei film.\nSezione dedicata alle serie TV dove trovare tutte le anticipazioni sulle future stagioni, le classifiche di ascolto USA, le news pi\u00f9 importanti, le serie TV in arrivo, un database con le stagioni e gli episodi, la programmazione delle serie in TV.\nIn questa sezione \u00e8 possibile consultare le news sul mondo della musica ed un database sugli artisti e gli album prodotti. \u00c8 presente anche un calendario dei concerti e un sistema di ricerca delle band.\nLe news, i video e le recensioni di tutti i pi\u00f9 famosi titoli per le principali piattaforme di gioco.\nLa sezione contiene news pubblicate giornalmente e curiosit\u00e0 sul mondo dei libri e dei comics.\nCrediti.\n\"Comingsoon.it\" \u00e8 una Testata Giornalistica edita da Anicaflash S.r.l., registrata presso il Tribunale di Roma al n.332/2001."}
{"id": "3327266", "revid": "24443", "url": "https://it.wikipedia.org/wiki?curid=3327266", "title": "Pizzo Termine", "text": ""}
{"id": "3327277", "revid": "1442080", "url": "https://it.wikipedia.org/wiki?curid=3327277", "title": "Chalcoscirtini", "text": "Chalcoscirtini \u00e8 una trib\u00f9 di ragni appartenente alla Sottofamiglia Euophryinae della Famiglia Salticidae dell'Ordine Araneae della Classe Arachnida.\nDistribuzione.\nI 5 generi oggi noti di questa trib\u00f9 sono diffusi in Eurasia, nelle Americhe e in Africa settentrionale; un genere, Darwinneon, \u00e8 endemico delle Isole Galapagos e un altro, Dolichoneon, del Karakorum.\nTassonomia.\nA dicembre 2010, gli aracnologi riconoscono 5 generi appartenenti a questa trib\u00f9:"}
{"id": "3327281", "revid": "339392", "url": "https://it.wikipedia.org/wiki?curid=3327281", "title": "Selezione di calcio del Vaticano", "text": ""}
{"id": "3327282", "revid": "287204", "url": "https://it.wikipedia.org/wiki?curid=3327282", "title": "Allen Cunningham", "text": "Ex studente di ingegneria civile presso UCLA, ha iniziato a giocare a poker all'et\u00e0 di 18 anni. Detiene 5 braccialetti delle World Series of Poker, vinti tra il 2001 ed il 2007 in diverse specialit\u00e0: Seven Card Stud, Deuce to Seven Draw, No Limit e Pot Limit Hold'em.\nIn carriera ha conseguito un guadagno di circa 11.000.000 di dollari (di cui quasi 7.000.000 alle WSOP), decimo giocatore nella classifica dei guadagni di tutti i tempi, aggiornata al gennaio 2011."}
{"id": "3327283", "revid": "131358", "url": "https://it.wikipedia.org/wiki?curid=3327283", "title": "\u017dem\u010duchina So\u010di", "text": ""}
{"id": "3327288", "revid": "31886", "url": "https://it.wikipedia.org/wiki?curid=3327288", "title": "Engelberto di Berg", "text": "Origine.\nEngelberto, secondo la \"Chronica Albrici Monachi Trium Fontium\", era il figlio secondogenito del terzo conte documentato della contea di Berg, Engelberto I e di Margherita di Gheldria, che, ancora secondo la \"Chronica Albrici Monachi Trium Fontium\", era sorella del conte di Gheldria, Ottone I, quindi figlia del conte di Gheldria e conte di Zutphen, Enrico I (\"Gherrit und dye ander Otte\") e di Agnese d'Arnstein.\nEngelberto I di Berg era il figlio terzogenito del secondo conte documentato della contea di Berg, Adolfo II, come ci viene confermato dal documento n\u00b0 401 del \"Urkundenbuch f\u00fcr die Geschichte des Niederrheins, Volume 1\", e della sua seconda moglie, una nipote dell'arcivescovo di Colonia Federico I di Schwarzenburg, come conferma la \"Chronica Albrici Monachi Trium Fontium\", e, che secondo le Europ\u00e4ische Stammtafeln XVIII, 2 e XVI 80a (non consultate), si chiamava Irmgarda ed era figlia di Engelberto di Schwarzenburg.\nBiografia.\nGiovinezza.\nNel maggio 1189, suo padre, Engelberto I, part\u00ec per la Terza Crociata al seguito dell'imperatore Federico Barbarossa. La spedizione segu\u00ec il corso del Danubio, attraverso i Balcani. Engelberto I mor\u00ec all'inizio di luglio 1189 vicino a Kubin, nel Banato, vicino all'allora confine ungherese-bizantino (attualmente Kubin si trova in Serbia, nel Distretto di Brani\u010devo). Era il secondo della famiglia a morire durante una crociata; infatti suo fratellastro, Adolfo, era morto il 28 luglio 1148 durante l'assedio di Damasco durante la seconda crociata, come conferma la \"Chronica regia S. Pantaleonis\", non consultata.\nIl fratello di Engelberto, Adolfo, primogenito, succedette al padre, Engelberto I, come Adolfo III, mentre Engelberto, che era nato in una famiglia dell'aristocrazia tedesca dalla quale erano usciti numerosi ecclesiastici, fu destinato dai familiari allo stato ecclesiastico; Engelberto fece i primi studi al seminario di Colonia e, nel 1198 (all'et\u00e0 di 12 o 13 anni) fu nominato prevosto della chiesa di San Giorgio a Colonia e dal 1199 al 1216 prevosto del duomo di Colonia. Nel 1203 era stato eletto vescovo di M\u00fcnster, ma rifiut\u00f2 a causa della giovane et\u00e0.\nNel 1206, per aver preso sostenuto la politica dell'arcivescovo di Colonia, Adolfo I, suo cugino, e del conte suo fratello, Adolfo III, a favore di Filippo di Svevia contro Ottone di Brunswick, fu destituito e scomunicato da papa Innocenzo III. Tuttavia, dopo la morte di Filippo di Svevia, nel 1208 fece atto di sottomissione al papa e come atto di penitenza partecip\u00f2, assieme al fratello, Adolfo III, alla crociata contro gli Albigesi nel (1212); gi\u00e0, nel 1211, comunque Engelberto viene citato nel documento n\u00b0 34 del \"Urkundenbuch f\u00fcr die Geschichte des Niederrheins, Volume 2\", inerente alla donazione di un reddito all'abbazia di Siegburg da parte di suo fratello, Adolfo III, come prevosto del duomo di Colonia (\"fratris nostri Engilberti maioris domus in Colonia prepositi\"). Dopo la battaglia di Bouvines (1214) giur\u00f2 fedelt\u00e0 definitivamente a Federico II di Svevia, appoggiato peraltro dal papa.\nArcivescovo.\nL'appoggio di Federico II favor\u00ec, nel 1216, l'elezione di Engelberto ad arcivescovo di Colonia, come ci viene confermato dal \"C\u00e6sarii Heisterbacensis Catalogus Archiepiscopum Coloniensium 94-1230\"; Engelberto fu designato arcivescovo di Colonia il 29 febbraio 1216 e fu consacrato il 24 settembre 1217; mantenne questo ufficio per il resto della vita; il documento n\u00b0 67 del \"Urkundenbuch f\u00fcr die Geschichte des Niederrheins, Volume 2\", datato 1217, inerente ad una donazione all'Abbazia d'Altenberg, da parte di suo fratello, Adolfo III (\"Adolfus dei gratia comes de Monte\"), in suffragio dell'anima del padre (\"patris nostri Engilberti comitis\"), conferma che Engelberto \u00e8 arcivescovo (\"fratre nostro Engilberto coloniensi episcopo\").Quando Engelberto divenne arcivescovo di Colonia, le condizioni del territorio dell'arcidiocesi erano in cattivo stato, dopo il lungo periodo di gravi difficolt\u00e0 in cui aveva versato la Germania durante le guerre per la successione al trono imperiale. Engelberto si impegn\u00f2 per riorganizzare e difendere la diocesi; in particolare di oppose ai Duchi di Limburgo e ai loro alleati Duchi di Cleve, e strinse alleanze con i Duchi di Brabante e Namur.\nConte e Provisor.\nNel 1217, suo fratello, Adolfo III, part\u00ec per la quinta crociata in Egitto, dove divenne il comandante delle truppe d'assedio renane e frisone di fronte a Damietta, nel delta del Nilo. Adolfo III mor\u00ec nel suo campo fortificato, il 7 agosto 1218 a causa di un'epidemia.Nella contea di Berg, gli succedette l'unica figlia, Ermengarda, ancora minorenne, che aveva sposato il futuro Duca di Limburgo, Enrico, ma Engelberto prese possesso della contea paterna, dovendo tuttavia difenderla dalle pretese dei Duchi di Limburgo. Il Duca \"Valerano III di Limburgo\" reclamava infatti la contea a nome della nuora e del figlio. Engelberto difese i suoi diritti di erede del fratello e del padre invocando la legge salica che escludeva la discendenza femminile. La disputa fu vinta da Engelberto il quale nel 1220 concluse un accordo con i Limburgo mediante il versamento di una pensione annua. Il potere di Engelberto aument\u00f2 ulteriormente dopo che, sempre nel 1220, Federico II lo nomin\u00f2 \"Provisor\", governatore imperiale in Germania per il giovane figlio di Federico II, Enrico, che lo stesso Engelberto due anni dopo incoron\u00f2 re di Germania ad Aquisgrana.\nMorte.\nEngelberto conquist\u00f2 il rispetto e l'affetto dei fedeli per la dedizione alla difesa dei diritti della comunit\u00e0 diocesana. Tuttavia i mezzi profusi per il raggiungimento degli obiettivi prefissati, compreso l'intervento militare, la fedelt\u00e0 al papa e all'imperatore, e la difesa intransigente della legge e la difesa dei diritti delle persone e delle istituzioni religiose, lo portarono spesso in conflitto con la nobilt\u00e0; e questo fu causa della sua morte. Un suo cugino, il conte di Altena, Federico di Isenberg, che aveva abusato della sua posizione per frodare le suore di un'abbazia di Essen di cui era balivo, fu portato in tribunale dallo stesso Engelberto. Engelberto fu ucciso mentre ritornava con Federico a Colonia da Soest, dove avevano partecipato a un'udienza giudiziaria; la morte di Engelberto viene citata negli \"Annales Spirenses\" e nella \"Chronica Minor Auctore Minorita Erphordiensi\", in cui viene citato anche il nome di Federico di Isenberg, ed infine riportata per esteso dalla \"Chronica Albrici Monachi Trium Fontium\". Il corpo di Engelberto fu portato a Colonia sopra un carro di letame; quando fu esaminato si contarono quarantasette ferite. Non si sa se l'uccisore sia stato il solo Federico. Si ritiene che dietro l'uccisione di Engelberto ci sia stato un intero gruppo di nobili scontenti, secondo i quali l'arcivescovo rappresentava una grave minaccia ai loro interessi. Con la morte di Engelberto si estinse la linea maschile della casa di Berg.Dopo la morte di Engelberto, la nipote, Ermengarda col marito Enrico presero possesso della contea di Berg.\nVenerazione.\nIl corpo di Engelberto fu sepolto nel duomo di Colonia il 24 febbraio 1226 per ordine del cardinale Corrado di Urach, legato pontificio, il quale lo dichiar\u00f2 martire in quanto la sua morte era legata alla difesa delle suore. Il suo successore, l'arcivescovo Heinrich von M\u00fcllenark, commission\u00f2 al monaco Cesarius von Heisterbach di scrivere una biografia di Engelberto, probabilmente in vista del processo di canonizzazione. La biografia fu scritta, ma per qualche motivo la canonizzazione non ebbe luogo. I resti di Engelberto sono conservati oggi in un santuario barocco preparato per ordine dell'arcivescovo Ferdinand von Bayern il quale nel 1618 fiss\u00f2 la celebrazione della sua festa per il 7 novembre.\nDiscendenza.\nDi Engelberto non si conosce alcuna discendenza"}
{"id": "3327290", "revid": "767487", "url": "https://it.wikipedia.org/wiki?curid=3327290", "title": "L'isola e il continente", "text": "L'isola e il continente (titolo alternativo: Cain\u00e0) \u00e8 un film muto italiano del 1922 diretto da Gennaro Righelli.\nTrama.\nLa giovane e bella Cain\u00e0 preferisce la tranquilla vita in mezzo alle capre alle convenzioni della propria piccola comunit\u00e0. L'arrivo di un veliero vicino alla sua costa sar\u00e0 la sua occasione per fuggire e provare nuove avventure. Ma presto rimpianger\u00e0 il suo paese... "}
{"id": "3327302", "revid": "287204", "url": "https://it.wikipedia.org/wiki?curid=3327302", "title": "Franz Isser", "text": "Biografia.\nAttivo negli anni sessanta come pilota per la squadra nazionale austriaca, insieme agli altri fratelli Josef, Heinrich, Maria e Fritz, del quale \u00e8 gemello, ha fatto parte di una delle famiglie pi\u00f9 numerose che si siano distinte in ambito internazionale.\nHa partecipato ai Giochi olimpici invernali di , dove si piazz\u00f2 al nono posto nel bob a due.\nPrese inoltre parte ad almeno una edizione dei campionati mondiali, conquistando la medaglia di bronzo nel bob a quattro a Garmisch-Partenkirchen 1962 proprio insieme ai fratelli Josef, Heinrich e Fritz."}
{"id": "3327308", "revid": "149485", "url": "https://it.wikipedia.org/wiki?curid=3327308", "title": "Esorcismo gay", "text": ""}
{"id": "3327311", "revid": "767487", "url": "https://it.wikipedia.org/wiki?curid=3327311", "title": "La casa sotto la neve", "text": "La casa sotto la neve \u00e8 un film muto italiano del 1922 diretto da Gennaro Righelli.\nTrama.\nUn uomo e una donna subiscono un incidente durante un'escursione alpinistica, e i soccorsi li portano nel primo ricovero disponibile, la casa del prete e di sua sorella. La donna \u00e8 miracolosamente illesa, mentre l'uomo ha bisogno di cure. Il dottor Giorgio Salviati stranamente esita ad intervenire, poi la ragione ippocratea prende il sopravvento ed egli presta le sue cure all'infortunato. Quando la donna, Maria della Rovere, viene a conoscenza del nome del dottore, dapprima vuole impedirgli di curare l'uomo, suo marito, il duca Roberto, poi racconta al prete che il dottor Salviati, in passato, era stato rifiutato da lei, e da allora aveva giurato di vendicarsi.\nUn'altra persona esita ad intervenire: \u00e8 il padre di Roberto, che, da quando aveva sposato, contro la sua volont\u00e0, Maria, lo aveva praticamente disconosciuto. Alla fine tuttavia egli arriva al capezzale del figlio, che intanto si \u00e8 ripreso, e fa la conoscenza della figlioletta della coppia, Grazia, di 6 anni. La situazione famigliare si rasserena.\nLa famiglia si trasferisce in un vicino hotel. Un giorno Roberto, col padre, deve assentarsi per una commissione. Il treno su cui deve far ritorno viene bloccato da un accumulo di neve sui binari, e subisce un notevole ritardo, essendo atteso solo a notte fonda. Nell'albergo \u00e8 appostato anche il dottor Salviati, in uno stato psichico palesemente disturbato. Quella notte egli penetra nella camera di Maria - mentre Grazia dorme nella camera accanto accudita dalla bambinaia - chiude la porta trattenendo le chiavi - e cerca di usarle violenza. Lei resiste. L'intento di lui \u00e8 di rimanere nella stanza fino al ritorno del marito, che in tal modo li avrebbe scambiati per amanti; dalla colluttazione che ne sarebbe seguita il dottore avrebbe ucciso Roberto.\nSolo all'ultimo istante, quando Roberto sta facendo ritorno, Salviati riconsegna le chiavi a Maria ed esce. Roberto entra nella camera. Maria, invece di raccontargli come sono andate le cose, tergiversa, al punto che il marito si insospettisce: vedendo una sedia rovesciata per terra, ed il profilo di un uomo delinearsi fuori dalla finestra per poi prendere la fuga, giunge alla conclusione che la moglie ha veramente un'amante. Egli chiude Maria (di nuovo) in camera, ed esce. Viene liberata dalla bambinaia, che le racconta che Roberto le aveva detto di preparare Grazia per un viaggio.\nMaria scorge quindi indistintamente, dalla finestra, una slitta trainata da un cavallo con un uomo e Grazia allontanarsi dall'albergo. Convince un riluttante conducente di slitta a seguirli, mentre si profila una tempesta di neve. Il conducente, ad un certo punto, si rifiuta di proseguire e torna indietro. Maria smonta, e, a piedi, segue l'uomo e la figlia - il cui cavallo pure si \u00e8 impantanato nella neve sempre pi\u00f9 alta \u2013 fino ad un isolato casolare abbandonato, nel quale entra dopo di loro. L'uomo non \u00e8 Roberto, ma il dottor Salviati.\nLa tormenta ha ormai raggiunto dimensioni tali da non consentire di uscire dalla casupola. I tre sono costretti a pernottarvi, con Salviati ormai fuori di s\u00e9 che non smette di insidiare Maria.\nIl conducente della slitta che aveva portato Maria racconta i fatti a Roberto, all'albergo. La mattina dopo, placatasi la tempesta, Roberto, con una squadra di soccorso, giunge a liberare il casolare dalla neve accumulata che ne ostruiva le uscite. Da un pertugio, egli vede Salviati lottare apertamente con la moglie, il che gli toglie ogni dubbio su una sua possibile infedelt\u00e0. Estrae il revolver, e spara al dottore, per salvare la moglie, mentre si riesce a penetrare nella casetta. La famiglia \u00e8 riunita, il dottore \u00e8 morto.\nProduzione.\nLa collaborazione fra Gennaro Righelli e Maria Jacobini datava dal 1920, quando la Jacobini era la prima attrice presso lo stabilimento cinematografico Fert di Torino; entrambi si sono successivamente spostati a Berlino, continuando a lavorare per l'industria cinematografica.\nUna copia della pellicola (35mm, positivo, triacetato), conservata presso il Museo nazionale del cinema, dotata di didascalie in inglese (maccheronico), ha una lunghezza complessiva di 1724 metri.\nIn ambito anglofono, il film \u00e8 noto anche con i titoli \"Under the Snow\" e \"The House under the Snow\".\nDistribuzione.\nIl film \u00e8 uscito nelle sale cinematografiche italiane il 31 marzo 1922. \u00c8 stato successivamente distribuito in Messico e nel Regno Unito."}
{"id": "3327312", "revid": "628767", "url": "https://it.wikipedia.org/wiki?curid=3327312", "title": "Confine tra il Benin e la Nigeria", "text": "Il confine tra il Benin e la Nigeria descrive la linea di demarcazione tra questi due stati. Ha una lunghezza di 773 km.\nCaratteristiche.\nIl confine riguarda la parte orientale del Benin e quella occidentale della Nigeria. Ha un andamento generale da nord verso sud.\nInizia alla triplice frontiera tra Benin, Niger e Nigeria e termina sul golfo di Guinea."}
{"id": "3327314", "revid": "729019", "url": "https://it.wikipedia.org/wiki?curid=3327314", "title": "Cessna 177", "text": "Il Cessna 177 Cardinal \u00e8 un velivolo leggero ad ala alta prodotto da Cessna per sostituire il Cessna 172. Il primo annuncio della sua produzione fu dato nel 1967 e rimase in produzione dal 1968 al 1978.\nSviluppo.\nLa ragione dello sviluppo del Cessna 177 non fu solamente la necessit\u00e0 di un nuovo velivolo per sostituire il Cessna 172 ma anche creare un aereo all'avanguardia sia nella sicurezza che nella tecnologia.\nModelli.\n177.\nIl primo modello fu dotato di un motore da 150 cavalli. Uno dei pi\u00f9 importanti miglioramenti del 177 rispetto al Cessna 172 \u00e8 l'aumento della visibilit\u00e0 del pilota durante la virata; infatti nel 172 il pilota era seduto sotto l'ala e durante la virata quest'ultima andava a coprire la visibilit\u00e0 laterale del pilota, nel 177 il sedile del pilota \u00e8 posizionato pi\u00f9 avanti rispetto all'ala e quindi non ne \u00e8 disturbato. Tuttavia questa caratteristica ha portato ad una differenza di bilanciamento tra i due modelli.\nLancio sul mercato del Cessna 177.\nIl lancio sul mercato del Cessna 177 fu molto buono, sebbene le vendite non soddisfacevano le aspettative dell'azienda, per questa ragione la fabbrica decise di mantenere ancora per qualche anno la produzione del Cessna 172.\n177A.\nCessna volle incrementare la potenza del motore del 177 con questa nuova versione nel 1969. Il motore di questa nuova versione sviluppava 180 cavalli, che aumentarono di 20\u00a0km/h la velocit\u00e0 massima del Cessna 177. Furono inoltre apportate altre modifiche marginali.\n177B.\nNel 1970 fu creata una nuova versione dell 177, il Cessna 177B, modello con un differente profilo alare. Il 177B pesa a vuoto 66\u00a0kg in pi\u00f9 del modello base portando cos\u00ec il peso massimo al decollo da 1.067\u00a0kg per il 177 a 1.135\u00a0kg per il 177B.\n177B Cardinal Classic.\nNel 1978 fu creata una versione lussuosa del 177B, il Cessna 177B Cardinal Classic, con rivestimenti in pelle, un tavolino per i passeggeri posteriori e un impianto elettrico da 28 Volt.\n177RG.\nNel 1971 usc\u00ec l'ultima versione del Cessna 177, la versione 177RG, con il carrello retrattile e motore Lycoming O-360 da 200 cavalli. Il motore pi\u00f9 potente e la linea pi\u00f9 pulita portarono il 177RG a raggiungere la velocit\u00e0 di crociera di 270\u00a0km/h (41\u00a0km/h pi\u00f9 veloce del 177B). Furono costruiti 1.543 177RG, compresi quelli nella versione francese Reims F177RG.\nIncidenti.\nL'undici Aprile 1996 un Cessna 177B pilotato da Jessica Dubroff e con a bordo suo padre ed un istruttore, cadde subito dopo il decollo dall'aeroporto regionale di Cheyenne (Wyoming), uccidendo tutte le persone a bordo. Jessica con quel volo stava cercando di battere un record come il pilota pi\u00f9 giovane (aveva 7 anni), anche se si pensa che al momento dell'incidente fosse l'istruttore a pilotare l'aereo.\nCaratteristiche e prestazioni (177B).\n\"Informazioni da\" Airliners.net"}
{"id": "3327315", "revid": "767487", "url": "https://it.wikipedia.org/wiki?curid=3327315", "title": "Pizzamano", "text": "I Pizzamano furono una famiglia patrizia veneziana, annoverata fra le cosiddette \"Case Nuove\".\nStoria.\nLa tradizione li vuole di origine boema, o forse tedesca.\nGiunti a Venezia in epoca antichissima, i Pizzamano diedero alla citt\u00e0 alcuni tribuni. Assieme ai Dandolo, questo casato fece costruire nel 1146 la chiesa di San Luca a San Marco. Tra i membri di questa nobile famiglia, si ricorda Antonio Pizzamano, vescovo di Feltre, il cui corpo, sepolto nella basilica di San Pietro di Castello, fu ritrovato dopo lungo tempo incorrotto nella carne.\nI Pizzamano ricoprirono importanti incarichi soprattutto nelle terre dello \"Stato da Mar\", specialmente in Dalmazia, Albania e nelle Isole del Levante. Dopo la caduta della Repubblica, ottennero il riconoscimento della propria nobilt\u00e0 da parte del Governo imperiale austriaco con Sovrane Risoluzioni datate 16 novembre, 18 dicembre e 30 dicembre 1817."}
{"id": "3327317", "revid": "55935", "url": "https://it.wikipedia.org/wiki?curid=3327317", "title": "Engelberto di Colonia", "text": ""}
{"id": "3327320", "revid": "599013", "url": "https://it.wikipedia.org/wiki?curid=3327320", "title": "Vladimir Kisenkov", "text": ""}
{"id": "3327330", "revid": "1442080", "url": "https://it.wikipedia.org/wiki?curid=3327330", "title": "Coccorchestini", "text": "Coccorchestini \u00e8 una trib\u00f9 di ragni appartenente alla Sottofamiglia Euophryinae della Famiglia Salticidae dell'Ordine Araneae della Classe Arachnida.\nDistribuzione.\nI 3 generi oggi noti di questa trib\u00f9 sono diffusi in Oceania: in particolare sono stati reperiti esemplari in Nuova Guinea, Australia, Isole Figi, Molucche e Nuova Britannia.\nTassonomia.\nA dicembre 2010, gli aracnologi riconoscono 3 generi appartenenti a questa trib\u00f9:"}
{"id": "3327333", "revid": "278015", "url": "https://it.wikipedia.org/wiki?curid=3327333", "title": "Perino Fiorentino", "text": "Biografia.\nPerino, figlio di Baccio Fiorentino (noto anche come Baccio il virtuoso e Bartolomeo degli Organi), \u00e8 stato allievo di Francesco da Milano, e come il maestro \u00e8 stato riconosciuto tra i maggiori compositori di musica per liuto del Rinascimento italiano. Era anche noto come Pierino di Baccio nostro Fiorentino e come Pierino degli Organi.\nDi lui il letterato Cosimo Bartoli (1503-1572) scrisse:\nNel 1537, Paolo III accolse tra i suoi musicisti in segno di stima verso il suo maestro.\nMor\u00ec a Roma di morte improvvisa."}
{"id": "3327341", "revid": "73843", "url": "https://it.wikipedia.org/wiki?curid=3327341", "title": "Eclissi solare del 2 agosto 2027", "text": "L'eclissi solare del 2 agosto 2027 \u00e8 un evento astronomico che avr\u00e0 luogo il suddetto giorno, attorno alle ore 10 UTC.\nIn Europa, il cono d'ombra della totalit\u00e0 passer\u00e0 per il Mar Mediterraneo, pertanto sar\u00e0 visibile come parziale da quasi tutto il continente, eccetto le estreme zone nord della Scandinavia e la Russia europea nord orientale, mentre sar\u00e0 osservabile come totale soltanto dalla Spagna meridionale, in un'area piuttosto ristretta, da Siviglia a Gibilterra.\nItalia.\nIn Italia sar\u00e0 visibile come eclissi parziale, dal 60% fino al 98% della totalit\u00e0, a seconda della latitudine, pi\u00f9 apprezzabile dalle coste della Sicilia meridionale (Ragusa, Noto), mentre sar\u00e0 visibile come totale a circa 50 chilometri a sud da Lampedusa, in territorio sempre italiano ma in pieno mare aperto (confine del cono d'ombra a lat. 35\u00b0 20' N, long. 12\u00b0, 20' E), con la piena totalit\u00e0 intorno alle 11:15 (fuso orario di Roma)."}
{"id": "3327342", "revid": "1305772", "url": "https://it.wikipedia.org/wiki?curid=3327342", "title": "Nuova sinagoga di Magonza", "text": "La sinagoga nuova di Magonza \u00e8 stata inaugurata il 3 settembre 2010 e costruita a Magonza sul sito dove si trovava la sinagoga distrutta dai nazisti integrando nella costruzione moderna il portale della sinagoga antecedente, l'unico elemento che si era salvato.\nMagonza \u00e8 sempre stato un importante centro ebraico lungo il Reno. Per centinaia di anni l'architettura ebraica era dominante nell'aspetto urbanistico della citt\u00e0. Questa tradizione fu interrotta il 9 novembre 1938 durante \"Notte dei cristalli\". Dopo la seconda guerra mondiale la comunit\u00e0 ebraica contava soltanto 130 soci. Oggi grazie all'immigrazione di ebrei dell'est la comunit\u00e0 \u00e8 cresciuta nuovamente a 1.050 soci.\nProgettazione.\nNel 1999 ebbe luogo il concorso per una sinagoga nuova. Lo vinse l'architetto di Colonia Manuel Herz con il progetto che prevedeva la costruzione architettonica di 5 gigantesche lettere ebraiche: Qedushah (\u05e7\u05d3\u05d5\u05e9\u05d4) in stile del Decostruttivismo."}
{"id": "3327357", "revid": "171091", "url": "https://it.wikipedia.org/wiki?curid=3327357", "title": "Motta di Plet\u00e9", "text": "La Motta di Plet\u00e9 (in francese, Motte de Pl\u00e9t\u00e9) \u00e8 una montagna di 2840 m s.l.m. della Valtournenche, in Valle d'Aosta.\nVette.\nLa montagna \u00e8 composta da tre vette. Partendo da sud-ovest e andando verso nord-est si trovano:\nAccesso.\nLa vetta pi\u00f9 frequentata \u00e8 quella occidentale, che pu\u00f2 essere raggiunta partendo dalla Salette (punto d'arrivo della telecabina di Valtournenche - 2245\u00a0m) in circa 1h e 30."}
{"id": "3327358", "revid": "1682541", "url": "https://it.wikipedia.org/wiki?curid=3327358", "title": "Scuola di Ky\u014dto", "text": "Per Scuola di Ky\u014dto (\u4eac\u90fd\u5b66\u6d3e, \"Ky\u014dto-gaku-ha\") si intende una cerchia di filosofi giapponesi, accademici o pensatori, che a partire dagli anni '20 e fino ad oggi, frequentarono l'Universit\u00e0 di Ky\u014dto coagulandosi intorno alla figura di Nishida Kitar\u014d (\u897f\u7530\u5e7e\u591a\u90ce, 1870-1945) e del suo successore Tanabe Hajime (\u7530\u8fba\u5143, 1885-1962), rappresentando il fenomeno filosofico pi\u00f9 importante del Giappone contemporaneo.\nLa denominazione \"Scuola di Ky\u014dto\" compare in un articolo del 1932 a firma dell'allievo di Nishida Kitar\u014d, Tosaka Jun (\u6238\u5742 \u6f64, 1900\u20131945), inizialmente tuttavia questa denominazione occorreva piuttosto ad indicare un orientamento politico patriottico del circolo filosofico che si era andato formando piuttosto che un atteggiamento o un insieme di dottrine di pensiero.\nAlla fine della seconda guerra mondiale intervenne una severa autocritica proprio di Tanabe Hajime a fugare le ambiguit\u00e0 filo-nazionalistiche di tale scuola filosofica offrendo cos\u00ec una nuova spinta priva di ambiguit\u00e0 politiche per il rinnovamento del circolo di pensiero che si era andato formando. \nOggi si possono ricollegare a questa Scuola intellettuali giapponesi di primissimo piano come Nishitani Keiji (\u897f\u8c37\u5553\u6cbb, 1900-1990), Hisamatsu Shin'ichi (\u4e45\u677e\u771f\u4e00, 1889-1980), Masao Abe (\u963f\u90e8\u6b63\u96c4, 1915-2006), Ueda Shizuteru (\u4e0a\u7530\u9591\u7167, 1926-) e Tsujimura K\u014dichi (\u8fbb\u6751\u516c\u4e00, 1922-2010)."}
{"id": "3327362", "revid": "176990", "url": "https://it.wikipedia.org/wiki?curid=3327362", "title": "Basadonna", "text": "I Basadonna furono una famiglia patrizia veneziana, annoverata fra le cosiddette \"Case Nuove\".\nStoria.\nLe cronache tradizionali ritengono che la famiglia Basadonna fosse di origine romana. \nFuggiti da Altino a seguito del terribile saccheggio del 452 compiuto dagli Unni di Attila, i Basadonna si sarebbero stabiliti inizialmente sull'isola di Burano. Altre fonti, invece, li fanno giungere a Burano da Muggia, esercenti l'attivit\u00e0 mercantile. Membri del Maggior Consiglio prima della serrata, vi rimasero anche dopo il 1297. Diedero a Venezia alcuni tribuni. \nApparteneva a questo casato la N.D. Maria Basadonna, madre dell'ultimo doge Lodovico Manin.\nAncora presenti in seno al Maggior Consiglio nel 1797, anno della caduta della Serenissima, i Basadonna non compaiono, tuttavia, tra le famiglie confermate nobili dal Governo imperiale austriaco."}
{"id": "3327368", "revid": "95400349", "url": "https://it.wikipedia.org/wiki?curid=3327368", "title": "Milano-Sanremo 1999", "text": "La Milano-Sanremo 1999, novantesima edizione della corsa e valida come evento di apertura della Coppa del mondo di ciclismo su strada 1999, fu disputata il 20 marzo 1999, per un percorso totale di 294\u00a0km. Fu vinta dal belga Andrei Tchmil, che termin\u00f2 con il tempo di 6h52'37\".\nPartenza a Milano con 198 corridori di cui 169 portarono a termine il percorso.\nResoconto degli eventi.\nDopo vari tentativi di fuga tutti ricuciti, si pensava a una volata finale quando, a 800 metri dal traguardo, scatt\u00f2 Tchmil che sorprese le squadre che stavano lanciando la volata. Tchmil tagli\u00f2 il traguardo davanti a Zabel e Spruch che non riuscirono a rimontarlo."}
{"id": "3327378", "revid": "663330", "url": "https://it.wikipedia.org/wiki?curid=3327378", "title": "Dawn Olivieri", "text": "Biografia.\nNasce a St. Petersburg, in Florida, frequenta la Seminole High School e la University of South Florida grazie ad una borsa di studio. Nonostante volesse intraprendere la carriera di veterinaria, decide di seguire il suo sogno e dedicarsi alla recitazione.\nInizia la sua carriera come modella e, nel 2009, debutta come personaggio ricorrente nei panni di Lydia nella quarta stagione di \"Heroes\" dove appare per 16 episodi. Partecipa ad altre serie televisive come \"True Blood\", \"How I Met Your Mother\", \"Veronica Mars\" ed \"Entourage\".\nNel 2011 recita nel telefilm \"The Vampire Diaries\" nei panni di Andie Star, una giornalista che muore nel primo episodio della terza stagione..\n\u00c8 parte del cast di \"House of Lies\" a partire dal primo episodio della prima stagione. Interpreta Monica, la ex-moglie del protagonista."}
{"id": "3327383", "revid": "110157", "url": "https://it.wikipedia.org/wiki?curid=3327383", "title": "Sinagoga di Augusta", "text": "La sinagoga di Augusta, costruita nel 1917 in stile eclettico, con elementi neobizantini, neomoreschi e Liberty, \u00e8 una delle pochissime sinagoghe monumentali tedesche ad essere sopravvissuta alle distruzioni del periodo nazista. Si trova ad Augusta, Germania su Halderstra\u00dfe.\nCostruzione.\nLa comunit\u00e0 ebraica di Augusta, cresciuta rapidamente nell'Ottocento, gi\u00e0 nel 1865 aveva provveduto all'edificazione di una sinagoga (oggi scomparsa). Anch'essa in breve per\u00f2 si era rivelata insufficiente a soddisfare i crescenti bisogni della comunit\u00e0; e cos\u00ec gi\u00e0 dal 1890 si cominci\u00f2 a discutere dell'opportunit\u00e0 di costruire una nuova, pi\u00f9 grande sinagoga. Nel 1900 la decisione fu presa e si procedette ai passi necessari con l'acquisto del terreno nel 1903 e l'annuncio di un concorso pubblico nel 1912. Tra i 47 progetti presentati, fu prescelto quello ideato da due architetti di Monaco di Baviera, Fritz Landauer (1883\u20131968) e Heinrich L\u00f6mpel (1877-1951).\nLa costruzione inizi\u00f2 nel 1913 ma procedette a rilento per lo scoppio della prima guerra mondiale, concludendosi solo nel 1917. Adiacenti alla sinagoga furono edificati anche i locali della comunit\u00e0 e della scuola.\nLa cerimonia di inaugurazione avvenne Il 4 aprile 1917 con grande concorso di fedeli e con l'intervento di autorit\u00e0 civili e religiose, incluso il Presidente del Governo, il sindaco, il generale comandante della divisione, il presidente della Corte d'Appello, l'abate benedettino, il decano della Chiesa protestante e i rabbini di Monaco di Baviera e Norimberga. La vecchia sinagoga fu ufficialmente chiusa e destinata ad uso commerciale (l'edificio sarebbe poi andato completamente distrutto durante la seconda guerra mondiale).\nArchitettura.\nGli architetti Fritz Landauer e Heinrich L\u00f6mpel idearono un edificio in stile eclettico con elementi neobizantini, neomoreschi e Liberty), sormontato da un'enorme cupola, che ben si potesse armonizzare con il tessuto prevalentemente barocco della citt\u00e0 di Augusta.\nLa sinagoga \u00e8 separata dalla strada da grandi cancelli in ferro battuto. La pianta \u00e8 nella forma di una croce bizantina con quattro transetti con al centro la grande cupola che si estende per 16 metri di diametro. Sopra il tetto, sui lati della cupola, siedono quattro leoni in pietra, simbolo della trib\u00f9 di Giuda. La luce penetra l'interno attraverso finestre a traforo e la doppia corona di aperture della cupola. Sulla galleria orientale sopra l'arca era collocato l'organo costruito dalla ditta \"Koulen &amp; Sohn\"), espressione dell'atteggiamento liberale della comunit\u00e0. Pi\u00f9 di 800 fedeli potevano trovare accoglienza nella grande sala che misura 27 metri in tutte e tre le dimensioni.\nStoria.\nLa nuova sinagoga serv\u00ec per soli 21 anni. Anch'essa, come la maggior parte delle sinagoghe tedesche, fu vandalizzata dalle milizie naziste nella notte dei cristalli del 1938 ma l'incendio, appiccato, fu subito spento per paura che si propagasse all'intero quartiere. La sinagoga fu chiusa al culto dalle autorit\u00e0 naziste. Lo storico organo dovette essere venduto nel 1940 alla chiesa cattolica di Wessling am Ammersee, dove si trova ancora oggi. La struttura per\u00f2 era rimasta intatta e fu usata dapprima come deposito per il teatro dell'opera, e poi, durante la guerra, come punto di osservazione per la difesa contraerea.\nNel 1945, al termine della guerra, la sinagoga di Augusta era una delle poche sinagoghe monumentali della Germania ad essere sopravvissuta alle distruzioni del periodo nazista, assieme alla Sinagoga Rykestrasse di Berlino, alla Sinagoga Westend o alla Sinagoga Roonstrasse di Colonia. L'edificio venne restituito alla comunit\u00e0 ebraica che grandemente ridotta dall'Olocausto lo utilizz\u00f2 parzialmente. Solo tra il 1974 e il 1985 si pot\u00e9 dare mano ai necessari lavori di restauro che hanno restituito all'edificio il suo splendore originario. Nel 1985 anche un Museo della cultura ebraica (\"J\u00fcdisches Kulturmuseum Augsburg-Schwaben\") fu accolto nei locali; in esso sono esposti oggetti religiosi del XII e XIX secolo, tra cui pregevoli manufatti in oro e argento.\nDagli anni novanta il numero degli ebrei ad Augusta \u00e8 tornato a crescere sino a raggiungere nel 2006 le 1.800 unit\u00e0. Nel 2005-6 il Museo \u00e8 stato ampliato e ammodernato e il complesso sinagogale \u00e8 oggi nuovamente al servizio di una comunit\u00e0 numerosa e al centro della vita culturale della citt\u00e0."}
{"id": "3327384", "revid": "1442080", "url": "https://it.wikipedia.org/wiki?curid=3327384", "title": "Cytaeini", "text": "Cytaeini \u00e8 una trib\u00f9 di ragni appartenente alla Sottofamiglia Euophryinae della Famiglia Salticidae dell'Ordine Araneae della Classe Arachnida.\nDistribuzione.\nI 6 generi oggi noti di questa trib\u00f9 sono diffusi dall'Asia sudorientale all'Oceania.\nTassonomia.\nA dicembre 2010, gli aracnologi riconoscono 6 generi appartenenti a questa trib\u00f9:"}
{"id": "3327385", "revid": "47767", "url": "https://it.wikipedia.org/wiki?curid=3327385", "title": "Hazel (nome)", "text": "Origine e diffusione.\nSi tratta di un nome femminile moderno, coniato nel tardo XIX secolo a partire dal termine inglese \"hazel\", che indica l'albero del nocciolo e anche il color nocciola. Va per\u00f2 notato che del nome \"Hazel\" si registra un uso al maschile anche precedente, \u00e8 documentato nel XVIII secolo e all'inizio del XIX, nato probabilmente come ripresa del cognome inglese \"Hazel\" (anch'esso comunque derivato dall'albero).\nEtimologicamente, questo vocabolo risale all'inglese antico \"h\u00e6sel\" o \"h\u00e6sl\", a sua volta riconducibile, tramite il protogermanico \"khasalaz\", alla radice protoindoeuropea \"*koselo-\" (sempre indicante l'albero).\nOnomastico.\nL'onomastico pu\u00f2 essere festeggiato il 1\u00ba novembre, festa di Ognissanti, non essendovi sante con questo nome che \u00e8 quindi adespota."}
{"id": "3327386", "revid": "436907", "url": "https://it.wikipedia.org/wiki?curid=3327386", "title": "A Moment of Stillness", "text": "A Moment of Stillness \u00e8 il primo EP del gruppo musicale irlandese God Is an Astronaut, pubblicato nel 2006 dalla Revive Records.\nLa traccia \"Forever Lost (Reprise)\" \u00e8 una differente versione di \"Forever Lost\" dall'album \"All Is Violent, All Is Bright\"."}
{"id": "3327387", "revid": "203575", "url": "https://it.wikipedia.org/wiki?curid=3327387", "title": "Coppa Internazionale 1954-1960", "text": ""}
{"id": "3327396", "revid": "1718925", "url": "https://it.wikipedia.org/wiki?curid=3327396", "title": "Prova di trazione", "text": "In scienza dei materiali, la prova di trazione (o prova di trazione uniassiale) \u00e8 una prova di caratterizzazione dei materiali che consiste nel sottoporre un provino di dimensioni standard (descritte da una apposita norma UNI) di un materiale in esame ad un carico \"F\" monoassiale inizialmente nullo che viene incrementato fino a un valore massimo che determina la rottura del materiale.\nLa prova di trazione serve a determinare diverse caratteristiche del materiale in esame, tra cui la resistenza meccanica (Rm), il modulo di Young o modulo di elasticit\u00e0 (E), il carico unitario di snervamento(YS, \"yield strength\"), l'allungamento percentuale (A%, \"elongation\"), la strizione percentuale (Z%, \"reduction of area\"). La si usa soprattutto per materiali metallici e polimeri.\nRisultati sperimentali.\nLa macchina utilizzata per la prova di trazione fornisce direttamente una curva, detta curva di trazione, in cui ogni punto ha per ascissa gli \"allungamenti unitari\" (x) e per ordinata i valori di \"carichi unitari\" o \"sforzi\" (N0 o \u03c30).\nQuesta curva viene corretta per arrivare alla curva di elasticit\u00e0 del materiale, mediante l'impiego di due semplici formule:\nCalcolo della tensione.\nIl carico unitario \u03c30 \u00e8 semplicemente il rapporto tra il carico e l'area iniziale del provino:\nformula_1\ncon\nPer ottenere il vero valore della tensione meccanica, bisogna quindi tenere conto della variazione della sezione effettiva, che si riduce sotto per effetto del carico di trazione:\nformula_2\nIn campo elastico, la tensione corrisponde praticamente allo sforzo (per gli acciai e molti altri metalli si pu\u00f2 trascurare l'effetto Poisson), mentre in campo plastico l'area si riduce sensibilmente col carico, e si verifica il fenomeno della strizione plastica. \nIl fattore di correzione della tensione corrisponde all'inverso del coefficiente di strizione:\nformula_3.\nCalcolo della deformazione.\nL'allungamento unitario x \u00e8 invece pari a:\nformula_4\nin cui:\nAnche questo va corretto con gli effetti di variazione dell'area, per arrivare al valore di deformazione.\nLa deformazione risulta in effetti pari al logaritmo del rapporto tra le lunghezze:\nForma dei provini.\nMentre la curva di elasticit\u00e0 varia solo col materiale, e non dipende dalla forma del provino, provini di forma diversa portano a curve di trazione diverse, come \u00e8 facile verificare sperimentalmente.\nPer questo motivo, e per cercare di limitare il pi\u00f9 possibile gli errori di approssimazione nel passaggio dalla curva di trazione alla curva di elasticit\u00e0, sono stati compiuti in passato grandi sforzi per regolamentare e standardizzare la forma dei provini. I provini standard per la prova di trazione sono oggi a sezione cilindrica oppure piatti. In particolare, per i materiali metallici si usano provini a sezione circolare, mentre per i materiali polimerici si usano provini a sezione rettangolare.\nIn ogni caso i provini sono provvisti di due estremit\u00e0 che servono per l'ammorsaggio alla macchina (dette \"teste del provino\"), per cui la lunghezza utile del provino (sulla quale si svolgono le misurazioni di deformazione) \u00e8 minore della sua lunghezza totale. Le teste del provino possono essere \"quadre\", \"filettate\" o \"a spillo\". La forma (detta \"a doppio T\" o \"a osso di cane\") e le dimensioni dei provini sono standardizzate per ogni tipo di materiale.\nLa geometria del provino \u00e8 studiata in modo tale che si abbia rottura nella zona centrale dello stesso, in quanto vicino alle ganasce non si ha una forza uniassiale, ma entrano in gioco anche le forze applicate dalle ganasce che fissano il provino. Nella zona centrale del provino l'area della sezione \u00e8 minore di quella nella zona pi\u00f9 larga, ci\u00f2 consente di ottenere uno sforzo maggiore nella zona centrale a parit\u00e0 di forza applicata, e quindi ottenere rotture in quel punto.\nProcedura operativa.\nSi fissa il provino tra due morsetti in posizione verticale (in modo tale che la forza di gravit\u00e0 non influisca sulla prova). I morsetti stringono il provino nella zona larga.\nUna ganascia comincia a spostarsi a velocit\u00e0 costante, impostata tramite computer; comincia a nascere uno stato di sforzo nel materiale e si genera una forza crescente, opposta alla direzione della traversa della macchina. Si impone lo stop alla macchina quando il provino si rompe oppure quando la traversa si \u00e8 spostata di una distanza prefissata.\nSulla macchina \u00e8 presente una cella di carico che misura istante per istante la forza applicata al provino sul quale inoltre \u00e8 applicato un estensimetro, che misura l'allungamento. Grazie all'estensimetro e alla cella di carico, si ottengono valori di sforzo e deformazione a intervalli di tempo costanti ottenendo quindi un diagramma sforzo-deformazione.\nAnalisi della curva di trazione.\nDurante la prova di trazione il provino passa attraverso le seguenti fasi:\nCalcolo della strizione.\nIl volume del provino resta invariato, quindi il volume iniziale formula_6 \u00e8 uguale a quello finale formula_7:\nessendo il volume formula_9 del provino dato dal prodotto della sezione formula_10 per la lunghezza formula_11, ovvero:\nQuindi la sezione finale sar\u00e0 data da:\nessendo la lunghezza finale \"Lf\" pari alla somma della lunghezza iniziale \"L0\" e dell'allungamento \"\u0394L\", ovvero:\nda cui, sostituendo nell'espressione precedente:\nper cui noti il volume del provino, la lunghezza iniziale del provino (che si misura prima della prova di trazione) e l'allungamento (che si misura alla fine della prova a trazione) \u00e8 possibile determinare l'area finale della sezione (ovvero a deformazione avvenuta).\nCurva di elasticit\u00e0.\nLa curva di elasticit\u00e0 riporta in ascissa la \"deformazione\" e in ordinata la \"tensione\".\nLa deformazione \u03b5r \u00e8 pari al logaritmo dell'allungamento del provino:\nLa tensione reale \u03c3 \u00e8 pari al rapporto tra la forza applicata \"F\" e l'area resistente effettiva del provino \"A(F)\" (che diminuisce man mano che il carico aumenta):\nA differenza delle curve sperimentali di trazione, nella curva di elasticit\u00e0 del materiale la tensione cresce sempre con la deformazione, fino alla rottura."}
{"id": "3327401", "revid": "1712526", "url": "https://it.wikipedia.org/wiki?curid=3327401", "title": "Rettori del Contado Venassino", "text": "Elenco dei rettori del Contado Venassino\nIl 18 agosto del 1791, nella chiesa di San Lorenzo di B\u00e9darrides, fu decisa l'annessione del Contado Venassino alla Francia."}
{"id": "3327406", "revid": "599013", "url": "https://it.wikipedia.org/wiki?curid=3327406", "title": "Ji\u0159\u00ed Rychl\u00edk", "text": ""}
{"id": "3327424", "revid": "1522738", "url": "https://it.wikipedia.org/wiki?curid=3327424", "title": "Tiger Hillarp Persson", "text": "Dalla met\u00e0 degli anni novanta \u00e8 uno dei protagonisti della scena scacchistica svedese.\nHa partecipato per la Svezia a cinque olimpiadi degli scacchi dal 1996 al 2006. Nel 1998 ad \u0116lista ha ottenuto la medaglia di bronzo per il miglior risultato in quarta scacchiera.\nHa vinto due volte (2007 e 2008) il Campionato svedese.\nLa Federazione Scacchistica Svedese (Sveriges Schackf\u00f6rbund) gli ha conferito tre volte (1996, 1998 e 2008) il premio speciale \"Schackgideon\", dedicato alla memoria di Gideon St\u00e5hlberg.\nOttenne il titolo di Grande Maestro nel 1999, all'et\u00e0 di 19 anni."}
{"id": "3327428", "revid": "1444886", "url": "https://it.wikipedia.org/wiki?curid=3327428", "title": "Baseggio", "text": "I Baseggio (talvolta anche Basegio) sono una famiglia patrizia veneziana, annoverata fra le cosiddette \"Case Vecchie\".\nStoria.\nI Baseggio (veneziano per \"Basilio\") sono una delle pi\u00f9 antiche famiglie di Venezia e, secondo la leggenda, sarebbero discesi dai Mastalizi.\nPresente in laguna sin dalla fondazione della citt\u00e0, questo casato diede i natali a numerosi tribuni che amministrarono Malamocco, Torcello e altre isole, e, secondo alcune fonti, concorse all'elezione del primo doge.\nCronache moderne, principalmente basate sugli scritti di Marin Sanudo, pongono all'anno 870 la fondazione della chiesa di San Basilio, affacciantesi sull'omonimo campo, che la tradizione vorrebbe costruita per volont\u00e0 di questa famiglia. I membri di questo casato sedevano in Maggior Consiglio gi\u00e0 prima della serrata, e trovandovisi confermati anche dopo il 1297.\nPoco prima della caduta della Serenissima, nel 1780, i Baseggio erano ancora presenti a Venezia con almeno due membri del Supremo Tribunale della Quarantia. Ottennero il riconoscimento dell'avita nobilt\u00e0 dal Governo imperiale austriaco con Sovrana Risoluzione del 16 dicembre 1817. Un ramo collaterale residente a Bassano, invece, discendente da Basilio Baseggio, che nel 1790 era stato aggregato al Consiglio nobile bassanese, fu riconosciuto con Sovrana Risoluzione del 20 ottobre 1822 nelle persone dei fratelli Giovanni Battista, Gasparo e Nicol\u00f2 Francesco, figli del detto Basilio.\nGli ultimi discendenti di questa antica famiglia ancora risiedono nella citt\u00e0 lagunare."}
{"id": "3327431", "revid": "648716", "url": "https://it.wikipedia.org/wiki?curid=3327431", "title": "Ordo iudiciorum privatorum", "text": "Con ordo iudiciorum privatorum si indica generalmente l'ordine dei giudizi tra privati, ovvero quella tipologia processuale romana, simile all'odierno processo privato.\nL'ordo iudiciorum privatorum come actio.\nNell'identificarlo con l'actio, l'ordo iudiciorum privatorum si configura come quell'azione volta a realizzare, mediante il processo, un diritto violato.\nDa questo si deduce facilmente che nell'esperienza giuridica romana, per lo meno in quella precedente all'et\u00e0 del Dominato, non c'\u00e8 stato un riconoscimento del diritto soggettivo (che oggi contraddistingue gli ordinamenti di civil law), ma una netta coincidenza tra il diritto e la \"actio\" volta a realizzarlo (come accade oggi per gli ordinamenti di common law).\nLo stesso ragionamento \u00e8 applicabile al diritto in generale: non esiste, fino al Dominato, una qualche forma di discussione astratta sul diritto, ma esso nasce concretamente con il processo e pi\u00f9 precisamente con l'attivit\u00e0 interpretativa dei prudentes in tutta l'epoca del Processo per formulas.\nL'evoluzione dell'Ordo iudiciorum privatorum.\nL'evoluzione dell'ordo iudiciorum privatorum \u00e8 caratterizzata da un graduale mutamento della procedura che caratterizzava il processo."}
{"id": "3327433", "revid": "599013", "url": "https://it.wikipedia.org/wiki?curid=3327433", "title": "Jan \u0160tohanzl", "text": ""}
{"id": "3327435", "revid": "536103", "url": "https://it.wikipedia.org/wiki?curid=3327435", "title": "Gian Carlo Ghirardi", "text": ""}
{"id": "3327438", "revid": "1442080", "url": "https://it.wikipedia.org/wiki?curid=3327438", "title": "Emathini", "text": "Emathini \u00e8 una trib\u00f9 di ragni appartenente alla Sottofamiglia Euophryinae della Famiglia Salticidae dell'Ordine Araneae della Classe Arachnida.\nDistribuzione.\nI 7 generi oggi noti di questa trib\u00f9 sono diffusi in Asia orientale, Indonesia, Mauritius e R\u00e9union.\nTassonomia.\nA dicembre 2010, gli aracnologi riconoscono 7 generi appartenenti a questa trib\u00f9:"}
{"id": "3327440", "revid": "105826", "url": "https://it.wikipedia.org/wiki?curid=3327440", "title": "Da Canal", "text": ""}
{"id": "3327455", "revid": "697352", "url": "https://it.wikipedia.org/wiki?curid=3327455", "title": "Ararat (comune)", "text": "Ararat (in armeno \u0531\u0580\u0561\u0580\u0561\u057f, in passato \"Davalu\") \u00e8 un comune dell'Armenia di 7.750 abitanti (2009) della provincia di Ararat."}
{"id": "3327460", "revid": "640277", "url": "https://it.wikipedia.org/wiki?curid=3327460", "title": "Ararat (villaggio)", "text": ""}
{"id": "3327472", "revid": "154639", "url": "https://it.wikipedia.org/wiki?curid=3327472", "title": "Niels Peter Lemche", "text": "Conduce le sue attivit\u00e0 di ricerca e di docente nell'Universit\u00e0 di Copenaghen.\nMinimalismo biblico.\nLemche \u00e8 strettamente identificato col movimento noto come Minimalismo biblico, ed ha, come egli stesso ha detto, \"assunto il ruolo di portavoce filosofico e metodologico\" del movimento. \nIn comune con la tendenza generale dei moderni studi scientifici, Lemche identifica nel periodo persiano achemenide e in quello greco-ellenistico (V - IV secolo a.C.) il pi\u00f9 appropriato ambiente in cui ricercare la composizione della maggioranza dei testi biblici, argomentando tutto ci\u00f2 col fatto che a suo parere questo \u00e8 il singolo periodo storico che meglio spiega la 'matrice mentale' della maggior parte della letteratura antico-testamentaria e \"probabilmente di tutta la sua storiografia\".\nLemche considera la narrativa tradizionale della storia dell'Israele storico inclusa nella Bibbia troppo tardiva nelle sue origini per essere utile ai fini di una ricostruzione storica credibile. La sua ricostruzione alternativa \u00e8 basata per intero sul dato archeologico, e pu\u00f2 essere riassunta nel modo seguente: Da almeno la prima met\u00e0 del XIV secolo a.C. l'area montuosa centrale \u00e8 stata il luogo d'insediamento degli Apiru, \"un elemento para-sociale ... [consistente] in antichi contadini di condizione non libera fuggiti [dai loro padroni] o in proprietari che avevano abbandonato le piccole citt\u00e0-Stato delle pianure e delle valli della Palestina\", che vivevano come \"gruppi fuorilegge o di predoni\". Quando apparvero pi\u00f9 d'un secolo dopo nuovi insediamenti umani nelle regioni montuose, all'inizio dell'Et\u00e0 del Ferro, vi sono evidenze di nuove strutture politiche emergenti all'interno di questi stessi gruppi. Gli insediamenti del cosiddetto periodo \"Ferro I\" attestano un ritorno all'insediamento stabile di quei gruppi, a uno stile di vita improntato all'agricoltura e all'inizio di un processo di (re)tribalizzazione. Israele fu il prodotto finale di quel processo. \nLe idee di Lemche hanno molto in comune con quelle di Israel Finkelstein, e costituiscono un ampio intento di riflessione e ridisegnamento delle ipotesi sulle origini dell'Israele storico e della storicit\u00e0 della Bibbia."}
{"id": "3327473", "revid": "3115", "url": "https://it.wikipedia.org/wiki?curid=3327473", "title": "Aghavnatun", "text": "Aghavnatun (in armeno \u0531\u0572\u0561\u057e\u0576\u0561\u057f\u0578\u0582\u0576, anche chiamato \"Akhavnatun\" e \"Agavnatun\"; precedentemente \"Akhavnatukh\") \u00e8 un comune dell'Armenia di 3186 abitanti (2010) della provincia di Armavir."}
{"id": "3327475", "revid": "114325", "url": "https://it.wikipedia.org/wiki?curid=3327475", "title": "Akhavnatun", "text": ""}
{"id": "3327477", "revid": "114325", "url": "https://it.wikipedia.org/wiki?curid=3327477", "title": "Agavnatun", "text": ""}
{"id": "3327478", "revid": "3115", "url": "https://it.wikipedia.org/wiki?curid=3327478", "title": "Arevabuyr", "text": "Arevabuyr (in armeno \u0531\u0580\u0587\u0561\u0562\u0578\u0582\u0575\u0580, fino al 1978 \"Kharatlu\") \u00e8 un comune dell'Armenia di 1.088 abitanti (2009) della provincia di Ararat."}
{"id": "3327479", "revid": "114325", "url": "https://it.wikipedia.org/wiki?curid=3327479", "title": "Akhavnatukh", "text": ""}
{"id": "3327482", "revid": "287204", "url": "https://it.wikipedia.org/wiki?curid=3327482", "title": "Motta di Plet\u00e8", "text": ""}
{"id": "3327485", "revid": "729019", "url": "https://it.wikipedia.org/wiki?curid=3327485", "title": "Vital' Trubila", "text": ""}
{"id": "3327487", "revid": "122870427", "url": "https://it.wikipedia.org/wiki?curid=3327487", "title": "Amelia Shepherd", "text": "Amelia Frances Shepherd \u00e8 un personaggio delle serie televisive \"Private Practice\" e \"Grey's Anatomy\", interpretata da Caterina Scorsone.\nBiografia.\nAmelia \u00e8 l'ultima di cinque figli (Nancy, Liz, Kathleen, Derek e Amelia Shepherd). Sua madre Carolyn Sheperd \u00e8 stata un'infermiera di marina per 25 anni; suo padre, proprietario di un negozio, venne ucciso da due ladri perch\u00e9 non volle dar loro l'orologio che portava al polso, poich\u00e9 era un regalo della moglie. Quel giorno Amelia e il fratello Derek erano nel retro bottega e assistettero alla scena. Amelia racconta a una paziente che cominci\u00f2 all'improvviso a preoccuparsi per sua madre, di quanto fosse triste o di quanto le mancasse il marito. Smise di essere figlia, la madre per questo cercava di tenerla sempre occupata pensando che cos\u00ec non si sarebbe preoccupata, ma cos\u00ec facendo divent\u00f2 occupata e preoccupata al tempo stesso, rendendo la situazione insostenibile. Amelia sin da giovane soffre di tossicodipendenza. Arriv\u00f2, infatti, a distruggere la Mustang del fratello sotto effetto di alcool e pillole, che si era prescritta rubando il ricettario di Derek. In quell'occasione una volta a casa fin\u00ec in overdose, morendo per 3 minuti. Venne rianimata da Derek. Ha studiato alla Harvard University e alla Johns Hopkins University. In seguito alla morte del fratello Derek ottiene il suo posto di primario di neurochirurgia al Grey Sloan Memorial Hospital a Seattle, citt\u00e0 nella quale si trasferisce e inizia a lavorare da pochi anni addietro. Stringe una relazione sentimentale con il chirurgo d'urgenza Owen Hunt con il quale convola a nozze, le seconde per lui dopo il divorzio con Cristina Yang. Spaventata dai forti sentimenti che prova per Owen, la Shepherd dovr\u00e0 capire se lasciarsi andare e amare come mai prima d'ora, o se ricadere in vecchie abitudini. Infatti, dopo la morte del fratello per Amelia \u00e8 ricominciato un incubo. Con il costante fantasma della tossicodipendenza che aleggia su di lei e contro il quale combatte, per Amelia \u00e8 difficile gestire le proprie emozioni. Nell'elaborare il lutto la Shepherd entra in costante conflitto con Meredith, assieme alla quale oggi vive. Dopo l'ennesima lite coniugale, Amelia viene cacciata di casa, e si ritrova sola come mai prima d'ora. Il ritorno della sorella scomparsa di Owen in Afghanistan permette il ricongiungimento sia dei due fratelli lontani per ben dieci anni, sia di Amelia e Owen. La scoperta, avvenuta per caso, di un tumore cerebrale risconvolge nuovamente la vita della coppia e di Amelia. Un suo collega e caro amico Thomas Koracick rimuove il tumore; lei e Owen divorziano a causa di un figlio che il suo ex marito ha avuto con la sua amica Teddy Altman, Amelia inizia a uscire assieme al chirurgo ortopedico Atticus Lincoln \"LINK\", nella 17 esima stagione hanno un figlio Scuot Derek Sheperd Lincoln, Link e Amelia si occupano per alcuni mesi dei figli di Meredith e successivamente vanno a convivere, Amelia \u00e8 spaventata e teme una ricaduta, a una probabile proposta di matrimonio dubita subito di un futuro. \nStoria (Private Practice).\nAmelia, sorella del famoso neurochirurgo Derek Shepherd, \u00e8 protagonista della serie televisiva Private Practice e successivamente anche di Grey's Anatomy (entrambe create da Shonda Rhimes), e ha altre tre sorelle Nancy, Kathleen e Lizzie Shepherd. Vive a Los Angeles e lavora come neurochirurgo all'Oceanside Wellness Center e nell'ospedale St. Ambrose. \u00c8 stata assunta da Naomi Bennett ed \u00e8 entrata a far parte della serie come regular solamente dalla quarta stagione.\nA Los Angeles riscopre l'amicizia preziosa di Addison Montgomery, ex moglie di suo fratello Derek, che \u00e8 per lei come una sorella maggiore. Amelia \u00e8 giovane e presuntuosa ma dimostra di essere all'altezza dei suoi vanti eseguendo procedure complesse con straordinaria abilit\u00e0. La sua grande energia finisce col coinvolgere i colleghi che si abituano all' \"Uragano Amelia\" alle sue idee geniali e la sua caotica frenesia. Si sente particolarmente coinvolta nella vita di Addison e fa di tutto affinch\u00e9 quest'ultima non si arrenda sul fronte sentimentale spingendola a seguire il suo cuore. Pi\u00f9 volte, seguendo i consigli di Addison, tenta di riallacciarsi alla sua famiglia infatti, nonostante il suo essere uno stimato neurochirurgo, viene considerata la pecora nera della famiglia per via dei suoi trascorsi da tossicodipendente. Inoltre suo fratello la vede ancora come la bambina che ha dovuto proteggere dalla morte del padre in una sparatoria e, per proteggerla, la allontana dalla sua vita. In una delle sue ricadute si innamora di Ryan Kerrigan. Dopo aver accettato la proposta di matrimonio di Ryan e aver deciso di disintossicarsi insieme, lui muore.\nQualche tempo dopo essersi disintossicata, scopre di aspettare il figlio di Ryan e, dopo molte riflessioni, decide di tenerlo. Amelia scopre di aspettare un bambino anencefalico e, per tale motivo, decide di donare gli organi del piccolo dopo la nascita. Durante la gravidanza attraversa un periodo di scombussolamento che la porta ad allontanare chiunque tranne Jake Riley che diventa il suo ginecologo e amico. Il giorno del parto tutti i suoi amici si stringono attorno a lei e, persino i pi\u00f9 riluttanti, decidono di aiutarla nel donare gli organi del figlio. Durante il parto si riconcilia con Addison Montgomery, dalla quale si era allontanata essendo gelosa del figlio sano di quest'ultima. Nell'ultima stagione di Private Practice si trova coinvolta nella vita di Addison e di suo figlio nel ruolo di zia. Nonostante il suo grande dolore e il suo continuo pensare a Ryan, finisce col cedere alla corte insistente da parte del nuovo medico del St.Ambrose, James Peterson, e per innamorarsi nuovamente.\nStoria (Grey's Anatomy).\nNella settima stagione, Amelia \u00e8 una guest star. Viene infatti a trovare il fratello Derek, a cui il killer Gary Clark aveva sparato al cuore. Vi \u00e8 poi una riappacificazione tra i due, visto che Derek e gli altri Shepherd la consideravano la pecora nera della famiglia a causa dei suoi problemi passati di droga. Trascorre inoltre una notte con Mark Sloan che conosceva gi\u00e0, essendo stato il miglior amico del fratello.\nNell'ottava stagione, Amelia torna per un consulto col fratello. Vuole infatti salvare la vita di Erica Warner, madre del figlio di Cooper Freedman, suo collega alla Oceanside Wellness Group. Derek le dice che \u00e8 impossibile ma alla fine, con l'aiuto di Lexie Grey, la Shepherd trova una soluzione.\nVerso la fine della decima stagione, Amelia inizia a lavorare al Grey-Sloan e diventa un personaggio ricorrente. Si affezioner\u00e0 molto ai nipoti Zola e Bailey e alla fine confessa a Meredith che vuole rimanere a Seattle, lasciando il suo lavoro a Los Angeles e il suo fidanzato che vive l\u00ec.\nNell'undicesima stagione, la Shepherd \u00e8 nel cast principale e diventa il nuovo primario di neurochirurgia dopo il trasferimento del fratello a Washington. Per riparare il matrimonio con Meredith per\u00f2, Derek torna a Seattle e vuole riprendere il comando del reparto. Amelia \u00e8 decisa a non lasciare il posto e questo le causer\u00e0 attriti col fratello. Il posto di primario di neurochirurgi\u00e0 andr\u00e0 poi a lei, a seguito della morte di Derek, deceduto in un incidente stradale mentre andava a Washington per lasciare definitivamente il programma NIH sulla mappature del cervello. Amelia si avviciner\u00e0 molto ad Owen Hunt ma poi questo andr\u00e0 a prestare soccorso in guerra.\nNella dodicesima stagione, Amelia va a convivere con Meredith, i suoi figli e Maggie (con cui ha stretto amicizia) e inizia una relazione tra alti e bassi con Owen. Ha varie discussioni con Meredith per il fatto che quest'ultima scelse di staccare la spina a Derek senza prima informarla, ma alla fine le due si riappacificano. A fine stagione, Amelia scappa dal suo matrimonio con Owen, poi per\u00f2 torna capendo di amarlo e i due si sposano.\nNella tredicesima stagione, Amelia crede di essere rimasta incinta di Owen. Il test di gravidanza risulta per\u00f2 negativo e lei ne \u00e8 sollevata. Rivive infatti la sua passata gravidanza che port\u00f2 alla nascita di un bambino anacefalo durante le vicende narrate in Private Practice. Dopo una lite con Owen sull'argomento figli, Amelia va a casa della sua specializzanda Stephanie Edwards. In seguito, si trasferisce nuovamente da Meredith e prende un periodo di aspettativa dal lavoro, spaventando Owen che non sa se il loro matrimonio sia finito o meno. \nNella quattordicesima stagione, Amelia decide di lasciare Owen. Si scoprir\u00e0 per\u00f2 che Megan, la sorella di Owen creduta morta da anni, in realt\u00e0 \u00e8 viva. Questo far\u00e0 riavvicinare momentaneamente i due, inoltre la coppia si riavvicina anche a causa del tumore al cervello che Amelia scopre di avere a inizio della quattordicesima stagione. Tuttavia una volta guarita, grazie all'operazione di Thomas Koracick, vecchio amico e collega, Amelia capisce che lei ed Owen sono solo buoni amici ormai e decidono quindi di divorziare. \nAmelia sprona inoltre Owen ad andare in Germania da Teddy, perch\u00e9 convinta che lui la ami, ma quando l'uomo torna a Seattle e decide di prendere in affidamento un bambino, Leo, Amy cerca di aiutarlo il pi\u00f9 possibile; in pi\u00f9 fa la conoscenza della madre biologica di Leo, una ragazza tossicodipendente, di nome Betty, che le ricorda molto se stessa da giovane. Amelia decide cos\u00ec di prendere la ragazza sotto la propria ala, e con Owen e Leo costruiscano una strana ma affettuosa nuova famiglia, infatti i due chirurghi sentono di provare ancora qualcosa l'uno per l'altra. \nNella quindicesima stagione Amelia e Owen vivono felici nel loro nuovo equilibrio, tuttavia un giorno Teddy arriva a Seattle, e dopo un po' rivela di essere incinta di Owen, con cui era stata durante la sua visita in Germania. Owen dice ad Amelia di voler far parte della vita del nascituro, ma che sceglie di restare con lei, tuttavia spesso i comportamenti dell'uomo verso Teddy sono ambigui agli occhi di Amelia, che dopo la partenza di Leo e Betty con i genitori della ragazza (che in realt\u00e0 si chiama Britney e aveva mentito) decide quindi di allontanarsi da Owen; la stessa sera per\u00f2 i genitori di Betty riportano Leo a casa di Owen, affermando che i veri genitori del piccolo sono loro.\nNella stessa stagione Amelia intanto ha avuto un grande successo professionale: asportandole un tumore infatti ha salvato la vita a Catherine Avery, insieme al collega Thomas Koracick.\nNella sedicesima stagione stringe un bel rapporto col chirurgo ortopedico Atticus Lincoln (Link), torna dal suo ex Owen, ma avr\u00e0 una storia con LInk che poi si scoprir\u00e0 che aspetteranno un figlio che nascer\u00e0 a fine stagione egli si chiamer\u00e0 Scout Derek Sheperd Lincoln in onore di suo fratello morto in un incidente stradale."}
{"id": "3327490", "revid": "3115", "url": "https://it.wikipedia.org/wiki?curid=3327490", "title": "Arev\u0161at", "text": "Arev\u0161at (in armeno \u0531\u0580\u0587\u0577\u0561\u057f, in passato \"Mets Armalu\", fino al 1945 \"Nerkin Aghbash\") \u00e8 un comune dell'Armenia di 2316 abitanti (2009) della provincia di Ararat."}
{"id": "3327491", "revid": "287204", "url": "https://it.wikipedia.org/wiki?curid=3327491", "title": "SA Tennis Open 2011 - Singolare", "text": "Il singolare dello SA Tennis Open 2011 \u00e8 stato un torneo di tennis facente parte dell'ATP World Tour 2011.\nFeliciano L\u00f3pez era il detentore del titolo e ha partecipato come testa di serie n\u00b0 1, ma ha perso nel 1\u00ba turno contro Frank Dancevic.\nKevin Anderson ha battuto in finale Somdev Devvarman 4-6, 6-3, 6-2."}
{"id": "3327492", "revid": "547034", "url": "https://it.wikipedia.org/wiki?curid=3327492", "title": "Computer to film", "text": "Per Computer to Film si intende sia la tecnologia, sia la macchina fisica, adoperata in litografia per produrre direttamente pellicole dovutamente impaginate con testi e foto (retinate). Pellicola che impressioner\u00e0 quindi una lastra litografica da usare poi su macchine offset.\nIl CTF (acronimo di \"Computer to film\") segu\u00ec negli anni 90 l'evoluzione dei sistemi di prestampa, appannaggio fino ad allora, dei sistemi di fotocomposizione tradizionali che componevano prima su carta e quindi dopo le opportune correzioni su pellicola.\nIl CTF si pu\u00f2 quindi definire un sistema di fotocomposizione evoluto per produrre direttamente pellicole di testi singoli o di impaginati complessi (comprese di foto retinate). Infatti \"l'uscita\" finale veniva realizzata \"direttamente\" su pellicola dopo aver verificato errori e impostazione grafica a video."}
{"id": "3327494", "revid": "3115", "url": "https://it.wikipedia.org/wiki?curid=3327494", "title": "Aknalich", "text": "Aknalich (in armeno \u0531\u056f\u0576\u0561\u056c\u056b\u0573; precedentemente \"Aygerlich\") \u00e8 un comune dell'Armenia di 2903 abitanti (2010) della provincia di Armavir. Il paese si trova sulle rive di un lago (da cui prende il nome) che la separa dal paese di Metsamor."}
{"id": "3327495", "revid": "131358", "url": "https://it.wikipedia.org/wiki?curid=3327495", "title": "Vitaliy Trubilo", "text": ""}
{"id": "3327508", "revid": "114325", "url": "https://it.wikipedia.org/wiki?curid=3327508", "title": "Aygerlich", "text": ""}
{"id": "3327509", "revid": "307923", "url": "https://it.wikipedia.org/wiki?curid=3327509", "title": "Ereditariet\u00e0 mitocondriale", "text": "I mitocondri di uno zigote derivano sempre dall'ovulo per il fatto che i geni mitocondriali sono sempre di origine materna. A questo tipo di eredit\u00e0 sono associate alcune patologie, come la neuropatia ottica ereditaria di Leber, l'epilessia mioclonica con acidosi lattica e fibre rosse raggiate e altre.\nLa gravit\u00e0 del quadro clinico dipende dal numero di mitocondri che presentano mutazioni (eteroplasmia); a volte si verifica una singola mutazione genomica mitocondriale (omoplasmia). \nStudi approfonditi sulla possibile presenza di un'infermit\u00e0 mitocondriale si effettuano di solito attraverso una biopsia del muscolo scheletrico visto che nella maggior parte dei casi non \u00e8 possibile riscontrarle con l'analisi del sangue.\n\u00c8 possibile utilizzare:"}
{"id": "3327511", "revid": "767487", "url": "https://it.wikipedia.org/wiki?curid=3327511", "title": "La Boh\u00e8me (film 1923)", "text": "La Boh\u00e8me (\"Boh\u00e8me - K\u00fcnstlerliebe\") \u00e8 un film muto tedesco del 1923 diretto da Gennaro Righelli."}
{"id": "3327512", "revid": "212348", "url": "https://it.wikipedia.org/wiki?curid=3327512", "title": "Capello (famiglia)", "text": ""}
{"id": "3327514", "revid": "490801", "url": "https://it.wikipedia.org/wiki?curid=3327514", "title": "Floro Flores", "text": ""}
{"id": "3327515", "revid": "1904508", "url": "https://it.wikipedia.org/wiki?curid=3327515", "title": "Cappello (famiglia)", "text": "I Cappello (talvolta anche Capello) furono una famiglia patrizia veneziana, annoverata fra le cosiddette \"Case Nuove\".\nStoria.\nOrigini.\nI Cappello sarebbero giunti a Venezia da Capua nell'anno 900, mentre altri li farebbero discendere da una famiglia del patriziato romano fuggita dal Mezzogiorno d'Italia all'epoca delle incursioni saracene. \nA Venezia.\nA questa casa \u00e8 tradizionalmente attribuita l'edificazione della chiesa di Santa Maria Mater Domini, nel sestiere di Santa Croce, originariamente fatta erigere, verso il 960, come monastero femminile dedicato a Santa Cristina.\nPresenti in Maggior Consiglio gi\u00e0 prima della serrata, vi rimasero anche dopo il 1297. Nel 1229 \u00e8 attestato un Giovanni Cappello, Procuratore di San Marco. \nXVI secolo.\nNel 1540 il cavaliere e procuratore Antonio Cappello fu insignito dall'Imperatore Carlo V della dignit\u00e0 di conte del Sacro Palazzo Lateranense e dell'Aula Imperiale (titolo trasmissibile alla propria linea dinastica).\nRicordiamo la famiglia Cappello di Treviso e di Verona la cui ultima esponente Virginia spos\u00f2 il nobile ingegnere Pietro Zorzi e risied\u00e9 fino alla morte nella Villa Monastero di Parona in Valpolicella. La discendenza di questo ramo Zorzi (sia la N.D. Teodora, sia la N.D. Giovanna) conflu\u00ec nella famiglia dei conti Franchini Stappo ed \u00e8 possibile ritrovare uno stemma Cappello in uno dei cancelli del palazzo Franchini Stappo di Firenze.\nXVIII e XIX secolo.\nAl 1780, la famiglia contava a Venezia due Senatori e quattro \u00abTitolati di Pregadi\u00bb, ed era divisa in sette differenti rami. Alla caduta della Serenissima, nel 1797, appariva tra le casate ancora iscritte al Maggior Consiglio.\nIl governo imperiale austriaco riconobbe loro la patente di nobilt\u00e0 con le Sovrane Risoluzioni datate 30 luglio 1809; 30 dicembre 1817; 1\u00ba gennaio, 8 ottobre e 28 dicembre 1818 e 9 marzo 1826. \nEpoca recente.\nOggi la famiglia Cappello si \u00e8 allontanata da Venezia e i discendenti del ramo di San Giovanni Laterano risiedono nella provincia di Padova.\nBlasonatura.\nI Cappello di Venezia portavano uno stemma \"troncato d'argento e d'azzurro, al cappello all'antica dell'uno all'altro, cordonato di rosso\".\nLuoghi e architetture.\nSi ricordano a Venezia anche una \"calle Cappello\" nel sestiere di Castello e un \"ponte Cappello o dei Garzoti\" a Santa Croce."}
{"id": "3327518", "revid": "490801", "url": "https://it.wikipedia.org/wiki?curid=3327518", "title": "Mont Blanc de Creton", "text": ""}
{"id": "3327521", "revid": "767487", "url": "https://it.wikipedia.org/wiki?curid=3327521", "title": "Wishes on a Falling Star", "text": "Wishes on a Falling Star \u00e8 un film documentario del 2010 diretto da Paolo Cellamare, Jacopo Cecconi e Giammarco Sicuro.\nTrama.\nIl film mostra elementi della vita a Cuba quali prostituzione, contrabbando e truffe registrati utilizzando una telecamera nascosta. Parte integrante del film \u00e8 una lunga intervista alla blogger cubana Yoani S\u00e1nchez, resa pubblica in esclusiva.\nProduzione.\nIl film \u00e8 stato girato clandestinamente nell'estate 2009 e finanziato in maniera indipendente.\nDistribuzione.\n\u00c8 stato trasmesso in Italia nel maggio 2010 da Rai 3 all'interno del programma \"Agenda del mondo\" con uno share del 12%."}
{"id": "3327522", "revid": "3115", "url": "https://it.wikipedia.org/wiki?curid=3327522", "title": "Aknashen", "text": "Aknashen (in armeno \u0531\u056f\u0576\u0561\u0577\u0565\u0576, anche chiamato \"Aknachen\"; fino al 1978 \"Khatunarkh Verin\", \"Verin Khatunarkh\", \"Khatunarkh\" e \"Verkhniy Khatunarkh\") \u00e8 un comune dell'Armenia di 1490 abitanti (2010) della provincia di Armavir. La chiesa del paese \u00e8 dedicata a San Bardughimeos; l\u00ec vicino ci sono le rovine di un edificio dell'VIII secolo."}
{"id": "3327523", "revid": "114325", "url": "https://it.wikipedia.org/wiki?curid=3327523", "title": "Aknachen", "text": ""}
{"id": "3327525", "revid": "114325", "url": "https://it.wikipedia.org/wiki?curid=3327525", "title": "Khatunarkh Verin", "text": ""}
{"id": "3327526", "revid": "114325", "url": "https://it.wikipedia.org/wiki?curid=3327526", "title": "Verin Khatunarkh", "text": ""}
{"id": "3327528", "revid": "114325", "url": "https://it.wikipedia.org/wiki?curid=3327528", "title": "Khatunarkh", "text": ""}
{"id": "3327529", "revid": "114325", "url": "https://it.wikipedia.org/wiki?curid=3327529", "title": "Verkhniy Khatunarkh", "text": ""}
{"id": "3327530", "revid": "2040930", "url": "https://it.wikipedia.org/wiki?curid=3327530", "title": "Chiesa di San Costanzo (Perugia)", "text": "La chiesa di San Costanzo \u00e8 una chiesa parrocchiale della citt\u00e0 di Perugia, dedicata ad uno dei compatroni del capoluogo umbro. Nell'ottobre del 2008 papa Benedetto XVI l'ha elevata alla dignit\u00e0 di basilica minore.\nUbicazione.\nIl tempio sorge nel centro storico di Perugia, subito fuori dalla porta di San Costanzo che si apre alla fine di Borgo XX Giugno, e fu eretto sul luogo in cui il santo fu sepolto in un mausoleo dopo il martirio.\nStoria.\nSan Costanzo \u00e8 tradizionalmente riconosciuto come il primo vescovo di Perugia, martirizzato nei pressi di Foligno durante le persecuzioni dei cristiani, sotto il regno di Marco Aurelio. Secondo tutte le redazioni della sua \"passio\", il corpo del Santo fu sepolto nelle immediate vicinanze della citt\u00e0, in un'area denominata \"Areola fuori Porta San Pietro\" . In un diploma dell'Imperatore Corrado II del 1027, la zona viene descritta come appartenente al monastero di san Pietro, al quale fu donata per volont\u00e0 del vescovo Onesto nell'anno 965.\nIl primo monumento funebre del Santo risalirebbe all'anno 178 , successivamente, nello stesso luogo, fu costruita una piccola chiesa, forse denominata San Martino \"in Ajole\".\nNel 1205, sotto il pontificato di papa Innocenzo III, il presbitero Alessio ingrand\u00ec e consolid\u00f2 a sue spese la struttura che fu consacrata dal vescovo Viviano.\nNon sono giunte altre cronologie di interventi nella chiesa fino all'anno 1781, quando furono eseguiti lavori nel presbiterio per abbassarlo di due gradini; in quell'occasione fu demolito l'altar maggiore e fu fatta una ricognizione dei sepolcri su cui era stato innalzato: vi furono trovati i resti di Costanzo e del martire Liviano. Il sarcofago di quest'ultimo fu trasferito nella basilica cittadina di San Pietro in cui oggi \u00e8 usato come vasca ornamentale, mentre quello di Costanzo, costituito da pannelli e fregi presi da un monumento di et\u00e0 classica, fu smembrato e riassemblato per edificare il nuovo altare.\nNel 1825 venne organizzata una grande processione alla presenza delle autorit\u00e0 civili e religiose per traslare nuovamente i resti di San Costanzo dalla basilica di San Pietro dove erano state ricoverate, alla chiesa parrocchiale: fu inserito, quindi, nell'altare, uno scrigno costruito appositamente contenente le ossa del patrono e furono riconsegnate un'ampolla con il suo sangue raggrumato e diverse altre reliquie, tra cui una lastra di marmo del suo primo sarcofago su cui si dice siano rimaste impresse le impronte del corpo.\nRicostruzione ottocentesca.\nL'aspetto attuale risale al 1889 quando sono stati eseguiti gli ultimi e pi\u00f9 imponenti lavori di riedificazione della chiesa. Il corpo principale fu ricostruito per intero; l'abside e la parete est sono le uniche parti ancora superstiti del tempio medievale insieme alle sculture marmoree del portale, mentre il campanile e il portico esterno che si estende sul lato nord della chiesa, appartengono al rifacimento ottocentesco. Il portico realizzato in travertino con capitelli istoriati, era utilizzato, probabilmente, dai contadini del luogo per vendervi i propri prodotti, e, comunque, aveva funzioni di mercato ed altri scopi profani.\nI lavori di riedificazione furono affidati all'architetto perugino Guglielmo Calderini che realizz\u00f2 la chiesa in stile neoromanico, utilizzando per il rivestimento esterno, la pietra calcarea rosa di Assisi, tipica di gran parte delle chiese umbre. Per le decorazioni invece utilizzando la terracotta proveniente dalla vicina fornace perugina Francesco Biscarini e Raffaele Angeletti , di via del Labirinto nello stesso borgo di Porta San Pietro. \nNel 1997 il piazzale antistante la chiesa fu livellato per renderlo pianeggiante, mentre tra il 2007 e il 2008 l'intera struttura \u00e8 stata sottoposta ad accurato restauro sia strutturale che artistico: in particolare, la decorazione interna che col tempo si era seriamente deteriorata \u00e8 stata riportata a nuova luce.\nArte.\nLa chiesa di San Costanzo \u00e8 una struttura a navata unica, terminante sul lato est con un'abside, rimasta quella originale del XII sec. All'esterno, lungo il lato nord \u00e8 fiancheggiata da un portico sovrastato da un campanile in stile neoromanico con richiami neogotici. Il tetto \u00e8 spiovente, sorretto all'interno da capriate lignee.\nLa facciata presenta un portale, ancora quello originale, costituito da due stipiti in marmo ornati da tralci e animali fantastici, mentre nell'architrave \u00e8 raffigurato il Cristo benedicente tra i simboli evengelisti, esempio di scultura romanica di fine del XII sec. Tutti gli altri elementi decorativi in terracotta sono pertinenti al rifacimento ottocentesco: Nella lunetta sopra al portale \u00e8 inserito un bassorilievo in terracotta raffigurante San Costanzo benedicente a mezzobusto . Al di sopra del portale c'\u00e8 il rosone fiancheggiato da altorilievi allegorici che rappresentano i simboli dei quattro Evangelisti. Al di sopra del rosone \u00e8 il timpano rivestito da un bassorilievo in terracotta che ritrae il Cristo benedicente in trono, all'interno di una mandorla circondata da decorazioni a tralcio e floreali. La facciata presenta i classici motivi decorativi dell'arte romanica, ed \u00e8 in linea con lo stile delle altre chiese Leonine umbre, costruite o restaurate per volont\u00e0 del papa Leone XIII quando era arcivescovo di Perugia. \nInterno.\nLa decorazione interna ad affresco fu affidata a Matteo Tassi nel 1889 e a Ludovico Caselli nel 1890. Matteo Tassi qualche anno prima aveva ridipinto gli affreschi della sala dei Notari nel Palazzo dei Priori, non poche infatti sono le corrispondenze fra le decorazioni geometriche e floreali della chiesa e quelle del palazzo; mentre invece con elementi figurativi paleocristiani e con i simboli degli evangelisti riveste gli archi di accesso al presbiterio.\nAl repertorio figurativo paleocristiano attingono gli affreschi del catino absidale, eseguiti da Ludovico Caselli nel 1980, ritroviamo il Cristo benedicente in trono all'interno della mandorla, con, alla sua destra e alla sua sinistra, tre angeli per parte.\nLa crociera del transetto \u00e8 decorata con un cielo stellato, e, al centro, Ludovico Caselli dipinge l'Agnello di Dio inscritto in una ghirlanda multicolore sorretto da otto cherubini. Questa rappresentazione dell'agnello mistico \u00e8 l'unica altra rappresentazione non geometrica o floreale della decorazione parietale , oltre che i simboli degli evangelisti ed altre rappresentazioni cristiane antiche, presenti sull'arco che separa il transetto dalla navata.\nLe pareti laterali hanno due registri: quello inferiore, su sfondo marrone, \u00e8 decorato con motivi a broccato dorati, e quello superiore, separato da una cornice tripartita a tema geometrico, presenta un fondo blu e stelle dorate. Gli intradossi e le cornici delle finestre hanno ornamenti geometrici. Le capriate che sostengono il tetto sono decorate con stelle e croci.\nAll'interno dell'abside \u00e8 presente un polittico (pentastico) in stile neogotico che raffigura San Costanzo nell'immagine centrale, affiancato dai santi Martino di Tours e Pietro Vincioli alla sua destra e Sebastiano e Biagio alla sua sinistra, mentre al di sopra del patrono, nella cimasa \u00e8 raffigurata la Vergine Maria. Due trittici dello stesso stile, eseguiti come il pentastico absidale da Ludovico Caselli tra il 1890 e il 1891, si trovano addossati alle pareti laterali della navata.\nL'attuale pavimentazione \u00e8 il frutto del restauro terminato nel 2008 che ha sostituito il lastricato originale con piastrelle rosate di fattura moderna.\nTradizioni popolari.\nIn occasione della festa patronale che cade il 29 gennaio, ha luogo da secoli la \"luminaria\": una processione con torce e candele alla quale partecipano le autorit\u00e0 civili e religiose, che parte alle 17:00 del 28 gennaio da Palazzo dei Priori e raggiunge la basilica di san Costanzo. Nella giornata del 29, invece, ha luogo la tradizionale Festa di San Costanzo una mostra mercato lungo il Borgo XX Giugno, ed ha luogo la degustazione del \"torcolo\" di san Costanzo, dolce tipico della ricorrenza.\nLa tradizione popolare racconta che ogni anno, durante la festa di San Costanzo, le ragazze nubili andavano nella chiesa di San Costanzo per chiedergli se si sarebbero sposate entro l'anno recitando il ritornello: \u201cSan Costanzo dall\u2019occhio adorno, famme l\u2019occhietto senn\u00f2 non ce artorno\u201d, il responso del santo (statua di legno scomparsa) era quasi sempre \u201cl'occhiolino\u201d: cio\u00e8, che di certo, ci sarebbero state le nozze, e ritornavano alle loro case con infilato al braccio il tradizionale torcolo donato dal fidanzato. "}
{"id": "3327533", "revid": "767487", "url": "https://it.wikipedia.org/wiki?curid=3327533", "title": "Steuerlos", "text": "Steuerlos \u00e8 un film muto tedesco del 1924 diretto da Gennaro Righelli.\nDistribuzione.\nIl film, della lunghezza di sei bobine, il 4 febbraio 1924 ottenne in Germania il visto di censura O.B.00008 con divieto di visione per i minori. Il 14 aprile 1924 fu presentato in prima a Berlino, all'Ufa-Pavillon am Nollendorfplatz."}
{"id": "3327534", "revid": "729019", "url": "https://it.wikipedia.org/wiki?curid=3327534", "title": "Vittoria Caldoni", "text": "Biografia.\nVittoria Candida Rosa era figlia di un vignaiolo di Albano, sesta di nove figli, (sei femmine e tre maschi). Intorno ai quindici anni di et\u00e0 venne scoperta per la sua bellezza. Divenne nota in tutta Europa, posando per i pi\u00f9 noti pittori degli anni '20 e '30 dell'Ottocento incarnando l'ideale della bellezza popolare italica. Fu scoperta da un pittore dilettante, Augusto Kestner, segretario dell'ambasciata di Hannover a Roma. Aveva trascorso un'estate ad Albano e incontrata casualmente Vittoria, era rimasto colpito dalla sua bellezza, dalla purezza e dalla nobilt\u00e0 dei suoi tratti, dai suoi occhi che sembravano incarnare l'ideale di bellezza classica: \"una bellezza - scrisse - cos\u00ec perfetta come non se n'\u00e8 vista dagli albori dell'umanit\u00e0\". Kestner dedic\u00f2 a Vittoria un capitolo dei suoi Studi romani: Vittoria, la bella vignaiola di Albano. Invece su commissione dell'allora principe ereditario di Baviera Ludwig, nel 1821 Johann Friedrich Overbeck la raffigur\u00f2 in un dipinto a olio, seduta in un campo di grano, sotto un albero, in un momento di riposo e di raccoglimento: un'allegoria dell'estate e dell'autunno. Anche Franz Ludwig Catel (1778-1856) le dedic\u00f2 un ritratto a olio: la \"bella vignaiola\" \u00e8 raffigurata in costume di Albano, sullo sfondo di un bosco, il volto dall'espressione raccolta illuminato dal candore abbagliante del fazzoletto che si incrocia sul petto e di quello posato sul capo. A questo punto la notoriet\u00e0 della fanciulla era tale che nell'agosto 1828 Kestner mand\u00f2 a Goethe il suo ritratto di Vittoria, ricevendo dal vecchio scrittore lodi e ringraziamenti.\nQuello che molto colpiva di Vittoria, fu il fatto che si era rivelata una donna diversa dalle altre, posava per questi artisti sotto gli occhi vigili della madre, non posava mai nuda e non accettava doni o compensi per le sue sedute. L'incantevole spontaneit\u00e0 e la modestia della giovane donna sembravano non risentire dell'improvvisa e meritata celebrit\u00e0. Di lei Kestner scrisse: \"Vittoria rimase sempre la stessa, senza mai darsi delle arie\". Diceva che la sua bellezza era un caso fortuito che la vita pu\u00f2 regalare. L'eccezionale interesse per Vittoria si sarebbe propagato ancora nel tempo contribuendo a diffondere per l'Europa la sua fama di bellezza perfetta.\nLa Caldoni fu ritratta anche da altri famosi artisti che soggiornarono a Roma al tempo del \"Grand Tour\", come Horace Vernet, August Heinrich Riedel, Heinrich Maria von Hess, Julius Schnorr von Carolsfeld e Franz Ittenbach che in uno dei suoi viaggi sost\u00f2 a Formia e in quel periodo ritrasse una popolana con la tipica acconciatura delle donne della zona, con lo sfondo idilliaco della costa tirrenica. \"Ragazza romana\" fu il titolo che Ittenbach diede al ritratto di Vittoria. Fece da modella anche a scultori come Bertel Thorvaldsen, Johann Gottfried Schadow e Pietro Tenerani. La Caldoni fu protagonista di una cinquantina di opere, tra disegni, quadri e sculture.\nNel 1830, a venticinque anni, Vittoria conobbe due giovani e sconosciuti pittori russi: Aleks\u00e0ndr Ivanov e Grigorij L\u00e0pcenko. I due avevano da poco lasciato Pietroburgo e insieme avevano intrapreso il viaggio fino a Roma. Aleks\u00e0ndr Ivanov fu uno dei grandi maestri della pittura russa della prima met\u00e0 dell'Ottocento, venne a Roma con una borsa di studio della Societ\u00e0 di Incoraggiamento degli Artisti. L\u00e0pcenko viaggi\u00f2 a spese del conte Micha\u00ecl Voronc\u00f2v, rampollo di un illustre e antico casato.\nI due pittori capitarono ad Albano dove presero in affitto una camera proprio in \"casa Caldoni\". Vittoria familiarizz\u00f2 subito con i due giovani russi, pi\u00f9 semplici e alla mano dei loro colleghi tedeschi. La giovane donna non era gi\u00e0 pi\u00f9 la timida adolescente che ancora nel 1822 nutriva \"un'assoluta repulsione ad allacciare nuove conoscenze con i pittori\", inizi\u00f2 cos\u00ec Vittoria a posare per entrambi gli artisti ed tutti e due si innamorarono di lei. Quindi non solo l'allegro ed estroverso L\u00e0pcenko, ma anche lo schivo e riservato Ivanov, entrambi nutrivano per lei una devozione che andava oltre l'interesse artistico.\nAppena giunto a Roma, L\u00e0pcenko aveva deciso di cimentarsi in un soggetto tradizionale delle arti figurative, l'episodio veterotestamentario di Susanna e i vecchioni. La sua Susanna sorpresa dai vecchioni aveva il volto bellissimo di Vittoria. Nel grande quadro, Susanna appariva bellissima e conturbante, sedeva in una posa artificiosa da modella, mentre il tessuto del drappo che teneva in mano e le foglie degli arbusti dietro di lei sembravano intagliati. Dell'esistenza di questo ritratto abbiamo notizia dall'ammirato giudizio di Aleks\u00e0ndr Ivanov: \"Egli ora ha [...] fatto il ritratto alla prima bellezza del luogo: fare questo ritratto, a mio giudizio, \u00e8 pi\u00f9 difficile che non dipingere un quadro come Susanna. Questo \u00e8 il ritratto della donna pi\u00f9 bella d'Italia!\" Anche Aleks\u00e0ndr Ivanov stava lavorando su Vittoria, \"incaston\u00f2\" i lineamenti di Vittoria in una composizione: il quadro Apollo, Giacinto e Ciparisso intenti alla musica e al canto. Vittoria prest\u00f2 i suoi grandi occhi neri e il collo slanciato alla figura dell'adolescente Ciparisso. Ivanov raffigur\u00f2 Ciparisso con lo sguardo timidamente abbassato.\nIntanto grande importanza andava assumendo Albano agli occhi dei viaggiatori stranieri: Albano divenne anch'essa, come tutta l'Italia, meta di un fitto pellegrinaggio artistico, tappa canonica del Gran Tour, dove reminiscenze storiche, godimento estetico, colore locale si mescolavano anche a un'ottima cucina a prezzi assai modesti. Ad Albano in questo momento erano di casa nobili, sovrani, pittori. Vi si affacciavano volentieri i letterati, memori di ci\u00f2 che ne avevano scritto de Brosses, Goethe, Stendhal, Turgenev.\nVittoria non aveva pi\u00f9 timori a ricambiare apertamente l'amore di L\u00e0pcenko e quando la storia d'amore divenne nota nell'ambiente artistico romano, gener\u00f2 molta sorpresa. Fino ad allora Vittoria non si era mai interessata agli artisti per i quali aveva posato e il suo comportamento non aveva mai dato pretesto ad alcun pettegolezzo. Attorno al 1833 L\u00e0pcenko, manifest\u00f2 i sintomi di una gravissima malattia che doveva in seguito condurre il pittore alla cecit\u00e0. Nonostante la malattia, Lapcenko continu\u00f2 a lavorare, sia pur con grande fatica. Dipinse il quadro Contadina romana con un paniere in testa, nel quale seppe dare grande luce al volto di Vittoria e in modo tale che tutto sembrava essere vivo e in movimento. Il quadro venne esposto a Roma in una mostra organizzata all'inizio del 1839 dalla colonia degli artisti russi in occasione di una visita dello zarevic Aleks\u00e0ndr Nikol\u00e0evic, il futuro Alessandro II. Il dipinto fu molto apprezzato dal principe ereditario e, come ebbe a scrivere l'autore, \"fu acquistato da Sua Altezza a un prezzo generoso\". Affettuoso e umano com'era, l'amico Ivanov si prodig\u00f2 con ogni mezzo per lo sfortunato collega: nella primavera del 1834 gli fece avere ad Albano un paio di occhiali, poi in autunno lo accompagn\u00f2 a Napoli per alcune terapie e infine lo affid\u00f2 ad un medico che lo avrebbe tenuto in cura fino al suo ritorno in patria.\nMalgrado gli sforzi L\u00e0pcenko stava male. A Napoli,lontano da Vittoria, minacciava di farla finita con la vita. Vittoria ricambiava come poteva le sue attenzioni. Ivanov fu vicino a entrambi con affetto fraterno. L'amore di L\u00e0pcenko per Vittoria non intacc\u00f2 affatto il rapporto di profonda amicizia che legava i due artisti e Lapcenko sarebbe rimasto per molto tempo l'unico vero amico di Ivanov. Dopo essersi inutilmente sottoposto ai bagni termali ad Ischia, L\u00e0pcenko torn\u00f2 ad Albano, a casa Caldoni. Le sue condizioni, fisiche e morali, peggioravano. Non avrebbe pi\u00f9 potuto fare il pittore.\nLe precarie condizioni di salute di Grigorij costituirono probabilmente la causa per cui il fidanzamento si era prolungato per anni. Ma i due giovani infine si sposarono il 29 settembre 1839, ma non ad Albano. Il mito della \"bella vignaiola\" mal si conciliava con un esito cos\u00ec infelice della sua giovinezza: il matrimonio con un artista gi\u00e0 finito, a causa della cecit\u00e0. Gli sposi si trasferirono allora in Russia, L\u00e0pcenko ottenne il titolo di accademico che poteva agevolarlo nel lavoro e nel mantenimento della famiglia. Nell'ottobre 1843 la vista di L\u00e0pcenko era un po' migliorata ma non poteva ancora dipingere. Intanto l'amico Voronc\u00f2v decise di aiutare il suo vecchio pupillo: negli anni Quaranta diede a Grigorij, per salvarlo dall'indigenza, l'incarico di soprintendente in una delle sue tenute. Probabilmente i L\u00e0pcenko ebbero due bambini, ma ne sopravvisse solamente uno: Serg\u00e8j Grig\u00f2r'evic.\nNel 1848 a Roma era scoppiata la rivoluzione: la situazione politica ed economica era incerta e precaria. In una lettera del 1848-49 Ivanov scriveva a Vittoria: \"I tempi sono diventati molto calamitosi\" e le narrava le tribolazioni dei familiari: la madre era ammalata e affamata, nel generale disagio seguito alla fallita rivoluzione del 1848, si era inserita anche la carestia e l'indigenza aveva costretto Cencio (fratello di Vittoria) a vendere met\u00e0 della vigna a un marchigiano. Il pittore aiutava in denaro i due poveri amici.\nSe i L\u00e0pcenko avevano raggiunto la tranquillit\u00e0 economica, non avevano raggiunta quella residenziale. Tutte le fonti concordano sul fatto che in quegli anni i L\u00e0pcenko vissero in Ucraina, non si sa esattamente dove. Da una lettera ai Caldoni del 1851 veniamo a sapere che Vittoria e Grigorij stavano bene e che il figlio frequentava gi\u00e0 il ginnasio.\nGli anni Cinquanta furono, per Vittoria e il marito, anni di lutti. Nel 1854 mor\u00ec, a ottantadue anni, la madre di Vittoria. Nel 1856 fu la volta di Cencio. Ancor pi\u00f9 grave per la famiglia fu la morte di Voronc\u00f2v, il fedele mecenate di Grigorij, avvenuta anch'essa nel 1856. Due anni dopo, nel 1858, mor\u00ec anche Ivanov, di colera, poco dopo essere tornato a Pietroburgo.\nCon la scomparsa di Ivanov le notizie sulla vita dei Lapcenko diventano ancora pi\u00f9 scarne. Nel 1866 da Mozyr', citt\u00e0 bielorussa del governatorato di Minsk, L\u00e0pcenko mand\u00f2 all'Accademia delle Arti il quadro La risurrezione di Cristo, per averne un giudizio. L'opera, assai debole, mostrava chiaramente i segni della malattia fisica dell'autore. Nel 1867 L\u00e0pcenko richiese all'Accademia delle Arti un sussidio di settantacinque rubli che gli venne accordato l'anno successivo su decreto del Ministero della Corte Imperiale in considerazione della sua \"povert\u00e0 e malattia\". I due intanto avevano deciso di trasferirsi a Dinaburg per raggiungere il figlio che insegnava nel liceo cittadino e che sarebbe rimasto il loro unico sostegno.\nVittoria era ancora in vita nel settembre 1872, perch\u00e9 alcune foto la ritraggono in et\u00e0 avanzata: una bella donna anziana, dai lineamenti nobili e fini, la capigliatura ancora scura con la consueta scriminatura centrale. In Russia era chiamata Viktoria Antonovna. Grigorij Ignat'evic si spense, nel 1876, a Pietroburgo all'et\u00e0 di settantacinque anni, povero, cieco, ma tra gli affetti pi\u00f9 cari. Su Vittoria scende il silenzio: umile moglie di un pittore dimenticato e in miseria, piomba nel buio della storia. L'unica cosa certa \u00e8 che non torn\u00f2 a morire ad Albano Laziale.\nArtisti.\nTra gli artisti noti che hanno impegnato come modella Vittoria Caldoni, si possono citare:"}
{"id": "3327536", "revid": "729019", "url": "https://it.wikipedia.org/wiki?curid=3327536", "title": "Daniel Tyler", "text": "Biografia.\nDaniel Tyler nasce a Brooklyn nel Connecticut da un combattente per la Rivoluzione Americana. Dopo il diploma all'accademia militare conseguito nel 1819 viene mandato di stanza nel Connecticut fino al 1824. Nel 1840 viene nominato Presidente della Norwich and Worcester Railroad e nel 1845 della Macon and Western Railroad. Tyler si sposa nel 1834 con Emily Lee ed insieme hanno quattro figli: Mary nata nel 1841, Edmund nato nel 1838, Augustus Cleveland Tyler (1851- 1908) e Gertrude Elizabeth Tyler (1836 - 1896) che diventer\u00e0 la madre di Edith Roosevelt. Allo scoppio della Guerra di Secessione Americana viene nominato colonnello e messo a capo del Primo battaglione di volontari del Connecticut e prende parte alla Prima battaglia di Bull Run combattuta fra il 18 ed il 21 luglio del 1861. Nel marzo del 1862 viene promosso brigadier generale e con i suoi uomini viene trasferito nel Mississippi dove partecipa all'assedio della citt\u00e0 di Corynth. L'anno successivo \u00e8 mandato ad Harper's Ferry per proteggere il presidio della citt\u00e0. Circa un anno prima della fine della guerra, poco dopo la morte della moglie, il 6 aprile 1864 rassegna le proprie dimissioni dall'esercito e si ritira a vita privata. Passati alcuni anni in Europa si trasferisce in Alabama nella citt\u00e0 di Anniston dove fonda un'acciaieria nel 1872.\nDieci anni dopo muore e viene sepolto al cimitero locale."}
{"id": "3327538", "revid": "1745361", "url": "https://it.wikipedia.org/wiki?curid=3327538", "title": "Incontro", "text": ""}
{"id": "3327540", "revid": "38179274", "url": "https://it.wikipedia.org/wiki?curid=3327540", "title": "Vicar\u00eca", "text": ""}
{"id": "3327546", "revid": "765341", "url": "https://it.wikipedia.org/wiki?curid=3327546", "title": "Triangolo dei muscoli rotondi", "text": "Il triangolo dei muscoli rotondi \u00e8 uno spazio triangolare a vertice mediale e base laterale, presente nella regione posteriore della spalla e compreso tra il margine superiore del muscolo grande rotondo, il margine inferiore del muscolo piccolo rotondo e l'omero.\nQuesto spazio \u00e8 diviso in due parti dal capo lungo del muscolo tricipite brachiale, che decorre, dall'alto verso il basso, anteriormente al piccolo rotondo e posteriormente al grande rotondo.\nSpazio omotricipitale.\nLa parte mediale si chiama spazio omotricipitale ed \u00e8 delimitato lateralmente dal capo lungo del tricipite brachiale, superomedialmente dal piccolo rotondo e inferomedialmente dal grande rotondo. In vivo d\u00e0 passaggio all\"'arteria circonflessa della scapola\".\nSpazio omerotricipitale o Quadrilatero di Velpeau.\nLa parte laterale si chiama spazio omerotricipitale o quadrilatero del Velpeau ed \u00e8 delimitato lateralmente dall'omero, medialmente dal capo lungo del tricipite brachiale, superiormente dal piccolo rotondo e inferiormente dal grande rotondo. Nel vivente d\u00e0 passaggio all\u2019arteria circonflessa posteriore dell'omero e al \"nervo ascellare\"."}
{"id": "3327548", "revid": "767487", "url": "https://it.wikipedia.org/wiki?curid=3327548", "title": "Oriente (film 1924)", "text": "Oriente (\"Orient\") \u00e8 un film muto tedesco del 1924 diretto da Gennaro Righelli.\nProduzione.\nIl film fu prodotto dalla Trianon-Film GmbH di Berlino.\nDistribuzione.\nCon il visto di censura del 15 ottobre 1924, il film fu distribuito in Germania dalla Trianon-Film GmbH che lo fece uscire in prima a Berlino il 17 ottobre 1924 con il titolo originale \"Orient - Die Tochter der W\u00fcste\" o, pi\u00f9 brevemente, come \"Orient\". In Finlandia, la pellicola arriv\u00f2 sul mercato il 29 marzo 1925, mentre in Portogallo usc\u00ec quasi due anni pi\u00f9 tardi, il 17 gennaio 1927."}
{"id": "3327549", "revid": "1310927", "url": "https://it.wikipedia.org/wiki?curid=3327549", "title": "Aziz Ibragimov", "text": ""}
{"id": "3327550", "revid": "3115", "url": "https://it.wikipedia.org/wiki?curid=3327550", "title": "Alashkert", "text": "Alashkert (in armeno \u0531\u056c\u0561\u0577\u056f\u0565\u0580\u057f, anche chiamato \"Sovetakan\"/\"\u054d\u0578\u057e\u0565\u057f\u0561\u056f\u0561\u0576\"; fino al 1935 \"Kyarimarkh\" e \"Karim-Arkh\") \u00e8 un comune dell'Armenia di 1765 abitanti (2010) della provincia di Armavir."}
{"id": "3327555", "revid": "114325", "url": "https://it.wikipedia.org/wiki?curid=3327555", "title": "Sovetakan", "text": ""}
{"id": "3327558", "revid": "114325", "url": "https://it.wikipedia.org/wiki?curid=3327558", "title": "Kyarimarkh", "text": ""}
{"id": "3327560", "revid": "114325", "url": "https://it.wikipedia.org/wiki?curid=3327560", "title": "Karim-Arkh", "text": ""}
{"id": "3327563", "revid": "114481087", "url": "https://it.wikipedia.org/wiki?curid=3327563", "title": "Giovanni Battista Rampoldi", "text": "Biografia.\nRampoldi fu una figura isolata, che oper\u00f2 al di fuori dell'ambiente accademico: l'attivit\u00e0 da cui traeva sostentamento consisteva in un impiego alle dogane di Milano, dove occupava una posizione lavorativa di medio livello. Per motivi non chiari legati al suo lavoro, ebbe modo, tuttavia, tra il 1780 e il 1790, di compiere diversi viaggi in Africa e in Oriente (Turchia, Siria, Egitto, Nordafrica), che gli diedero la possibilit\u00e0 di apprendere l'arabo, sebbene in modo approssimativo, e di maturare la conoscenza del mondo musulmano.\n\"Annali musulmani\".\nIl suo magnum opus \u00e8 costituito dai dodici volumi degli \"Annali musulmani\", pubblicati tra il 1822 e il 1826. Si tratta di un'opera di impostazione essenzialmente compilativa, che, nei contenuti, dipende in misura notevole da opere di studiosi europei, in particolare dagli articoli contenuti nella \"Biblioth\u00e8que Orientale\", opera di Barth\u00e9lemy d'Herbelot de Molainville compilata in forma di dizionario.\nNonostante la loro natura compilativa, gli \"Annali\" costituiscono un lavoro importante: Rampoldi, nell'intento di \u00abraccogliere in un corpus storico e cronachistico le pi\u00f9 antiche memorie del mondo musulmano\u00bb si rese autore del \u00abprimo tentativo di un'ampia storia degli stati islamici\u00bb. Altra caratteristica pregevole dell'opera \u00e8 l'assenza, in pieno spirito illuminista, di ogni pregiudizio nei confronti del mondo musulmano, sebbene l'autore, nel confrontare l'impero califfale islamico con l'impero romano, accordi una personale preferenza a quest'ultimo, una predilezione per\u00f2, basata solo sulla ragion politica, pi\u00f9 illuminista rispetto alla ragione religiosa.\nTuttavia, l'opera di Rampoldi, isolata dai circuiti di formazione e trasmissione del sapere accademico, non ebbe alcuna influenza sull'orientalismo italiano dell'epoca. Allo stato attuale, una delle difficolt\u00e0 che si incontra nell'utilizzo della sua compilazione risiede nell'uso che egli fa delle fonti, che si traduce spesso nella problematicit\u00e0 nel dirimere la provenienza delle numerose citazioni di autori, laddove si voglia discernere le informazioni di prima mano da quelle che rimandano a opere di altri autori europei.\nAltre opere.\nScrisse anche una biografia di Maometto, pubblicata a Milano nel 1823.\nFu anche un prolifico scrittore di opere compilative su argomenti di indole molto disparata: la sua vena di autore poligrafo si espresse in opere geografiche, corografiche, educative, storiche, ecc. Tra esse vi fu una \"Corografia dell'Italia\", pubblicata in tre volumi nel 1831-1833, e delle opere enciclopediche destinate all'educazione dei giovani e degli adulti."}
{"id": "3327566", "revid": "319329", "url": "https://it.wikipedia.org/wiki?curid=3327566", "title": "Supermercati Brianzoli-Allegro-W\u00fcrstel Ciao", "text": ""}
{"id": "3327567", "revid": "767487", "url": "https://it.wikipedia.org/wiki?curid=3327567", "title": "Flemming J\u00f8rgensen", "text": "Biografia.\nNegli ultimi anni ha pubblicato anche degli album da solista, l'ultimo dei quali \u00e8 stato \"T\u00e6t p\u00e5\", del 2010. Bamse ha fatto parte dello scenario musicale danese per pi\u00f9 di 35 anni e ha venduto oltre tre milioni e mezzo di copie.\nJ\u00f8rgensen ha occasionalmente lavorato come attore e nel 1986 ha ricevuto un Premi Robert 1986 per il miglior attore non protagonista dell'anno nel film \"Ofelia kommer til byen\".\nIl cantante \u00e8 scomparso un mese prima del suo 64\u00ba compleanno durante le prime ore del 2011 per un arresto cardiaco a Eg\u00e5, un sobborgo di \u00c5rhus."}
{"id": "3327568", "revid": "319329", "url": "https://it.wikipedia.org/wiki?curid=3327568", "title": "Mareno-Wilier Triestina", "text": ""}
{"id": "3327571", "revid": "767487", "url": "https://it.wikipedia.org/wiki?curid=3327571", "title": "Una moglie e... due mariti", "text": "Una moglie e... due mariti (\"Die Puppenk\u00f6nigin\") \u00e8 un film muto tedesco del 1924 diretto da Gennaro Righelli."}
{"id": "3327577", "revid": "1396213", "url": "https://it.wikipedia.org/wiki?curid=3327577", "title": "Film d'animazione con maggiori incassi nella storia del cinema", "text": "Questa classifica \u00e8 stilata in base al box office mondiale, che usa come moneta il dollaro statunitense. Gli incassi sono ricavati dalla banca dati di Box Office Mojo, sito di riferimento del settore. Caratteristiche fondamentali di tale classifica sono:\nQuindi potrebbe essere molto diversa da una classifica stilata in base all'effettivo numero dei biglietti venduti. Questo spiega il fatto che solo un film precedente al 2000 \u00e8 presente nei primi 30 (\"Il re leone\"); ci\u00f2 \u00e8 spiegato, oltre ai motivi suddetti, dall'enorme crescita dei mercati asiatici nell'ultimo decennio, soprattutto Cina e Corea del Sud.\nNel 2019 \u00e8 uscita la versione in computer grafica del classico Disney del 1994 \"Il re leone\". A causa della particolare e innovativa tecnica di realizzazione, si \u00e8 discusso se dovesse essere considerato un film di animazione a tutti gli effetti (in tal caso si troverebbe al primo posto in questa classifica) o un vero e proprio \"live action\". La diatriba si \u00e8 risolta in quanto la pellicola in questione contiene all'interno un'immagine realistica seppur di breve durata.\nClassifica dei film con maggiori incassi.\nQui sottostante \u00e8 presente la classifica dei 30 film d'animazione con i maggiori incassi mondiali. La classifica \u00e8 aggiornata al 23 gennaio 2022."}
{"id": "3327580", "revid": "1543377", "url": "https://it.wikipedia.org/wiki?curid=3327580", "title": "Minimalismo biblico", "text": "L'espressione Minimalismo biblico (noto anche come Scuola di Copenaghen) si riferisce alla tendenza nell'ambito dell'esegesi biblica che sottolinea con vigore il primato dell'archeologia nel ricostruire una credibile storia dell'Israele storico.\nCaratteristiche.\nQuesta scuola di pensiero esegetico si manifest\u00f2 alla fine degli anni sessanta del XX secolo, come risposta al bisogno di mettere in evidenza le crescenti contraddizioni tra i ritrovamenti dell'archeologia siro-palestinese e la versione biblica della storia:\n\"Per decenni ... gli studiosi hanno interpretato l'archeologia alla luce di ci\u00f2 che la Bibbia afferma ... dando per assodato che ci\u00f2 che la Bibbia dice era veritiero, non sotto il profilo morale e religioso, ma sotto quello storico e scientifico. Cos\u00ec, come un vecchio archeologo del XIX secolo, voi potrete prendere la vostra Bibbia e aspettarvi di trovare l'Arca di No\u00e8 da qualche parte sulla vetta del monte Ararat in Turchia, proprio come afferma la Bibbia; o di fare scavi a Gerusalemme e trovare i resti del palazzo di Re David e di Salomone\".\nSecondo la Scuola di Copenaghen, storicizzando il testo biblico, il tradizionale approccio agli studi biblici ha creato un falso \"Israele\" che fallisce nel collocare in un contesto archeologico assodato dell'Et\u00e0 del Ferro (e ancor pi\u00f9 in quella del Bronzo) la Siria e la Palestina.\nLa narrazione storica biblica, come vista dal Minimalismo, \u00e8 di fatto pi\u00f9 paragonabile al \"Giulio Cesare\" di Shakespeare: il racconto \u00e8 basato su una storia reale ma esso non \u00e8 stato scritto col fine di raccontare quella storia, ma per finalit\u00e0 teologiche.\nNel riconoscere che la narrazione storica della Bibbia \u00e8 letteratura (\"story\") anzich\u00e9 storia (\"history\"), con una trama, un insieme di caratteri e un tema teologico che riguardi la natura del Patto biblico tra il popolo d'Israele e il suo Dio, il Minimalismo tratta l'\"Israele biblico\" come un fenomeno letterario piuttosto che come un'oggettiva realt\u00e0.\nLe ipotesi di lavoro degli studiosi che condividono con decisione le tesi del Minimalismo sostengono la natura \"letteraria\" e fittizia sia dell'epopea dei Patriarchi (che sono di fatto eroi eponimi), sia la narrazione della conquista di Canaan (della quale non esiste alcuna evidenza archeologica: gli habpiru/ebrei sono quindi uno sviluppo indigeno della popolazione cananea, con la quale condividono lingua, cultura materiale e inizialmente anche il Pantheon), sia la storia dell'impero dell'epoca di David e di Salomone (del quale non solo non esiste nessuna evidenza archeologica, ma che la Bibbia situa in un periodo storico in cui, a causa di vicende climatiche sfavorevoli, l'altipiano di Giuda poteva sostentare al massimo alcune migliaia di persone e Gerusalemme era solo \"un villaggio\").\nLa scuola afferma per contro che pochi libri relativi alla Bibbia ebraica datano a prima del IV secolo a.C. (e molti sono addirittura pi\u00f9 tardi), sottolineando come i manoscritti ebraici pi\u00f9 antichi che possediamo (quelli del Qumran) ci mostrano un testo ancora \"aperto\" e non codificato ancora nel secolo I a.C. Dunque la redazione della Bibbia quale la conosciamo oggi pu\u00f2 essere avvenuta solo nel periodo ellenistico, del quale ha proiettato le preoccupazioni sul lontano passato.\nPer esempio, la creazione letteraria della Monarchia davidica utilizz\u00f2 i tratti della monarchia asmonaica (inclusa l'estensione territoriale del suo dominio e l'aspirazione all'unificazione sotto un'unica religione di tutte le popolazioni sottomesse) allo scopo di presentarla non come un'usurpazione, quale essa fu storicamente, ma come la restaurazione d'un periodo glorioso e mitico della nazione. In altre parole, come un ritorno al passato anzich\u00e9 una rottura con esso.\nI principali studiosi di questa scuola di pensiero (anche se essi non si considerano necessariamente parte di un movimento realmente strutturato) includono Thomas L. Thompson, Keith Whitelam, Niels Peter Lemche e Philip R. Davies.\nDibattito.\nPer pura comodit\u00e0 si usa comunemente il termine di \"massimalisti\" (bench\u00e9 non costituiscano una vera e propria \"scuola\") per definire complessivamente gli studiosi che rifiutano le posizioni della \"Scuola di Copenaghen\", trattando la Bibbia come un testo storico affidabile ogni qualvolta essa non sia espressamente contraddetta dalle scoperte archeologiche. Il nome pi\u00f9 noto di questa tendenza \u00e8 quello di William Foxwell Albright.\nEsistono infine studiosi che accettano in parte la ricostruzione storica della \"scuola minimalista\" (compresa la negazione della conquista di Canaan e dell'impero salomonico), ma che datano la composizione della Bibbia tra il VII secolo a.C. e il V, e comunque precedente all'ellenismo, con ci\u00f2 riconoscendole importanza come documento storico almeno per il periodo dal VII secolo a.C. in poi. L'esponente pi\u00f9 noto di questa tendenza \u00e8 l'archeologo israeliano Israel Finkelstein e, tra gli italiani, il semitista Giovanni Garbini."}
{"id": "3327585", "revid": "22475", "url": "https://it.wikipedia.org/wiki?curid=3327585", "title": "Gwendolyn Pates", "text": "Biografia.\nNata nel 1891 nel Texas, a Dallas, Gwendolyn Pates esord\u00ec nel cinema nel 1911 con \"A Close Call,\" un cortometraggio prodotto dalla Path\u00e9 Fr\u00e8res.\nNella sua carriera, durata tre anni (dal 1911 al 1914), prese parte a oltre una quarantina di pellicole."}
{"id": "3327586", "revid": "767487", "url": "https://it.wikipedia.org/wiki?curid=3327586", "title": "Gli esiliati del Volga", "text": "Gli esiliati del Volga (\"Heimweh\") \u00e8 un film muto tedesco del 1927 diretto da Gennaro Righelli."}
{"id": "3327587", "revid": "599013", "url": "https://it.wikipedia.org/wiki?curid=3327587", "title": "Luk\u00e1\u0161 Hartig", "text": "Carriera.\nHa giocato nella prima divisione ceca, in quella slovacca ed in quella russa."}
{"id": "3327588", "revid": "339392", "url": "https://it.wikipedia.org/wiki?curid=3327588", "title": "Al Baradei", "text": ""}
{"id": "3327590", "revid": "339392", "url": "https://it.wikipedia.org/wiki?curid=3327590", "title": "El Baradei", "text": ""}
{"id": "3327593", "revid": "490801", "url": "https://it.wikipedia.org/wiki?curid=3327593", "title": "Tot\u00f2 Di Natale", "text": ""}
{"id": "3327595", "revid": "729019", "url": "https://it.wikipedia.org/wiki?curid=3327595", "title": "Cessna 180", "text": "Il Cessna 180 \u00e8 un monomotore da turismo e da trasporto utility ad ala alta sviluppato dall'azienda aeronautica statunitense Cessna Aircraft nei primi anni cinquanta.\nProdotto dal 1953 al 1981 in numerose versioni da trasporto per 4-6 passeggeri che si succedettero nel tempo, sebbene questo modello non sia pi\u00f9 in produzione, sono ancora molti i Cessna 180 ancora utilizzati da privati o da agenzie di turismo.\nStoria del progetto.\nCessna svilupp\u00f2 il pi\u00f9 pesante e potente 180 per creare un'alternativa al Cessna 170. Il 180 \u00e8 spesso chiamato Skywagon. \nConsiderando tutte le versioni, sono stati prodotti in totale 6.139 esemplari del 180.\nTecnica.\nLa struttura del 180 \u00e8 interamente metallica, costruita in lega di alluminio. La struttura della fusoliera \u00e8 a semi-monoscocca, con i pannelli esterni rivettati ai longheroni. Anche le ali, rinforzate con puntoni, sono costituite da pannelli esterni rivettati ai longheroni e alle centine.\nIl carrello d'atterraggio \u00e8 convenzionale: all'anteriore una barra di acciaio elastico collegata alla ruota; al posteriore un ruotino orientabile montato su tubo rastremato.\nGli esemplari prodotti tra il 1953 e il 1981 erano dotati di due soli finestrini laterali, mentre gli esemplari successivi presentavano tre finestrini, poich\u00e9 utilizzavano la stessa fusoliera del 185. A tutti i modelli di Cessna 180 sono applicabili sci per l'atterraggio sulla neve o galleggianti per l'uso del 180 come idrovolante.\nUtilizzatori.\nCivili.\nIl Cessna 180 \u00e8 utilizzato da civili, compagnie turistiche e piccole-medie aziende.\nMilitari.\n19 Cessna 180 furono in servizio nell'Australian Army e nella RAAF dal 1959 al 1974."}
{"id": "3327596", "revid": "767487", "url": "https://it.wikipedia.org/wiki?curid=3327596", "title": "Il padrone del mondo (film 1927)", "text": "Il padrone del mondo (\"Der Meister der Welt\") \u00e8 un film muto tedesco del 1927 diretto da Gennaro Righelli.\nProduzione.\nIl film fu prodotto dalla Greenbaum-Film di Berlino.\nDistribuzione.\nDistribuito dalla Filmhaus Bruckmann, in Germania il film fu presentato in prima il 22 marzo 1927."}
{"id": "3327605", "revid": "38181021", "url": "https://it.wikipedia.org/wiki?curid=3327605", "title": "Demagogismo", "text": ""}
{"id": "3327606", "revid": "306856", "url": "https://it.wikipedia.org/wiki?curid=3327606", "title": "Melag", "text": ""}
{"id": "3327607", "revid": "154893", "url": "https://it.wikipedia.org/wiki?curid=3327607", "title": "Minicd", "text": ""}
{"id": "3327608", "revid": "154893", "url": "https://it.wikipedia.org/wiki?curid=3327608", "title": "MiniCD", "text": ""}
{"id": "3327609", "revid": "154893", "url": "https://it.wikipedia.org/wiki?curid=3327609", "title": "Mini-CD", "text": ""}
{"id": "3327610", "revid": "767487", "url": "https://it.wikipedia.org/wiki?curid=3327610", "title": "Il dominio delle tenebre", "text": "Il dominio delle tenebre (\"Svengali\") \u00e8 un film muto tedesco del 1927 diretto da Gennaro Righelli.\nProduzione.\nIl film fu prodotto dalla Terra-Filmkunst.\nDistribuzione.\nDistribuito in Germania e in Austria dalla Terra-Filmverleih, il film fu presentato all'Atrium di Berlino il 7 settembre 1927."}
{"id": "3327611", "revid": "306856", "url": "https://it.wikipedia.org/wiki?curid=3327611", "title": "Seis am Schlern", "text": ""}
{"id": "3327612", "revid": "767487", "url": "https://it.wikipedia.org/wiki?curid=3327612", "title": "Martin Ne\u0161por", "text": ""}
{"id": "3327613", "revid": "306856", "url": "https://it.wikipedia.org/wiki?curid=3327613", "title": "Sulden", "text": ""}
{"id": "3327614", "revid": "729019", "url": "https://it.wikipedia.org/wiki?curid=3327614", "title": "Pallavolo femminile ai X Giochi dei piccoli stati d'Europa", "text": "L'VIII campionato di pallavolo femminile ai Giochi dei piccoli stati d'Europa si \u00e8 svolto dal 3 al 7 giugno 2003 a Cospicua, a Malta, durante i X Giochi dei piccoli stati d'Europa. Al torneo hanno partecipato 6 squadre nazionali europee di stati con meno di un milione di abitanti e la vittoria finale \u00e8 andata per la quinta volta a Cipro."}
{"id": "3327617", "revid": "319329", "url": "https://it.wikipedia.org/wiki?curid=3327617", "title": "Gatorade-Bianchi", "text": ""}
{"id": "3327619", "revid": "767487", "url": "https://it.wikipedia.org/wiki?curid=3327619", "title": "Polti-Vaporetto", "text": ""}
{"id": "3327623", "revid": "306856", "url": "https://it.wikipedia.org/wiki?curid=3327623", "title": "Missian", "text": ""}
{"id": "3327624", "revid": "319329", "url": "https://it.wikipedia.org/wiki?curid=3327624", "title": "Polti-Granarolo-Santini", "text": ""}
{"id": "3327625", "revid": "15756", "url": "https://it.wikipedia.org/wiki?curid=3327625", "title": "Filippo Vivanet", "text": "Biografia.\nNato a Cagliari, si laure\u00f2 in architettura alla Facolt\u00e0 di Filosofia e Belle Arti dell'Universit\u00e0 di Cagliari, ateneo presso il quale divenne docente di matematica; si dedic\u00f2 prevalentemente a studi e ricerche di carattere storico-umanistico, interessandosi in particolare alla Sardegna in et\u00e0 antica e medioevale. I suoi scritti, in cui sono annoverate anche diverse poesie, spaziarono in pi\u00f9 campi della cultura.\nSvolse anche l'attivit\u00e0 di archeologo, diventando dirigente del Museo di Cagliari e Soprintendente ai beni archeologici della Sardegna. In questo ambito, bench\u00e9 si fosse segnalato come il primo a sperimentare l'archeologia subacquea in laguna - nel 1891 scopr\u00ec, infatti, un importante sito proprio con quel metodo nella laguna di Santa Gilla -, non godette di buona fama negli ambienti scientifici internazionali, per via di una politica non attenta ai furti che si erano verificati negli scavi e di interpretazioni di epigrafi non sempre puntuali e filologicamente corrette, come segnal\u00f2 pi\u00f9 volte il Mommsen. A ci\u00f2 si un\u00ec, peraltro, la difesa ad oltranza delle tesi e delle documentazioni prodotte da Pietro Martini in relazione alla veridicit\u00e0 dei codici e delle \"Carte di Arborea\", che invece si rivelarono il frutto di una nota falsificazione.\nFu consigliere comunale di Cagliari e vicepresidente del Consiglio provinciale dello stesso capoluogo sardo."}
{"id": "3327626", "revid": "484362", "url": "https://it.wikipedia.org/wiki?curid=3327626", "title": "Erisiphaceae", "text": ""}
{"id": "3327627", "revid": "240277", "url": "https://it.wikipedia.org/wiki?curid=3327627", "title": "Cultismo", "text": "Per cultismo si intende l'utilizzo di una forma linguistica non per forza arcaica ma dotata di un prestigio che la distingue dal linguaggio corrente e la mette in risalto contrastivamente. Tale utilizzo risponde ad una marcata volont\u00e0 stilistico-espressiva.\nIn lingua italiana, poich\u00e9 i latinismi rappresentano la forma pi\u00f9 diffusa di cultismo, \"cultismo\" e \"latinismo\" sono anche intesi come sinonimi.\nGeneralit\u00e0.\nI cultismi possono essere prestiti \"integrati\" (cio\u00e8 con modifiche di adattamento), come nel caso del latinismo \"vizio\", sia il prestito \"acclimatato\" (cio\u00e8 accolto senza modifiche fonetiche o morfologiche), come nel caso di un altro latinismo, \"iter\".\nOltre al pi\u00f9 generale caso del cultismo lessicale, esistono latinismi specificamente morfologici, fonetici, semantici, sintattici. Certi cultismi sono invece detti \"grafici\", perch\u00e9 presentano nessi grafici culti, come nel caso dei termini ' o '.\nNello specifico della tradizione filologica della lingua spagnola (ma in misura minore anche in quella italiana), si chiama cultismo una parola la cui morfologia segue molto strettamente la sua origine etimologica greca o latina, senza obbedire ai mutamenti dovuti all'evoluzione della lingua che, per quanto concerne le lingue romanze, ha la sua origine nel latino volgare. Reintrodotto nella lingua per considerazioni culturali, letterarie o scientifiche, il cultismo adatta quasi la sua forma alle convenzioni ortografiche e fonologiche fissate dall'evoluzione linguistica, ma prescinde dalle trasformazioni subite da radici e morfemi durante il suo sviluppo. Nel caso dei cultismi che l'italiano ha adottato dal latino per trafila dotta si parla di latinismi (termine che si riferisce per\u00f2 anche ad adozioni di ordine sintattico o morfologico).\nIn alcuni casi, i cultismi si utilizzano per introdurre terminologia tecnica o specialistica presente nella lingua classica di origine e di cui abbisogna la lingua che importa; \u00e8 il caso di molti termini letterari, giuridici e filosofici della cultura classica, come per esempio \"atarassia\" (dal greco , \"imperturbabilit\u00e0\") o \"legiferare\" (costruita a partire dal latino \"legislator\"). In altri casi, si costruiscono neologismi, come per i nomi della maggior parte delle discipline scientifiche.\nNon \u00e8 infrequente che il termine classico recuperato gi\u00e0 esisteva, in modo trasformato, nel patrimonio linguistico. Si producono cos\u00ec dei doppietti costituiti da una voce morfologicamente romanza e un cultismo introdotto successivamente; per esempio, nello spagnolo la parola latina \"fabrica\" da un lato ha dato origine a \"fragua\", con la forma sonora fissata dalle leggi dell'evoluzione fonetica, dall'altro \u00e8 stata recuperata come tale, cio\u00e8 come voce dotta (\"f\u00e1brica\"). In italiano, invece, esempi di doppietti sono \"disco\" e \"desco\", \"circolo\" e \"cerchio\", \"plebe\" e \"pieve\", \"vizio\" e \"vezzo\", \"fragile\" e \"frale\", \"pagina\" e \"pania\", \"medio\" e \"mezzo\", \"frigido\" e \"freddo\", \"calido\" e \"caldo\", \"pacare\" e \"pagare\", \"integro\" e \"intero\", \"episcopo\" e \"vescovo\", \"acquario\" e \"acquaio\", \"servizio\" e \"servigio\", \"poggio\" e \"podio\", \"modio\" e \"moggio\", \"esalare\" e \"scialare\", \"numero\" e \"novero\", \"ambulare\" e \"andare\", \"nitido\" e \"netto\", \"collocare\" e \"coricare\"; e ancora: \"cosa\" e \"causa\" (da \"causa(m)\"), \"rapido\" e \"ratto\", \"esempio\" e \"scempio\", \"cuneo\" e \"conio\", \"pausare\" e \"posare\", \"bestia\" e \"biscia\", \"serpente\" e \"serpe\", \"pensione\" e \"pigione\", \"anima\" e \"alma\", \"marcido\" e \"marcio\", \"occasione\" e \"cagione\", \"pensare\" e \"pesare\", \"recuperare\" e \"ricoverare\", \"fraude\" e \"frode\", \"espandere\" e \"spandere\", \"raggio\" e \"radio\", \"fauce\" e \"foce\", \"macina\" e \"macchina\" (da \"machina\"), \"aia\" e \"area\" (da \"area(m)\").\nDurante il Medioevo vennero introdotti molti cultismi nella lingua spagnola (Gonzalo de Berceo, per esempio, cre\u00f2 una lingua letteraria \"ex novo\"), cos\u00ec come durante il grande rinnovamento del linguaggio poetico del XVII secolo realizzato da Luis de G\u00f3ngora, non per niente chiamato \"culteranesimo\"."}
{"id": "3327629", "revid": "767487", "url": "https://it.wikipedia.org/wiki?curid=3327629", "title": "La fortezza di Ivangorod", "text": "La fortezza di Ivangorod (\"F\u00fcnf bange Tage\") \u00e8 un film muto tedesco del 1928 diretto da Gennaro Righelli."}
{"id": "3327631", "revid": "599013", "url": "https://it.wikipedia.org/wiki?curid=3327631", "title": "Dalibor Slez\u00e1k", "text": ""}
{"id": "3327636", "revid": "486946", "url": "https://it.wikipedia.org/wiki?curid=3327636", "title": "Verynet-FNT-Juvenes San Marino", "text": ""}
{"id": "3327641", "revid": "486946", "url": "https://it.wikipedia.org/wiki?curid=3327641", "title": "Mercatone Uno-Saeco-Magniflex", "text": ""}
{"id": "3327643", "revid": "98077", "url": "https://it.wikipedia.org/wiki?curid=3327643", "title": "Il re regna ma non governa", "text": ""}
{"id": "3327648", "revid": "2123106", "url": "https://it.wikipedia.org/wiki?curid=3327648", "title": "Malattie crittogamiche", "text": "Le malattie crittogamiche sono malattie parassitarie dei vegetali causate da funghi microscopici come la peronospora, oidio, ecc.\nAlcune, come il mughetto, possono colpire anche gli animali, ma in questo caso prendono il nome di micosi.\nCi sono delle classificazioni a seconda di quali piante siano attaccate dai parassiti.\nSintomatologia\nLa contaminazione, o infezione della pianta, avviene nel momento in cui la spora germina e il micelio inizia a parassitizzare la pianta stessa. In genere, la contaminazione da parte del fungo avviene quando il clima \u00e8 umido. Dopo che la struttura vegetale \u00e8 stata contaminata passano tanti o pochi giorni a seconda della specie del fungo, dei fattori ambientali e della pianta. Durante questo lasso di tempo, detto periodo di incubazione, non si presentano sintomi, e il micelio del fungo continua a portare via nutrimento dalle cellule della pianta. Quando il periodo di incubazione finisce compaiono i primi sintomi, che consistono nello sviluppo di macchie scolorite sulle foglie o sulle altre parti colpite. I sintomi sono visibili anche a occhio nudo. A questo punto il fungo inizia a riprodursi e a diffondersi grazie alla formazione di rami conidiofori, i quali producono i conidi che poi si staccheranno. Successivamente le parti vegetali contaminate iniziano a seccarsi e a diventare scure. \nUn sintomo tipico delle malattie crittogamiche \u00e8 il distacco parziale o completo degli organi malati della pianta, inoltre a seconda del tipo di fungo possono presentarsi dei buchetti.\nNel caso della peronospora della vite, sulla parte inferiore delle foglie e sugli acini dell\u2019uva si forma una muffa dal colore bianco/argenteo in chiazze parecchio grandi e spesse, o la tipica macchia d'olio che compare sui tessuti giovani. Oltre alla disseccazione ed alle muffette si possono presentare anche altri sintomi. Per esempio, ci\u00f2 che attacca il fungo pu\u00f2 assumere colori strani, come accade anche alle foglie di pesco che diventano di un colore rosso oltre che assumere un aspetto bolloso.\nUn sintomo tipico dei tessuti legnosi colpiti \u00e8 la formazione di tessuti morti o secchi, detti cancri. \nPer quanto riguarda i frutti attaccati dai funghi, alcuni sintomi possono essere la mummificazione del frutto in questione o la formazione di spaccature.\nNelle piante a nocciolo si pu\u00f2 formare una sostanza simile alla gomma sui rametti e sui frutti.\nL\u2019attacco di un fungo pu\u00f2 dare anche problemi allo sviluppo della crescita della pianta; in questi casi provoca fenomeni di nanismo o rachitismo con crescita irregolare.\nBibliografia.\nAdriano Mazzetti, Vittorio Serini, \"I nemici del frutteto e del vigneto. Quali sono e come si combattono\", Edizioni Agricole, Bologna, 1978"}
{"id": "3327653", "revid": "767487", "url": "https://it.wikipedia.org/wiki?curid=3327653", "title": "Vento di primavera (film 2010)", "text": "Vento di primavera (\"La rafle\") \u00e8 un film del 2010 diretto da Roselyne Bosch con Jean Reno e M\u00e9lanie Laurent. Il film racconta la retata del Velodromo d'Inverno (avvenuta a Parigi il 16 luglio 1942), nella quale ci fu un arresto di massa degli ebrei, effettuato dalla polizia francese, complice dei nazisti. Il titolo italiano si riferisce al nome dell'operazione di rastrellamento.\nTrama.\nNella notte fra il 15 e il 16 luglio del 1942, il destino degli ebrei subisce un repentino cambiamento in seguito ad un accordo tra i nazisti e le autorit\u00e0 francesi per l'arresto e la deportazione di 15.000 ebrei, accordo che porta al rastrellamento del Velodromo d'Inverno (V\u00e9lodrome d'Hiver). Il quartiere della Butte Montmartre non sfugge a questa sorte, anzi la famiglia di Joseph Weissmann, un bambino ebreo di dieci anni, ed i loro vicini vengono arrestati dopo aver provato a fuggire in diversi modi.\nDopo due giorni, gli ebrei vengono portati in un campo di transito a Beaune-la-Rolande nel dipartimento della Loira. Affamati e deboli, gli ebrei affrontano condizioni durissime. L'infermiera Annette dimostra un grande coraggio perch\u00e9 cerca di denunciare le condizioni degli ebrei (segue per esempio la dieta dei prigionieri) e dopo qualche giorno si presenta debole e stanca dal prefetto a cui aveva pi\u00f9 volte reso nota la situazione attraverso le sue lettere che erano rimaste tutte senza risposta. Pochi giorni dopo, i genitori ed i bambini pi\u00f9 grandi vengono deportati nel campo di sterminio di Auschwitz; solo i pi\u00f9 giovani rimangono con la speranza di un loro ritorno che non si verificher\u00e0. Annette deve raddoppiare gli sforzi, nonostante la fatica, per prendersi cura di loro.\nRegia.\nLa regista Rose Bosch ha deciso di creare un film sul rastrellamento del Vel' d'Hiv dato che la famiglia del marito, di origine ebraica, aveva vissuto a Montmartre vicino alla famiglia di Weismann (il bambino protagonista del film). Inoltre, suo padre fu detenuto in uno dei campi di internamento di Francisco Franco.\nLa fase di documentazione che ha permesso di portare sullo schermo la retata del V\u00e9lodrome d'Hiver ha occupato un lungo periodo di intenso lavoro, in cui la Bosch ha visionato materiale video, trasmissioni radiofoniche e libri e archivi. La ricerca \u00e8 durata circa tre anni, tra le 7 e le 9 ore al giorno, cinque giorni a settimana.\nFilm collegati.\n\"Vento di primavera\" appartiene al filone dei film francesi che rivisitano in chiave fortemente autocritica il ruolo di diverse autorit\u00e0 di quel Paese durante l'occupazione nazista tra il 1940 ed il 1944 e la loro attiva complicit\u00e0 nella persecuzione degli Ebrei. Nel 2002 era uscito Monsieur Batignole, che ha affrontato l'argomento pi\u00f9 con un amaro tono da commedia. Nello stesso anno 2010 esce sulla stessa tematica La chiave di Sara.\nInesattezze storiche.\nNel film, la madre e la sorella di Jo Weismann e Anna Traube sono state catturate, ma nella realt\u00e0 riescono anche loro a scappare, unendosi al padre a Limoges.\nDistribuzione.\nIn Francia \u00e8 uscito il 10 marzo 2010 raccogliendo circa 2.800.000 spettatori.\nIl film \u00e8 uscito nelle sale cinematografiche italiane il 27 gennaio 2011, in occasione della Giornata della Memoria.\nEdizione home video.\nIl DVD usc\u00ec in Francia il 7 settembre 2010\nIl film \u00e8 disponibile anche in blu-ray."}
{"id": "3327660", "revid": "76963", "url": "https://it.wikipedia.org/wiki?curid=3327660", "title": "Paz de la Huerta", "text": "Biografia.\nPaz de la Huerta \u00e8 nata a SoHo, un quartiere di Manhattan (New York), il 3 settembre del 1984, figlia di Ricardo Ignacio Rafael de la Huerta y Ozores, un diplomatico spagnolo originario di San Sebasti\u00e1n, nei Paesi Baschi, 16\u00ba duca di e , Grande di Spagna, e di Judith Bruce, un'attivista statunitense originaria di Minneapolis, nel Minnesota, attiva nel campo del controllo delle nascite e dei diritti civili delle donne del terzo mondo. A seguito del divorzio dei genitori crebbe con la madre e la sorella maggiore Rafaela, di tre anni pi\u00f9 grande.\nFu famosa nel \"jet set\" per una lunga serie di fidanzati celebri, alcuni di 40 anni pi\u00f9 grandi di lei. \nNell'ottobre 2017 \u00e8 stata tra le prime attrici ad aver accusato pubblicamente il produttore cinematografico Harvey Weinstein, che avrebbe abusato di giovani attrici in cambio di parti nei film da lui prodotti."}
{"id": "3327676", "revid": "179980", "url": "https://it.wikipedia.org/wiki?curid=3327676", "title": "Carlo Csapkay", "text": ""}
{"id": "3327677", "revid": "729019", "url": "https://it.wikipedia.org/wiki?curid=3327677", "title": "Fortunato Crostarosa", "text": "Biografia.\nNato da una nobile famiglia romana di baldacchino originaria della Campania, Fortunato Crostarosa era della medesima casata della venerabile Maria Celeste Crostarosa, fondatrice dell'ordine delle redentoriste.\nAvviato alla carriera militare sin dalla giovent\u00f9, venne fin dall'inizio sospinto agli ambienti pontifici ed entr\u00f2 nella Guardia Palatina ove fu comandante del corpo dal 1887 al 1903. Durante questi anni fu anche un importante saggista di storia militare e si dedic\u00f2 anche per primo a stilare una storia della Guardia Palatina fondata a met\u00e0 dell'Ottocento."}
{"id": "3327680", "revid": "38182594", "url": "https://it.wikipedia.org/wiki?curid=3327680", "title": "Coca-Cola Interactive Music", "text": ""}
{"id": "3327682", "revid": "640129", "url": "https://it.wikipedia.org/wiki?curid=3327682", "title": "L'India vista da Rossellini", "text": "L'India vista da Rossellini \u00e8 una serie di 10 documentari realizzati da Roberto Rossellini e trasmessi dal Programma Nazionale nel 1959.\nIl Programma.\nI documentari, trasmessi a partire dal 7 gennaio 1959 all'interno della rubrica \"I viaggi del Telegiornale\", sono il frutto della notevole mole di materiale girato da Rossellini nel suo viaggio nel paese asiatico che aveva portato l'anno precedente alla realizzazione del film \"India\".\nOgni episodio \u00e8 ambientato in una sala cinematografica ed introdotto da un'intervista al regista di Marco Cesarini Sforza (con la collaborazione di Giuseppe Sala) sul tema trattato nella puntata; quest'ultima poi alterna le riprese della conversazione tra i due alla proiezione del filmato che viene commentato in diretta dagli stessi.\nPuntate.\nQuesti i titoli delle dieci puntate della serie:"}
{"id": "3327689", "revid": "1305772", "url": "https://it.wikipedia.org/wiki?curid=3327689", "title": "Silvelle", "text": "Silvelle \u00e8 una frazione del comune di Trebaseleghe, in provincia di Padova.\nGeografia fisica.\nIl paese si trova a nord del capoluogo comunale, presso il confine con Torreselle e Levada, frazioni di Piombino Dese. Si estende sulle due rive del fiume Dese che, poco pi\u00f9 a ovest, riceve le acque del rio Bianco.\nStoria.\nSotto la Serenissima Silvelle era nota per la sua attivit\u00e0 molitoria, con quattro mulini localizzati lungo il Dese.\nSotto il dominio napoleonico costitu\u00ec un comune autonomo avendo come frazioni le gi\u00e0 citate Torreselle e Levada.\nMonumenti e luoghi d'interesse.\nParrocchiale.\n\u00c8 un edificio romanico risalente al Duecento, con ampliamenti pi\u00f9 tardi in stile neoclassico. All'interno, si trovano una pala del XVI secolo di Paolo Piazza, pi\u00f9 noto come Cosimo da Castelfranco. Le si aggiungono la pala della \"Madonna del Rosario\", di ignoto, il fonte battesimale marmoreo, sempre cinquecentesco, e l'interessante organo meccanico Gerhard Hradetzky del 1991.\nCasa Gumiero.\nAntico edificio, all'inizio di via Ramo Silvelle, sul quale si ravvisano i resti di affreschi e tracce di arcate e edicole. Probabilmente ospitava i domenicani di Treviso cui si deve la bonifica del territorio.\nMulino Gumirato.\nIl vecchio edificio sorge in un punto strategico, presso la confluenza del rio Bianco nel Dese.\nInfrastrutture e trasporti.\nFerrovie.\nPresso il centro del paese transitava la vecchia ferrovia Treviso-Ostiglia, dismessa dal secondo dopoguerra. Proprio a Silvelle sorgeva una fermata di Trebaseleghe.\nSport.\nNel 2017 Silvelle ha ospitato i Campionati italiani di ciclocross, e nel 2019 i Campionati europei di ciclocross."}
{"id": "3327694", "revid": "1005847", "url": "https://it.wikipedia.org/wiki?curid=3327694", "title": "Elezioni parlamentari in Norvegia del 2001", "text": "Le elezioni parlamentari in Norvegia del 2001 si tennero il 9 e 10 settembre per il rinnovo dello Storting. In seguito all'esito elettorale, Kjell Magne Bondevik, espressione del Partito Popolare Cristiano, divenne Ministro di Stato."}
{"id": "3327695", "revid": "1684799", "url": "https://it.wikipedia.org/wiki?curid=3327695", "title": "Australian Open 2011 - Singolare ragazzi", "text": "Tiago Fernandes era il detentore del titolo, avendo battuto in finale Sean Berman nella finale del 2010, ma quest'anno non ha partecipato.\nJi\u0159\u00ed Vesel\u00fd ha battuto in finale Luke Saville 6\u20130, 6\u20133."}
{"id": "3327696", "revid": "1354930", "url": "https://it.wikipedia.org/wiki?curid=3327696", "title": "Grand Prix Tell", "text": "Il Grand Prix Tell era una corsa a tappe maschile di ciclismo su strada che si svolse nel territorio della Svizzera centrale, in agosto. Dal 2008 era inserita nel calendario dell'UCI Europe Tour, come evento di classe 2.2.\nPrende il nome dall'omonimo eroe nazionale elvetico.\nStoria.\nOrganizzata sin dal 1971, dal 2000 \u00e8 stata riservata agli atleti di categoria under-23. Fino ad allora classificata 2.4 dall'UCI, il Grand Prix Tell divent\u00f2 un evento 2.7.2, riservata quindi ai corridori con meno di 23 anni e non considerata come evento valido per l'attribuzione di punti UCI.\nNon organizzato nel 2005, il GP Tell fu integrato nel calendario dell'UCI Europe Tour l'anno successivo e rimase sempre riservato agli under 23 e classificato come 2.2U.\nNel 2007, l'UCI cre\u00f2 la Coppa delle Nazioni U23 UCI, una nuova competizione che riuniva sei corse del calendario internazionale, tra cui lo stesso GP Tell. Presero parte alla corsa venti squadre e la vittoria fu riportata dal russo Anton Reshetnikov. Quest'ultimo fu per\u00f2 trovato positivo il mese precedente a un controllo antidoping al carphedon, ma il risultato delle analisi fu reso noto solo in settembre e il russo pot\u00e9 vincere la corsa svizzera. L'organizzazione del GP Tell si lament\u00f2 per il danno alla credibilit\u00e0 della corsa e per il comportamento passivo dell'UCI, decidendo di non partecipare alla Coppa 2008. Conformemente alla domanda degli organizzatori, il Grand Prix Tell fu inserito nel calendario dell'UCI Europe Tour 2008, nella classe 2.2.\nAlbo d'oro.\n\"Aggiornato all'edizione 2009.\""}
{"id": "3327705", "revid": "15756", "url": "https://it.wikipedia.org/wiki?curid=3327705", "title": "Metal Circus", "text": "Metal Circus \u00e8 un EP del gruppo hardcore punk H\u00fcsker D\u00fc registrato tra dicembre 1982 e gennaio 1983 presso lo studio di registrazione Total Access Recording di Redondo Beach e pubblicato nell'ottobre del 1983. \u00c8 il primo disco del gruppo con l'etichetta SST Records.\nIl disco rappresenta una tappa fondamentale nel passaggio dal frenetico hardcore punk degli esordi ad un suono pi\u00f9 inventiva e dove emergono le doti di scrittura di Bob Mould e Grant Hart."}
{"id": "3327710", "revid": "729019", "url": "https://it.wikipedia.org/wiki?curid=3327710", "title": "Villa Carpegna", "text": "Villa Carpegna \u00e8 una villa sita a Piazza di Villa Carpegna a Roma.\nStoria.\nNel 1684 il cardinale Gaspare Carpegna acquist\u00f2 un appezzamento di terreno con una vigna e un casino fuori Porta San Pancrazio. La ristrutturazione del casino fu affidata dal cardinale, qualche anno dopo, a Giovanni Antonio De Rossi, che progett\u00f2 anche il giardino, completo di ninfeo e fontane. \nIl casino \u00e8 di forma rettangolare con due torrette. Gaspare ha in mente un modello tipo Villa York - Baldinotti, che si andava edificando nella stessa zona in quegli anni. Gli affreschi del primo piano - riaffiorati nei restauri del 1985 - sono di Pietro Francesco Garoli; i paesaggi rappresentati tra balaustre e colonne dipinte raffigurano delle scene della famiglia nel Montefeltro. Nel giardino sono presenti tre fontane: la \"fontana Circolare\", quella \"sotto il Belvedere\" e quella \"a Coppa\".\nNell'Ottocento venne ammodernato il Casino nobile aggiungendo un salottino con dipinti in stile pompeiano al pianterreno ed un ambiente a \"trompe l'oeil\". Nel 1902 la villa fu acquistata dalla baronessa olandese Caterina von Scheyns, che aggiunse un mosaico al pavimento e dei dipinti a tempera a motivi vegetali nell'androne e ne fece un centro di mondanit\u00e0 tra i cui ospiti figurava anche il futuro papa Giovanni XXIII. Nel 1937 la propriet\u00e0 venne suddivisa tra vari collegi religiosi.\nIl comune di Roma acquist\u00f2 la villa nel 1978 e ne cura il restauro. Tra il 1998 ed il 2000 ha riordinato il Casino nobile, che oggi ospita la Quadriennale di Roma."}
{"id": "3327715", "revid": "1442080", "url": "https://it.wikipedia.org/wiki?curid=3327715", "title": "Australian Open 2011 - Qualificazioni singolare ragazzi", "text": "Le qualificazioni del singolare ragazzi dell'Australian Open 2011 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nAlle qualificazioni per il singolare ragazzi del 2011 hanno partecipato 64 giocatori che dovevano disputarsi 8 posti per il tabellone principale.\nGiocatori.\nTeste di serie.\nLe 9 teste di serie hanno ricevuto un bye per il 2\u00ba turno."}
{"id": "3327716", "revid": "729019", "url": "https://it.wikipedia.org/wiki?curid=3327716", "title": "Autostrada A52 (Svizzera)", "text": "La A52 (anche Forchstrasse oppure \"Forchautostrasse\") \u00e8 una semiautostrada che collega Zurigo, Forch e l'Oberland Zurighese. Inizia a Zurigo-Hirslanden come strada a due corsie, diventando semiautostrada a Zumikon. Vicino a Hinwil si connette alla A53 in direzione Rapperswil."}
{"id": "3327720", "revid": "287204", "url": "https://it.wikipedia.org/wiki?curid=3327720", "title": "Citroen DS3", "text": ""}
{"id": "3327723", "revid": "104458", "url": "https://it.wikipedia.org/wiki?curid=3327723", "title": "Arte di relazione", "text": ""}
{"id": "3327724", "revid": "18379", "url": "https://it.wikipedia.org/wiki?curid=3327724", "title": "John Newton", "text": " \nPrese il mare in giovent\u00f9 e per alcuni anni fu imbarcato su navi negriere. Visse una conversione religiosa che lo port\u00f2 a diventare un pastore anglicano e uno scrittore di inni, tra cui il pi\u00f9 famoso fu \"Amazing Grace\". Negli ultimi anni di vita divenne un grande sostenitore dell'abolizione della schiavit\u00f9.\nParte della sua storia \u00e8 raccontata nel film documentario \"Amazing Grace\" diretto da Michael Apted nel 2006, dove Newton viene interpretato da Albert Finney."}
{"id": "3327725", "revid": "1573940", "url": "https://it.wikipedia.org/wiki?curid=3327725", "title": "Villa Nesci", "text": "Villa Nesci \u00e8 una storica costruzione ubicata in via Reggio Campi, nella parte collinare del centro storico della citt\u00e0. La ricchezza plastico-decorativa, felice ricerca chiaroscurale nell'alternanza degli sbalzi scultorei, sottolineano la grazia e l'eleganza compositivo-architettonica dell'edificio, caratterizzata dalla sinuosit\u00e0 della linea dei prospetti, tipica espressione dello stile liberty. \nDescrizione architettonica.\nAll'interno di un grande giardino privato, perimetrato da un lungo muro a mattoni, sorge il villino Nesci, costruzione del periodo successivo al terremoto del 1908. In puro stile \"liberty\", la costruzione rappresenta uno dei pi\u00f9 bei esempi di espressivit\u00e0 decorativa che raggiungono il massimo grado nelle decorazioni delle architravi delle aperture ad arco a tutto sesto, degli ampi balconi sostenuti da colonne e dei cornicioni della parte sommitale dell'edificio. Affascinante \u00e8 la ricchezza dei decori delle finestre realizzati anche grazie all'uso di una nuova tecnica di modellazione della malta, del cemento (materia prima per la costruzione dei decori e degli intonaci dell'epoca) e della pietra artificiale. Quest'ultima, ottenuta miscelando malta di cemento con sabbia ed inerti di marmo o travertino, utilizzata soprattutto per i basamenti e per gli elementi decorativi, levigata e lucidata per le colonne ad imitazione del marmo. Villino Nesci, ha una tale accuratezza e buona fattura della pietra artificiale da essere giunto ad oggi in ottime condizioni a distanza di quasi un secolo. Le finestre ed i portali sono sormontate da fregi con motivi floreali, incorniciate da colonne e lesene piatte con capitelli classici, impreziosite di particolari plastico-decorativi di raro equilibrio compositivo. I prospetti, studiati con sobriet\u00e0 distributiva nell'alternanza dei vuoti e dei pieni e nell'eleganza dei pilastri e delle colonne, appaiono ricercati sia nei cornicioni decorati che nelle inferriate. Particolari risultano il cornicione di gronda che in corrispondenza delle finestre si innalza formando un timpano semicircolare al cui interno si trovano lo stemma nobiliare della famiglia con al lato una coppia di putti e la balaustra, scandita da una serie di pilastrini decorati con festoncini appuntati e sormontati da alcuni elementi architettonici rappresentati da acroteri a conchiglietta e da grandi vasi contenenti globi in pietra."}
{"id": "3327727", "revid": "287204", "url": "https://it.wikipedia.org/wiki?curid=3327727", "title": "Australian Open 2011 - Singolare ragazze", "text": "Karol\u00edna Pl\u00ed\u0161kov\u00e1 era la detentrice del titolo, ma quest'anno non ha partecipato.\nAn-Sophie Mestach ha battuto in finale M\u00f3nica Puig 6\u20134, 6\u20132."}
{"id": "3327731", "revid": "767487", "url": "https://it.wikipedia.org/wiki?curid=3327731", "title": "Philippe Erne", "text": "Carriera.\nClub.\nDurante la sua carriera ha giocato con varie squadre di club, tra cui il Vaduz, in cui gi\u00e0 aveva giocato ed in cui \u00e8 tornato nel 2011.\nNazionale.\nConta varie presenze con la Nazionale liechtensteinese."}
{"id": "3327734", "revid": "125671293", "url": "https://it.wikipedia.org/wiki?curid=3327734", "title": "Jamie Oliver", "text": "Biografia.\nJamie Oliver ha inizialmente lavorato nel ristorante di Antonio Carluccio dove ha imparato ad apprezzare la cucina italiana. Nel 1999 \u00e8 stato notato dalla BBC che gli ha affidato un programma risultato di grande successo, \"The Naked Chef\" , a cui \u00e8 seguito un libro di cucina, bestseller nel Regno Unito. Lo stesso anno ha cucinato per l'allora primo ministro inglese Tony Blair al 10 di Downing Street.\nNel 2005 \u00e8 andato in onda \"Jamie's Great Italian Escape\" un programma in sei puntate sulla cucina italiana trasmesso nel 2011 anche in Italia dal canale Cielo e poi dal canale La EFFE.\nJamie va per istituti scolastici e fa in modo che nelle mense inglesi e americane si eliminino i cibi non sani (\"junk food = junk kids\").\nEra proprietario di una catena di 28 ristoranti, di cui uno a Dubai e uno a Sydney, chiamata \"Jamie's Italian\". Il 21 maggio 2019 \u00e8 lui stesso ad annunciare su Twitter che la catena dei suoi ristoranti \u00e8 fallita. 23 dei 25 ristoranti verranno chiusi e gli unici a rimanere operativi saranno solo i due punti vendita all\u2019aeroporto londinese di Gatwick e il Diner a Soho.\nVita privata.\n\u00c8 sposato con la modella Julia Norton (\"Jools\") da cui ha avuto cinque figli."}
{"id": "3327735", "revid": "599013", "url": "https://it.wikipedia.org/wiki?curid=3327735", "title": "Willy Teirlinck", "text": "Carriera.\nI primi anni (1970-1975).\nPass\u00f2 professionista il 25 settembre 1970 con la Sonolor-Lejeune, squadra francese diretta da Jean Stablinski: tra i dilettanti aveva ottenuto, a partire dal 1967, pi\u00f9 di quaranta successi. Gi\u00e0 l'anno seguente partecip\u00f2 alla Parigi-Roubaix, alla Gand-Wevelgem e al Tour de France (prima di dieci presenze), conseguendo al contempo le prime vittorie in corse francesi minori (alla Fl\u00e8che C\u00f4ti\u00e8re, all'\u00c9toile des Espoirs). Nel 1972, grazie alle sue spiccate doti di velocista, arrivarono i primi trionfi a livello internazionale: Teirlinck seppe infatti imporsi in tre frazioni del Tour de France, a La Grande-Motte, con 3 secondi di vantaggio sul gruppo, a Pontarlier, battendo Leif Mortensen, e, con sei secondi sul \"peloton\", in quella finale con tradizionale traguardo al Velodromo di Vincennes; sua fu peraltro la classifica degli sprint intermedi, nella quale super\u00f2 il compagno di squadra Robert Mintkiewicz. Di rilievo in quella stagione anche il quarto posto alla Parigi-Roubaix e il decimo all'Amstel Gold Race.\nNel 1973 vinse in volata la prima semitappa della prima tappa del Tour de France 1973, a Rotterdam, e and\u00f2 a vestire la maglia gialla di \"leader\" della classifica generale; perse per\u00f2 il simbolo del primato gi\u00e0 nel pomeriggio, dopo la seconda semitappa, a favore del connazionale Herman Van Springel giunto al traguardo con pi\u00f9 di due minuti sul gruppo. Due anni dopo si laure\u00f2 campione belga su strada superando, nell'ordine, Walter Planckaert, Eddy Merckx ed Roger De Vlaeminck. Nella stessa stagione venne, per la prima e unica volta, selezionato per il mondiale di Yvoir; non concluse tuttavia la prova.\nGli ultimi anni (1976-1986) e l'attivit\u00e0 da DS.\nNel 1976 fu sesto al Giro delle Fiandre, nono alla Parigi-Roubaix e piazzato nei venti alla Gand-Wevelgem e alla Freccia Vallone; torn\u00f2 inoltre al successo al Tour de France, aggiudicandosi la frazione con arrivo a Saint-Gaudens in seguito al declassamento, causa positivit\u00e0 all'antidoping, del vincitore di giornata R\u00e9gis Ovion. L'annata seguente lo vide raggiungere la piazza d'onore alla Parigi-Roubaix, preceduto di 1'30\" da Roger De Vlaeminck, e il quinto posto alla Gand-Wevelgem, il 1978 invece lo concluse con all'attivo anche due vittorie di tappa alla Vuelta a Espa\u00f1a. Cambi\u00f2 squadra nel 1979, lasciando la Renault-Elf di Cyrille Guimard, con cui collaborava dal 1974, e unendosi al team spagnolo KAS-Campagnolo; conferm\u00f2 ancora i buoni risultati nelle classiche di primavera \u2013 fu quarto all'Amstel Gold Race, sesto alla Parigi-Roubaix, settimo alla Gand-Wevelgem e decimo alla Freccia Vallone \u2013 mentre in luglio fece sua per la seconda volta, dopo il 1972, la classifica degli sprint intermedi al Tour de France. L'anno dopo fu settimo alla Gand-Wevelgem, nel 1981 sesto alla Freccia Vallone e per l'ultima volta al via del Tour de France, che concluse in 111\u00aa posizione. A partire dal 1982 fu attivo quasi unicamente in corse e circuiti su territorio belga: concluse la carriera ciclistica nel 1986, all'et\u00e0 di 38 anni.\nProprio in quell'anno inizi\u00f2 l'attivit\u00e0 di direttore sportivo per squadre professionistiche, prima alla Sigma/Histor, con Frans Van Looy, poi alla Collstrop di Luc Landuyt e alla RDM: dall'ammiraglia guid\u00f2, fino al 1997, ciclisti agli inizi delle loro carriere come Wilfried Peeters, Magnus B\u00e4ckstedt, Frank H\u00f8j, Beno\u00eet Salmon, Nico Eeckhout e Jakob Piil, ma anche atleti gi\u00e0 affermati come \u00c9tienne De Wilde e Constant Tourn\u00e9. Dal 2005 al 2009 \u00e8 tornato nel ciclismo professionistico come direttore sportivo aggiunto di sodalizi belgi licenziati UCI Continental."}
{"id": "3327737", "revid": "729019", "url": "https://it.wikipedia.org/wiki?curid=3327737", "title": "Autostrada A53 (Svizzera)", "text": "La A15 (anche Oberlandautobahn) \u00e8 una semiautostrada svizzera situata nei cantoni Zurigo, San Gallo e Svitto che collega Br\u00fcttiseller-Kreuz (ZH) e Reichenburg (SZ), collegando A1 ed A3. \u00c8 lunga circa 45\u00a0km compresa la parte non costruita fra Uster e Hinwil che dovrebbe essere completata nel 2015."}
{"id": "3327738", "revid": "161273", "url": "https://it.wikipedia.org/wiki?curid=3327738", "title": "Binario 21", "text": ""}
{"id": "3327740", "revid": "154639", "url": "https://it.wikipedia.org/wiki?curid=3327740", "title": "Scuola di Schopenhauer", "text": "Il termine scuola di Schopenhauer \u00e8 utilizzato per designare non solo gli allievi diretti del Saggio di Francoforte, ma anche un folto gruppo di pensatori ed intellettuali, che si sono ispirati a vario titolo a Schopenhauer, proclamandosi schopenhaueriani, o che sono stati definiti tali.\nLa scuola.\nLa scuola si distingue in due categorie: \nCollegamenti esterni.\nCentro interdipartimentale di ricerca su Arthur Schopenhauer e la sua scuola"}
{"id": "3327742", "revid": "1442080", "url": "https://it.wikipedia.org/wiki?curid=3327742", "title": "Australian Open 2011 - Qualificazioni singolare ragazze", "text": "Le qualificazioni del singolare ragazzi dell'Australian Open 2011 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nAlle qualificazioni per il singolare ragazze del 2011 hanno partecipato 64 giocatrici che dovevano disputarsi 8 posti per il tabellone principale.\nGiocatrici.\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "3327745", "revid": "1005847", "url": "https://it.wikipedia.org/wiki?curid=3327745", "title": "Elezioni parlamentari in Bulgaria del 2001", "text": "Le elezioni parlamentari in Bulgaria del 2001 si tennero il 18 giugno per il rinnovo dell'Assemblea nazionale. In seguito all'esito elettorale, Simeon Borisov, espressione del Movimento Nazionale Simeone II, divenne Primo ministro."}
{"id": "3327746", "revid": "729019", "url": "https://it.wikipedia.org/wiki?curid=3327746", "title": "Giovanni Lepri", "text": "Biografia.\nMembro di una nobile famiglia romana di origine lombarda, storicamente fedele ai Romani Pontefici e pertanto infeudata di vari feudi nel Lazio (tra i quali Rota, nella Maremma laziale), il marchese Giovanni Lepri era figlio del marchese Luigi e della contessa Anna Lascaris d'Armis.\nEntrato in servizio nella Guardia nobile come sottotenente, fece parte della scorta personale di Pio IX; con lo scoppio delle prime ostilit\u00e0 risorgimentali si arruol\u00f2 volontariamente nell'esercito pontificio col grado di tenente, combattendo valorosamente a Castelfidardo ed a Mentana, giungendo cos\u00ec al rango di maggiore; entr\u00f2 successivamente a far parte dello stato maggiore pontificio, capitanato dal generale Hermann Kanzler, divenendo prima comandante del Corpo di Cavalleria, poi comandante dei Dragoni pontifici. Dal 1864 divenne Colonnello.\nPartecip\u00f2 alla difesa di Roma nel settembre 1870. Dopo la presa di Roma (20 settembre 1870), rifiut\u00f2 con sdegno la proposta di entrare nell'esercito italiano. Gli venne affidato dal Pontefice, come premio per il valore dimostrato nel lungo servizio e per la fedelt\u00e0, il Comando della Guardia Palatina che condusse in maniera esemplare dal 1878 al 1883.\nFu erudito appassionato di storia e collezionista d'arte; si aggiudic\u00f2, tra i primi, una rara edizione della Divina Commedia di Dante Alighieri, databile al XV secolo.\nNel 1863 spos\u00f2 donna Giovanna dei marchesi Patrizi Naro Montoro, figlia del marchese don Filippo e della principessa donna Giulia Chigi della Rovere, dalla quale ebbe tre figli maschi, Carlo, Giuseppe, Luigi e due femmine."}
{"id": "3327752", "revid": "767487", "url": "https://it.wikipedia.org/wiki?curid=3327752", "title": "Villa Elisa", "text": "Villa Elisa \u00e8 una citt\u00e0 del Paraguay, situata nel dipartimento Central.\nPopolazione.\nAl censimento del 2002 Villa Elisa contava una popolazione di 53.166 abitanti. Il distretto \u00e8 privo di una zona rurale.\nStoria.\nIl 22 marzo 1938, sotto la presidenza di F\u00e9lix Paiva, le comunit\u00e0 di \"Colonia Elisa\", \"Ysat\u00ed\" e \"Ypat\u00ed\", dipendenti dal municipio di San Antonio, riuscirono a farsi riconoscere come nuovo distretto con il nome di \"Villa Elisa\"."}
{"id": "3327754", "revid": "448277", "url": "https://it.wikipedia.org/wiki?curid=3327754", "title": "Simeon Borisov", "text": ""}
{"id": "3327755", "revid": "729019", "url": "https://it.wikipedia.org/wiki?curid=3327755", "title": "Seconda battaglia di Villers-Bretonneux", "text": "La seconda battaglia di Villers-Bretonneux fu uno scontro sul fronte occidentale della prima guerra mondiale, combattuto fra il 24 e il 25 aprile 1918 nel quadro dell'offensiva di primavera. L'esercito tedesco, guidato dal generale Erich Ludendorff, attacc\u00f2 il villaggio di Villers-Bretonneux come azione diversiva rispetto alla contemporanea Quarta battaglia di Ypres, per cercare di interrompere la linea ferroviaria Parigi-Amiens e incunearsi fra le truppe inglesi e francesi. Il 24 aprile, le unit\u00e0 tedesche sfondarono le linee britanniche e presero il villaggio e le zone circostanti. Tuttavia, un contrattacco delle forze dell'Intesa guidate dal generale Henry Rawlinson, I barone Rawlinson, iniziato nella notte del 24 e proseguito nei giorni successivi, riusc\u00ec a riconquistare il terreno perduto.\nLa particolarit\u00e0 di questa battaglia fu l'impiego dei mezzi corazzati: i tedeschi utilizzarono 13 carri A7V, mentre i britannici impiegarono dieci tra carri Mark IV e Whippet. Fu proprio durante questa battaglia che ebbe luogo il primo scontro fra carri armati della storia.\nContesto.\nNel 1918, la Prima guerra mondiale era diventata ormai da tempo una guerra di trincea. Nell'anno precedente, le forze britanniche avevano lanciato varie offensive per cercare di sbloccare la situazione, ma queste erano terminate con altrettanti fallimenti costati centinaia di migliaia di morti sia agli eserciti dell'Intesa sia a quello tedesco. Con il ritiro dalla guerra della Russia (trattato di Brest-Litovsk) e il logoramento delle truppe alleate, specie di quelle francesi, le forze alleate si trovarono, all'inizio del 1918, momentaneamente indebolite.\nIl generale Erich Ludendorff decise di provare a sfruttare la situazione, lanciando nel marzo di quell'anno la cosiddetta Offensiva di primavera, una serie di attacchi lungo il confine franco-tedesco. L'offensiva costituiva l'ultima possibilit\u00e0, per gli Imperi centrali, di ribaltare le sorti di un conflitto in cui la loro inferiorit\u00e0 in termini di uomini e capacit\u00e0 industriale li stava portando alla sconfitta. La prima fase dell'offensiva, detta Operazione Michael, inizi\u00f2 il 21 marzo e termin\u00f2 con un sostanziale insuccesso, in quanto gli obiettivi principali, Amiens e Arras, rimasero in mani alleate e il poco terreno conquistato non valeva le perdite sub\u00ecte.\nLudendorff lanci\u00f2 allora, in aprile, un nuovo attacco pi\u00f9 a nord, nelle Fiandre (Operazione Georgette), che diede origine a una serie di scontri noti come Quarta battaglia di Ypres. Verso la fine di aprile, Ludendorff decise di affiancare a quell'offensiva un assalto diversivo, portato nuovamente contro Amiens. La citt\u00e0 aveva una grande importanza logistica, in quanto era il capolinea di una linea ferroviaria per Parigi, e l'unica linea alternativa passava per Abbeville, a pochi chilometri dalla costa. Inoltre, un attacco riuscito avrebbe permesso alle forze tedesche di creare un cuneo fra le truppe francesi e quelle britanniche. Fra il territorio controllato dai tedeschi e Amiens era situato il villaggio di Villers-Bretonneux, che gi\u00e0 era stato oggetto di uno degli ultimi assalti della Germania durante l'Operazione Michel (la Prima battaglia di Villers-Bretonneux). In previsione di un nuovo attacco, l'Intesa aveva schierato numerose forze nella zona circostante al paese, in particolare nei boschi. Le unit\u00e0 comprendevano battaglioni britannici, australiani e francesi (questi ultimi erano formati anche da truppe coloniali, oltre alla Legione straniera).\nCorso della battaglia.\nL'attacco tedesco.\nNei sette giorni precedenti l'offensiva, i tedeschi cominciarono un bombardamento preparatorio su Villers-Bretonneux e dintorni. In particolare, l'artiglieria colp\u00ec il Bois l'Abb\u00e9 e il Bois d'Aquenne, in cui stazionavano i difensori. Gli attacchi, condotti usando iprite ed esplosivi ad alto potenziale, causarono gravi perdite.\nIl 24 aprile, le truppe tedesche lanciarono l'assalto al villaggio. Le condizioni si rivelarono favorevoli all'impiego di mezzi corazzati: il terreno era pianeggiante, asciutto, quasi privo di trincee e ostacoli e non troppo martoriato dai crateri delle artiglierie. Inoltre, quel giorno era presente nebbia, che protesse i carri dall'artiglieria britannica. Per la battaglia, furono impiegati tre divisioni di fanteria e i 13 A7V della 2. Armee, divisi in tre gruppi.\nLa prima unit\u00e0, composta dai carri 526, 527 e 560, support\u00f2 la 228\u00aa Divisione nell'assalto a Villers-Bretonneux. L'offensiva fu un successo: protette da proiettili fumogeni e favorite dall'effetto sorpresa \u2014 i britannici dell'8\u00aa divisione non si aspettavano che i tedeschi disponessero di carri armati \u2014 le truppe presero la citt\u00e0 in circa tre ore.\nLa seconda squadra di A7V, incaricata di supportare la 4\u00aa Divisione Guardie, fu divisa in due sottogruppi comprendenti tre carri ciascuno. Il primo di questi, costituito dai carri n. 505, 506 e 507, avanz\u00f2 aggirando Villers-Bretonneux da sud, mentre il secondo, formato dai veicoli 541, 562 e 501, si diresse verso il Bois d'Aquenne. Nonostante alcuni imprevisti, il pi\u00f9 grave dei quali fu il ribaltamento del carro 506 \"Mephisto\" che l'equipaggio dovette quindi abbandonare, anche quest'unit\u00e0 si dimostr\u00f2 efficace, sostenendo la fanteria nell'attacco al bosco.\nIl terzo gruppo di carri, comprendente i mezzi n. 542, 561, 525, 504, era invece destinato ad muovere verso Cachy, scortando la 77\u00aa Divisione: la presa di quella citt\u00e0 avrebbe dato ai tedeschi l'accesso alle alture dominanti Amiens, e consentito loro di incunearsi fra le forze britanniche e francesi. Durante l'avanzata l'A7V 542 \"Elfriede\" si ribalt\u00f2 quasi subito in una buca di sabbia; gli altri tre carri riuscirono invece a raggiungere Cachy.\nNel frattempo, le truppe alleate nascoste nel Bois d'Aquenne erano state informate della cattura di Villers-Bretonneux. Per impedire la caduta anche di Cachy, fra le ore 10 e le ore 11 fu presa la misura di emergenza di inviare verso la citt\u00e0 i tre carri armati Mark IV presenti nel bosco appartenenti alla compagnia \"A\" del 1\u00ba battaglione carri. Il primo mezzo, comandato dal luogotenente Frank Mitchell, era un \"Maschio\", ovvero un modello armato con due cannoni Hotchkiss da 6 lb (57\u00a0mm) e mitragliatrici da 0,303 in (7.7\u00a0mm). L'equipaggio previsto era di sette uomini oltre al comandante, ma il carro dovette partire con soli quattro operatori, perch\u00e9 gli altri erano stati intossicati dai gas lanciati durante i bombardamenti. I due carri che accompagnavano Mitchell erano invece delle \"Femmine\", esemplari dotati solo di mitragliatrici.\nSuperati i bombardamenti di sbarramento, i Mark IV procedettero verso Cachy, ma improvvisamente si imbatterono in uno dei carri tedeschi del terzo gruppo d'assalto, in procinto di dirigersi verso il proprio punto di ritrovo dopo aver raggiunto la citt\u00e0. Si trattava del mezzo n. 561 \"Nixe\", comandato dal sottotenente Wilhelm Biltz, che era rimasto leggermente pi\u00f9 a nord degli altri. Avvistati i nemici, gli equipaggi si apprestarono al combattimento.\nLa battaglia di carri.\nNonostante la superiorit\u00e0 numerica di tre contro uno per i britannici, lo scontro fu molto equilibrato. Le mitragliatrici dei Mark IV si rivelarono infatti impotenti contro la corazza dell'A7V. Viceversa, il cannone da 57\u00a0mm del \"Nixe\" apr\u00ec ampi squarci nella corazza delle due \"femmine\", al punto di esporre i loro equipaggi al fuoco delle mitragliatrici. I due mezzi, danneggiati e senza armi efficaci, furono perci\u00f2 costretti a ritirarsi, lasciando il \"maschio\" di Mitchell a duellare contro gli uomini di Biltz.\nIl carro britannico rimasto doveva per\u00f2 muoversi continuamente, per evitare il fuoco dell'artiglieria tedesca e del mezzo nemico, e ci\u00f2 rendeva molto complicato il puntamento dei suoi cannoni Hotchkiss. I contendenti continuarono a manovrare e spararsi vicendevolmente, finch\u00e9 il Mark IV azzard\u00f2 a fermarsi, per consentire al puntatore di tirare con precisione. La manovra ebbe successo: il \"Nixe\" fu centrato tre volte e messo fuori combattimento, e il mitragliere del Mark IV uccise cinque membri del suo equipaggio mentre abbandonavano il mezzo.\nDopo il duello con quello di Biltz, il carro di Mitchell vide sopraggiungere truppe tedesche e, in lontananza, i due A7V superstiti del terzo gruppo, il 525 \"Siegfried\" e il 504 \"Schnuck\", anch'essi di ritorno da Cachy. La fanteria fu affrontata con proiettili a mitraglia, ma i carri erano una minaccia maggiore: se avessero ingaggiato il Mark IV, questo si sarebbe trovato a mal partito. Con sorpresa di Mitchell, per\u00f2, i conducenti nemici si allontanarono dopo i primi colpi di aggiustamento sparati dal Mark IV. I britannici, rimasti padroni del campo, decisero tuttavia di ritirarsi, poich\u00e9 il loro lento e massiccio mezzo era divenuto un ovvio bersaglio per l'artiglieria nemica.\nDurante il ripiegamento di Mitchell, la 77\u00aa Divisione Guardie tedesca fu assaltata da un gruppo di sette carri armati Whippet, appartenenti al 1\u00ba e 3\u00ba battaglione carri, comandati dal capitano Thomas Reginald Price. Si trattava di mezzi britannici di nuova concezione, pi\u00f9 leggeri e veloci dei Mark IV, che erano di guarnigione a Cachy. I Whippet attaccarono i fanti sia sparando sia travolgendoli, provocando gravi perdite (Mitchell, che fu testimone dell'episodio, osserv\u00f2 che i loro cingoli erano coperti di sangue), mentre in soccorso della 77\u00aa giunsero truppe d'assalto della 4\u00aa Divisione Guardie e l'A7V \"Siegfried\", comandato dal luogotenente Bitter. Nel combattimento, tre Whippet furono messi temporaneamente fuori uso e uno fu distrutto. Riguardo alla causa della perdita di questo carro, le versioni differiscono: secondo Price, il Whippet fu colpito solo dall'artiglieria tedesca. Secondo fonti tedesche, invece, a distruggerlo fu il \"Siegfried\", che inoltre colp\u00ec anche altri Whippet per poi inseguire il resto dei nemici in fuga e scortare la fanteria di nuovo a Cachy, tornando infine al punto di ritrovo intorno alle ore 14:45. L'episodio non fu mai chiarito, e non \u00e8 tuttora stato accertato nemmeno se il \"Siegfried\" avesse o meno ingaggiato i carri nemici.\nAnche il carro di Mitchell, mentre affrontava un quarto A7V tedesco incontrato durante il ripiegamento, fu costretto a fermarsi, colpito da un proiettile di mortaio che ne danneggi\u00f2 un cingolo. L'equipaggio abbandon\u00f2 il mezzo e si rifugi\u00f2 in una trincea britannica.\nLa riconquista del villaggio.\nAl termine dell'attacco, sia Villers-Bretonneux che il Bois d'Aquenne erano caduti in mani tedesche. Per riprendere il terreno perduto, Rawlinson pianific\u00f2 una controffensiva. Questa fu portata, nella notte fra il 24 e il 25 aprile, dalla 13\u00aa e 15\u00aa brigata australiana, guidate rispettivamente dai generali Thomas William Glasgow, e Harold Edward \"Pompey\" Elliott, coadiuvate da reparti britannici. Il piano di Rawlinson consisteva in una manovra a tenaglia: la 15\u00aa avrebbe attaccato a nord del villaggio, la 13\u00aa a sud. Le truppe britanniche sarebbero avanzate nello spazio fra le unit\u00e0 australiane. Al fine di sorprendere i tedeschi, Rawlinson rinunci\u00f2 a impiegare l'artiglieria per lanciare bombardamenti preliminari.\nL'attacco era inizialmente programmato per le 8 di sera, ma Glasgow obiett\u00f2 che a quell'ora ci sarebbe stata ancora troppa luce, con conseguenze potenzialmente terribili per i suoi uomini, e chiese di rinviare l'attacco a un'ora pi\u00f9 avanzata. Fu infine deciso di cominciare l'assalto alle 22.\nAll'inizio della controffensiva, i nidi di mitragliatrici tedesche inflissero un certo numero di perdite agli australiani, ma furono poi assaltati dalle forze dell'Intesa. In particolare, il luogotenente Clifford Sadlier ottenne la Victoria Cross per averli caricati armato di granate. Le 13\u00aa e la 15\u00aa irruppero in Villers-Bretonneux, catturando le postazioni tedesche e chiudendo le truppe avversarie in una sacca, da cui solo alcune riuscirono a sfuggire attraverso una trincea ferroviaria. Alla sera del 25, il villaggio era nelle mani delle forze australiane e britanniche, che lo riconsegnarono agli abitanti del luogo.\nLa battaglia si protrasse ancora fino al giorno 27, in quanto le truppe alleate lanciarono ulteriori contrattacchi per riprendere punti non ancora riconquistati. In particolare, la Division Marocaine dell'Arm\u00e9e Fran\u00e7aise attacc\u00f2 il Bois d'Hangard. Nella notte fra il 26 e il 27, i francesi subentrarono definitivamente alle truppe britanniche nella difesa della linea.\nConseguenze.\nIl vittorioso contrattacco di Rawlinson dava alle forze alleate l'opportunit\u00e0 di catturare gli A7V rimasti abbandonati durante l'attacco, ovvero il \"Nixe\", rimasto danneggiato nel duello con i Mark I, e i carri \"Elfriede\" e \"Mephisto\", ribaltatisi durante l'avanzata. I tedeschi tentarono di impedire che ci\u00f2 accadesse, per evitare che gli Alleati potessero esaminarne le caratteristiche. Il \"Nixe\" fu recuperato dai membri superstiti del suo equipaggio, che riuscirono a riavviarlo e condurlo dietro le loro linee. Degli altri due, il \"Mephisto\" giaceva nella zona controllata dai tedeschi, mentre l'\"Elfriede\" era quello pi\u00f9 a rischio di cattura. Per questo motivo, fu inviata una squadra demolitrice per distruggerlo. Tuttavia, i soldati incaricati della missione fecero invece saltare per errore il \"Mephisto\". L\"'Elfriede\" fu cos\u00ec catturato dagli alleati, che poterono analizzarlo. Pochi mesi dopo, il 14 luglio 1918, le truppe australiane riuscirono ad avanzare tanto da catturare anche il \"Mephisto\". Quest'ultimo carro, dopo alcuni trasferimenti, fu infine portato al Museo del Queensland di Brisbane, in Australia, dov'\u00e8 tuttora esibito, unico A7V tuttora esistente.\nIn seguito alla battaglia, Mitchell, il comandante del Mark IV che aveva vinto il duello di carri contro il \"Nixe\", invi\u00f2 una richiesta di compenso in denaro alla Royal Navy, asserendo gli spettasse il premio destinato a chi affondava vascelli nemici. La sua domanda fu per\u00f2 rifiutata.\nIn ricordo di questa battaglia, \u00e8 a Villers-Bretonneux che si celebra l'edizione francese dell'Anzac Day, una ricorrenza annuale per commemorare i caduti dell'esercito australiano e di altri paesi dell'Oceania."}
{"id": "3327757", "revid": "729019", "url": "https://it.wikipedia.org/wiki?curid=3327757", "title": "Australian Open 2011 - Doppio ragazzi", "text": "Justin Eleveld e Jannick Lupescu erano i detentori del titolo, ma quest'anno non hanno partecipato.\nFilip Horansk\u00fd e Ji\u0159\u00ed Vesel\u00fd hanno battuto in finale Ben Wagland e Andrew Whittington 6\u20134, 6\u20134."}
{"id": "3327759", "revid": "729019", "url": "https://it.wikipedia.org/wiki?curid=3327759", "title": "Autostrada A12 (Svizzera)", "text": "La A12 \u00e8 un'autostrada svizzera che collega Berna e Vevey via Friburgo, ovvero A1 ed A9.\nPartendo dai 500\u00a0m dello svincolo \"La Veyre\" sale fino a 866\u00a0m con una pendenza massima del 6%, una delle maggiori sulla rete autostradale svizzera. La massima altitudine \u00e8 raggiunta a Weiler Prayoud, a nordest di Chatel-Saint-Denis, ed \u00e8 lo spartiacque fra Rodano e Reno. Attraversa poi il Lago di Gruy\u00e8re con un viadotto di oltre 2\u00a0km.\nFino al 2001, anno di apertura del tronco dell'A1 fra Yverdon-les-Bains e Berna, \u00e8 stata l'unico collegamento autostradale fra Ginevra, Losanna, Vallese e resto della Svizzera."}
{"id": "3327761", "revid": "2034231", "url": "https://it.wikipedia.org/wiki?curid=3327761", "title": "Thomas L. Thompson", "text": "\u00c8 stato professore di Teologia nell'Universit\u00e0 di Copenaghen dal 1993 al 2009. Vive in Danimarca ed \u00e8 ora un cittadino danese.\nAntefatti.\nThompson ha conseguito un B.A. nella Duquesne University, Pittsburgh (Pennsylvania), USA, nel 1962 e il Ph.D. alla Temple University, Filadelfia (Pennsylvania) nel 1976.\nCarriera.\nThompson ha occupato la posizione di assistente universitario (\"Instructor\") di Teologia nell'University of Dayton (1964\u201365), assistente professore di \"Antico Testamento\" nell'University of Detroit tra il 1967 e il 1969), ricercatore associato al T\u00fcbingen Atlas of the Near East dal 1969 al 1976, \"visiting professor\" all'\u00c9cole Biblique (1985\u201386), \"visiting associate professor\" alla Lawrence University (1988\u201389) e professore associato nella Marquette University (1989\u201393), prima di diventare professore ordinario di Teologia presso la Universit\u00e0 di Copenaghen dal 1993 al 2009. \u00c8 stato nominato componente del National Endowment for the Humanities nel 1988. \u00c8 direttore generale della serie monografica \"Copenhagen International Seminar\" della Equinox Press e direttore associato dello \"Scandinavian Journal for the Old Testament\", lavorando inoltre nel consiglio editoriale delle riviste \"Holy Land Studies\" e \"Dansk Teologisk Tidsskrift\".\nLa Scuola di Copenaghen di teologia.\nIl punto nodale dei lavori di Thompson \u00e8 costituito dalle sue riflessioni sui rapporti tra Bibbia (l'Antico Testamento in particolare) e archeologia. Il suo \"The Historicity of the Patriarchal Narratives\" (1974), era una critica all'opinione allora dominante sulla pretesa che l'archeologia biblica avrebbe ormai dimostrato la storicit\u00e0 di figure quali Abramo e altri Patriarchi biblici. Il suo \"The Early History of the Israelite People From the Written and Archaeological Sources\" (1993) sviluppava il tema secondo cui la storia biblica non era affidabile, e concludeva: \"La realt\u00e0 linguistica e letteraria della tradizione biblica \u00e8 essenzialmente di carattere folcloristico. Il concetto di \"benei Israel\" ... \u00e8 un riflesso di un'entit\u00e0 non socio-politica dello Stato storico d'Israele del periodo assiro...\" In \"The Bible in History: How Writers Create a Past\" (edito in USA col titolo \"The Mythic Past: Biblical Archaeology and the Myth of Israel\"), Thompson argomentava che a suo dire la Bibbia era interamente, o quasi interamente, un prodotto del periodo compreso tra il V secolo a.C. e il II secolo a.C. \"The Bible in History\" \u00e8 ampiamente usato come libro di testo nei corsi iniziali di studi biblici.\nThompson \u00e8 strettamente associato dai suoi detrattori al movimento definito Minimalismo biblico (altre importanti figure di esso includono Niels Peter Lemche, Keith Whitelam e Philip Davies), un gruppo abbastanza variegato di studiosi che sostengono comunque che la versione storica della Bibbia non sia avvalorata da alcuna evidenza archeologica finora venuta alla luce e che essa non possa essere garantita seriamente come storicamente credibile.\nIl suo studio \"The Historicity of the Patriarchal Narratives\" e le critiche in esso espresse si dice avessero compromesso a tal punto la reputazione di Albright che essa \"non pot\u00e9 mai pi\u00f9 essere recuperata, ma la controversia che esso provoc\u00f2 con la conservatrice Accademia statunitense gli imped\u00ec di ottenere qualsiasi incarico universitario in un ateneo statunitense. I suoi ultimi lavori scientifici sono stati accolti nello stesso modo negli USA, mentre hanno avuto un'accoglienza ampiamente positiva in Europa.\nNel 1992 ha pubblicato \"The Early History of the Israelite People\", e nel 1993 \u00e8 entrato a far parte della Facolt\u00e0 di Teologia dell'Universit\u00e0 di Copenaghen come professore ordinario. Il resto del decennio \u00e8 stato dominato da dure polemiche tra gli studiosi nordamericani, caratterizzati da un notevole grado di conservatorismo metodologico e scientifico (spesso definito Massimalismo biblico), ben esemplificato nello scontro del 2001 tra Iain Provan, Thompson e Philip R. Davies dell'University of Sheffield sul \"Journal of Biblical Studies\".\nRecenti controversie.\nAlcuni autori massimalisti hanno scritto che le recenti scoperte archeologiche appaiono minare le teorie di Thompson. Una di queste scoperte sarebbe la Stele di Tel Dan. L'interpretazione di Thompson riguardo a questa stele (scoperta nel 1993) e altre scoperte ancora sono descritte nel suo libro \"The Mythic Past\" (1999) e in altri lavori."}
{"id": "3327763", "revid": "767487", "url": "https://it.wikipedia.org/wiki?curid=3327763", "title": "Give Me Liberty (film 1936)", "text": "Give Me Liberty \u00e8 un cortometraggio del 1936 diretto da B. Reeves Eason. Nel 1937, vinse l'Oscar al miglior cortometraggio a colori, premio che venne assegnato solo nel 1937 e nel 1938.\nProduzione.\nIl film fu prodotto dalla The Vitaphone Corporation in technicolor.\nDistribuzione.\nDistribuito dalla Warner Bros. Pictures, il film usc\u00ec in sala il 19 dicembre 1936. \u00c8 inserito nel catalogo della Turner Classic Movies (TCM). Nel 2007, la Warner Home Video lo distribu\u00ec in DVD.\nDate di uscita.\nIMDb"}
{"id": "3327768", "revid": "729019", "url": "https://it.wikipedia.org/wiki?curid=3327768", "title": "Autostrada A14 (Svizzera)", "text": "La A14 \u00e8 un'autostrada svizzera che collega Lucerna e Zugo, ovvero A2 ed A4. Nel 2021 l'autostrada A4a, che va dallo svincolo di Blegi a Sihlbrugg, \u00e8 stata rinominata A14."}
{"id": "3327769", "revid": "1718925", "url": "https://it.wikipedia.org/wiki?curid=3327769", "title": "Mikael Persbrandt", "text": "Nei film svedesi, \u00e8 forse il pi\u00f9 noto per aver interpretato Gunvald Larsson nella serie \"Beck\". \u00c8 internazionalmente conosciuto per il suo ruolo da protagonista nel film vincitore di un Premio Oscar, \"In un mondo migliore\", diretto da Susanne Bier. La sua interpretazione gli ha valso una nomination all'European Film Award 2011 come miglior attore. Altre parti comprendono il ruolo di Carl Hamilton dei romanzi di Jan Guillou e Beorn in \"Lo Hobbit\".\nBiografia.\nPersbrandt \u00e8 nato il 25 settembre 1963 a Jakobsberg, nel comune di J\u00e4rf\u00e4lla, nella contea di Stoccolma. Si \u00e8 esibito sul palco del Royal Dramatic Theatre di Stoccolma e in numerosi ruoli cinematografici e televisivi. Persbrandt \u00e8 ben noto per il suo ruolo di ispettore di polizia Gunvald Larsson, nella serie \"Beck\". Ha vinto il Guldbagge Award come miglior attore in un ruolo da protagonista due volte, il primo nel 2009 per \"Maria Larssons eviga \u00f6gonblick\" e il secondo nel 2014 per \"Nobody Owns Me\". Nel 2012 recita nel film \"L'ipnotista\" di Lasse Hallstr\u00f6m. Nel 2015 Persbrandt ha riferito che avrebbe smesso di recitare nel suo ruolo popolare di Gunvald Larsson nella serie \"Beck\", mentre nel 2019 entra a far parte del cast di \"Sex Education\" prodotto da \"Netflix.\"\nImmagine pubblica e problemi legali.\nPersbrandt \u00e8 stato spesso notato per il suo bell'aspetto, ed \u00e8 stato spesso inserito dai media svedesi nelle liste degli uomini svedesi pi\u00f9 attraenti.\nPresunta overdose.\nNel dicembre 2005 Persbrandt ha sporto denuncia contro il giornale \"Expressen\" che aveva fatto false accuse su una presunta overdose e sul fatto che fosse stato ricoverato in una clinica di Uppsala. \"Expressen\" si scus\u00f2 e ammise che le informazioni erano false, ma le scuse non furono accettate da Persbrandt. Otto Sj\u00f6berg, all'epoca redattore del giornale, \u00e8 stato multato.\nUso di droghe.\nPersbrandt \u00e8 stato arrestato due volte nel 2011 per uso di cocaina, ricevendo una multa. Nell'aprile 2014 \u00e8 stato condannato a cinque mesi di reclusione per un altro reato di cocaina, ma in appello \u00e8 stato ridotto a 75 ore di servizio alla comunit\u00e0.\nVita privata.\nHa una relazione con Sanna Lundell, con cui ha avuto tre figli. In precedenza \u00e8 stato sposato con Maria Bonnevie."}
{"id": "3327774", "revid": "729019", "url": "https://it.wikipedia.org/wiki?curid=3327774", "title": "Australian Open 2011 - Doppio ragazze", "text": "Jana \u010cepelov\u00e1 e Chantal \u0160kamlov\u00e1 erano le detentrici del titolo, ma quest'anno non hanno partecipato.\nAn-Sophie Mestach e Demi Schuurs hanno battuto in finale 6\u20132, 6\u20133, Eri Hozumi e Miyu Kat\u014d."}
{"id": "3327775", "revid": "446353", "url": "https://it.wikipedia.org/wiki?curid=3327775", "title": "Guerra Goguryeo-Sui", "text": "La guerra tra Goguryeo e Sui (in cinese , in coreano ()) fu una serie di campagne lanciate dalla Dinastia Sui della Cina contro il regno di Goguryeo in Corea tra il 598 e il 614. Il risultato negativo di questa guerra da parte di Sui ha contribuito alla caduta della Dinastia Sui nel 618.\nContesto.\nLa Dinastia Sui aveva unito sotto il suo controllo quasi tutta la Cina sottomettendo popoli a volte senza neppur combattere. Uno dei territori che non entr\u00f2 a far parte della zona d'influenza della dinastia Sui fu quello di Goguryeo, che in ogni modo non volle sottomettersi alla dinastia Sui. Sui Wendi non fu felice della sfida di Goguryeo, che continu\u00f2 piccole incursioni nel territorio nemico. Sui dopo una contrattazione diplomatica che prevedeva un ultimatum per le razz\u00ece sul confine settentrionale chiese a Goguryeo di cessare ogni alleanza militare con i turchi. Anche se Yeongyang sembra rispettare l'ultimatum, l'anno successivo, il 597, inizi\u00f2 un attacco preventivo con Mohe contro avamposti cinesi lungo il confine attuale provincia di Hebei.\nPrima guerra nel 598.\nWendi ordin\u00f2 al suo quinto figlio, il pi\u00f9 giovane, Yang Lian (assistito dal co-primo ministro Jiong Gao), e l'ammiraglio Zhou Luohou (\u5468 \u7f57\u777a), di conquistare Goguryeo con un esercito e una flotta di 300.000 uomini. L'esercito di Yang Lian ha dovuto affrontare la stagione delle piogge in anticipo, appena raggiunse Goguryeo. Le forti piogge fuori stagione non hanno fatto compiere alcun progresso all'esercito, e hanno impedito il trasporto dei rifornimenti. Attacchi costanti da parte delle forze Goguryeo e malattie hanno inflitto perdite pesanti. I generali giunsero alla conclusione che l'esercito non poteva vincere da solo, Yang quindi decise di unire la flotta di Zhou. La flotta di Zhou durante il percorso si trovo di fronte grandi insidie come burrasche e attacchi nemici ogni volta che la flotta si fermava lungo la costa. La flotta fu impegnata in una battaglia contro una flotta Goguryeo per un totale di 50.000 uomini, guidata dall'Ammiraglio Gang Isik, presumibilmente nell'attuale Mare di Bohai. Gi\u00e0 indebolita da imboscate e avversit\u00e0 naturali, la flotta Sui arrec\u00f2 perdite devastanti. Questa guerra \u00e8 stata l'unica grande sconfitta per Wendi, morto nel 604.\nSeconda Guerra 612.\nYangdi quando sal\u00ec al trono fece costruire il Gran Canale, un canale che attraversava da nord a sud la Cina. Questo canale facilitava sia gli scambi commerciali sia gli spostamenti di grandi eserciti. Yeongyang abbandon\u00f2 la zona cuscinetto che aveva acquisito dopo la guerra del 598, in quanto quella zona non era adatta ad affrontare un vasto esercito. Le truppe si ritirarono dietro Goguryeo quello che oggi \u00e8 conosciuto come il fiume Liao. Per fortuna dei coreani il fiume si sciolse prima del previsto e i cinesi dovettero cos\u00ec costruire dei ponti, cos\u00ec mentre i cinesi costruivano i ponti i coreani facevano leggere imboscate agli invasori. Yangdi ordin\u00f2 ai suoi generali che prima di intraprendere una battaglia dovettero fare riferire a lui e aspettare la conferma. Questo ordine ostacol\u00f2 le operazioni militari cinesi e durante l'assedio alla fortezza Yodong i generali dovettero chiedere l'approvazione del piano di battaglia, ora che il messaggero ritorn\u00f2, Goguryeo le sue truppe erano di nuovo pronti a difendere la fortezza. Sfruttando questa falla nel sistema Sui, Yodong e altre cittadelle di Goguryeo continuarono a tenere duro. Entro giugno, cinque mesi dopo l'inizio della campagna, non una fortezza era caduta. La nuova strategia adottata dai cinesi fu quella di mantenere le fortezze di Goguryeo in Manciuria a bada, mentre un nuovo contingente dell'esercito e della marina avrebbe conquistato Pyongyang, capitale del Goguryeo. Fu inviato un esercito, con una forza di 305.000 uomini, e una flotta navale di circa 200.000 uomini. La marina raggiunse la baia del fiume Daedong prima dell'esercito. Vedendo che l'esercito ostile non si faceva ancora vedere Lai Huni decise di mandare un contingente di soldati nella capitale. I soldati quando giunsero a Pyongyang la trovarono deserta e iniziarono a saccheggiarla, quando anche il generale giunse nella citt\u00e0 i coreani tesero un'imboscata alle forze cinesi e le costrinsero a ritornare alla rinfusa alla flotta, il generale allora decise di attendere l'arrivo dell'esercito. Intanto il contingente dell'esercito, guidato dai generali Yuwen Zhongwene Yu Shu, avevano i loro problemi. Mentre le truppe possono essere trasportate in modo sicuro all'interno della Cina, una volta raggiunto il territorio Goguryeo, c'era il pericolo di imboscate da parte delle forze ostili. Ma sebbene il contingente dell'esercito Sui arriv\u00f2 a Pyongyang fu costretto alla fuga anche per ragione del fatto che i generali dovevano fare approvare i propri piani di battaglia. \nLa seconda guerra prosegue con la battaglia di Salsu.\nTerza guerra 613.\nYangdi Liaodong invase nuovamente l'anno successivo (613), ma fu di nuovo costretto a ritirarsi senza successo.\nQuarta guerra 614.\nYangdi riattacc\u00f2 i confini coreani anche nel 614, questa volta riusc\u00ec a neutralizzare la prima linea di difese ma poi dovette fermarsi a causa delle continue imboscate e dell'interruzione dei rifornimenti. Yangdi vide la possibilit\u00e0 di una pace che venne firmata quello stesso anno, infatti il malcontento riguardo a questa guerra in Cina si fece sentire.\nConseguenze.\nLa pi\u00f9 grande conseguenza che port\u00f2 questa guerra fu la caduta della dinastia Sui, infatti durante la guerra in Cina era cresciuto il malcontento verso non solo le perdite umane ma anche delle risorse da parte di tutti i ceti popolari e anche tra le file dello stesso esercito cinese."}
{"id": "3327778", "revid": "287204", "url": "https://it.wikipedia.org/wiki?curid=3327778", "title": "Australian Open 2011 - Singolare maschile in carrozzina", "text": "Shingo Kunieda era il detentore del titolo e ha battuto in finale St\u00e9phane Houdet 6\u20130, 6\u20133."}
{"id": "3327780", "revid": "729019", "url": "https://it.wikipedia.org/wiki?curid=3327780", "title": "Francesco Cantuti Castelvetri", "text": "Biografia.\nNato a Verona l'11 febbraio 1904, il conte Francesco Cantuti Castelvetri - omonimo del letterato suo avo Francesco Cantuti Castelvetri (1726-1777), definito dal Tiraboschi \"uno de' pi\u00f9 colti e pi\u00f9 leggiadri poeti modenesi\" della sua epoca - discendeva da una nobile famiglia modenese di origine lombarda, che ebbe in feudo la contea di Ligonchio e venne resa illustre da alcuni letterati dei quali il pi\u00f9 noto fu Ludovico Castelvetro. Figlio di Nestore, generale dei Carabinieri comandante la Guardia regia di stanza al Quirinale - che fu autore di un \"Compendio di Polizia scientifica\" edito nel 1913 dalla Tipografia Editrice Nazionale ed ebbe una medaglia di bronzo al valor militare e la croce al merito di guerra - e di Aurelia Messori Roncaglia, si laure\u00f2 prima in giurisprudenza e poi in scienze economiche e commerciali e divenne quindi docente universitario presso la cattedra di politica economica dell'universit\u00e0 la Sapienza di Roma. Iscritto nel 1924 all'albo dei commercialisti e poi, nel 1926, a quello dei giornalisti, collabor\u00f2 con varie testate e divenne redattore capo de \"La finanza italiana\".\nIl 22 maggio 1926 venne ammesso nel corpo della Guardia nobile Pontificia con il grado di sottotenente nel quale verr\u00e0 giubilato con il grado di brigadiere generale. Nel 1930 si spos\u00f2 - primo matrimonio ad essere celebrato dopo il Concordato tra l'Italia e la Santa Sede -, nella cappella della guardia in Vaticano, con Adriana Prampolini (1907-1995), nipote del conte senator Natale Prampolini, dalla quale avr\u00e0 otto figli. Il 2 dicembre 1935 venne inviato in missione a Parigi presso il nunzio apostolico di quella sede, Luigi Maglione. Il 4 novembre 1937, alla morte del suo predecessore, venne nominato comandante della Guardia Palatina d'Onore da papa Pio XI ed entr\u00f2 in servizio ufficialmente il 20 giugno 1938. Il 1\u00ba giugno 1961 venne nominato colonnello e continu\u00f2 il suo mandato di comandante che si concluder\u00e0 dopo 33 anni, con lo scioglimento del corpo ad opera di papa Paolo VI il 14 settembre 1970.\nPaolo VI lo nomin\u00f2 Gentiluomo, consultore a vita dello Stato Citt\u00e0 del Vaticano e nel 1970 lo chiam\u00f2 a ricoprire la carica di Governatore Generale dell'Ordine Equestre del Santo Sepolcro di Gerusalemme, di cui in seguito diverr\u00e0 Luogotenente Generale.\nNel 1935 era stato nominato direttore generale della Federazione nazionale del legno. In seguito diverr\u00e0 direttore generale della Federazione nazionale pubblici esercizi e, per quindici anni, ricoprir\u00e0 l'incarico di direttore generale della Confederazione del commercio. Dal 1944, per ventitr\u00e9 anni, ebbe la carica di direttore generale dell'Ente nazionale per la distribuzione dei soccorsi in Italia (ENDSI). Inoltre fu economista presso la FAO, esperto presso la Presidenza del Consiglio dei ministri per questioni economiche, e sindaco, consigliere e revisore di istituti di credito e di societ\u00e0 (tra questi: l'Istituto Italiano di Credito Fondiario, l'Istituto Nazionale di Credito per il Lavoro Italiano all'Estero, le Assicurazioni Generali Venezia, l'Istituto Romano dei Beni Stabili, il Credito Commerciale e Industriale, la Societ\u00e0 G.E.N.S. di Navigazione). Da papa Pio XII venne nominato consulente economico e presidente del collegio dei revisori del Gran Magistero dell'Ordine di Malta. In Brasile fu il fondatore della locale Commissione internazionale cattolica per l'emigrazione.\nInvalido della guerra 1940-1945, ebbe un encomio solenne del comando militare e civile della citt\u00e0 di Roma.\nNegli anni 1944-45 e 1945-46 fu Assistente volontario di politica economica e finanziaria, insieme a Federico Caff\u00e8 e Guido Carli, presso l'Istituto di Scienze economiche dell'Universit\u00e0 La Sapienza di Roma.\nMor\u00ec a Roma il 25 gennaio 1979."}
{"id": "3327781", "revid": "1565034", "url": "https://it.wikipedia.org/wiki?curid=3327781", "title": "Didier de La Cour", "text": "Biografia.\nNato da una nobile famiglia lorenese economicamente decaduta, entr\u00f2 diciottenne nel monastero di San Vitone a Verdun e studi\u00f2 all'universit\u00e0 di Pont-\u00e0-Mousson, dove strinse amicizia con Pierre Fourier, futuro riformatore dei canonici regolari in Lorena.\nDivenuto priore di San Vitone, introdusse delle riforme dirette alla restaurazione del primitivo rigore della regola di san Benedetto: la sua riforma si estese rapidamente ad altri monasteri della Lorena e le abbazie riformate diedero origine alla congregazione dei Santi Vitone e Idulfo.\nMor\u00ec all'et\u00e0 di settantadue anni come semplice monaco."}
{"id": "3327784", "revid": "585241", "url": "https://it.wikipedia.org/wiki?curid=3327784", "title": "Elixir di china", "text": "L'elixir di china (o elisir di china) \u00e8 una preparazione officinale a base di estratti alcolici di corteccia di \"China calisaia\" originariamente utilizzata, tra fine Settecento e met\u00e0 Ottocento, come farmaco nella lotta alla malaria.\nCon la progressiva scomparsa della malattia dall'Europa l'elixir perse il suo status di medicinale per divenire, in tempi moderni, semplice amaro digestivo.\nStoria.\nL'elixir di china si afferma tra la fine del Settecento e l'inizio dell'Ottocento come evoluzione dei vini chinati, preparazioni in cui il vino, grazie al naturale contenuto in alcol, veniva utilizzato durante il processo di macerazione della corteccia per estrarne i principi attivi.\nSuccessivamente, nella prima met\u00e0 dell'Ottocento, con l'identificazione e l'isolamento dei principi attivi della china (ad opera di Caventou e Pelletier) cessa l'utilizzo di questa preparazione come antimalarico a favore di forme farmaceutiche pi\u00f9 attive. L'elixir di china viene tuttavia ancora utilizzato come tonico, digestivo, eupeptico. Formulazioni che impiegano gli estratti fluidi vengono preferiti nelle formulazioni riportate dalle farmacopee. In alcune di esse queste formulazioni vengono riportate ancora con le medesime indicazioni della seconda met\u00e0 del XX secolo. \nA met\u00e0 dell'Ottocento si affianca all'uso farmaceutico della china quello liquoristico. Si sviluppano formulazioni che si avvalgono della macerazione in alcol di complesse miscele di droghe vegetali (tinture). Inoltre, nell'ottica di un utilizzo voluttuario sono caratterizzate da gradazioni alcoliche sensibilmente pi\u00f9 elevate.\nComposizione.\nL'elixir di china \u00e8 tipicamente preparato con una miscela di estratti alcolici di corteccia di \"China calisaia\" edulcorati con soluzione acquosa zuccherina (sciroppo) e aromatizzanti (arancio amaro e altri).\nProduttori.\nElixir di china celebri e meno celebri includono:"}
{"id": "3327789", "revid": "287204", "url": "https://it.wikipedia.org/wiki?curid=3327789", "title": "Australian Open 2011 - Singolare femminile in carrozzina", "text": "Korie Homan era la detentorice del titolo, ma quest'anno non ha partecipato.\nEsther Vergeer ha battuto in finale Daniela di Toro 6\u20130, 6\u20130."}
{"id": "3327790", "revid": "33689", "url": "https://it.wikipedia.org/wiki?curid=3327790", "title": "IPISA", "text": "IPISA \u00e8 l'acronimo di \"Incontro dei Programmatori Italiani per lo Sviluppo su AMIGA\" ed \u00e8 stato un convegno annuale organizzato autonomamente e senza fini di lucro da un gruppo di appassionati di informatica, programmatori e utilizzatori di computer della famiglia Amiga, dal 1991 al 1997.\nSvolgimento.\nLe finalit\u00e0 dell'incontro erano legate alla presentazione di progetti e prodotti non commerciali realizzati utilizzando computer Amiga.\nIn Italia mancavano altri punti di incontro per l'utenza Amiga, se si esclude lo stand della Commodore Italiana allo SMAU, e l'IPISA ha assunto ancora pi\u00f9 importanza nel 1994 con la scomparsa della Commodore.\nLa manifestazione durava generalmente un giorno (l'ultima edizione del 1997 ne \u00e8 durata due) ed era articolata in una serie di interventi, che potevano essere brevi o lunghi con tempistiche prefissate per entrambi i casi, tenuti in italiano. Al termine dell'incontro venivano consegnati ai partecipanti gli atti del convegno che consistevano in una documentazione cartacea e di software su supporto magnetico.\nEdizioni.\nEdizione 1991.\nSi \u00e8 tenuto il 2 novembre a Modena, presso la sede del Planetario, organizzato da Andrea Salati.\nEra ospite Ettore Caurla, responsabile del supporto agli sviluppatori di Commodore Italiana.\nEdizione 1992.\nSi \u00e8 tenuto il 31 ottobre a Modena, presso la sede del Planetario, organizzato da Andrea Salati.\nEdizione 1993.\nSi \u00e8 tenuto il 6 novembre 1993 a Milano, organizzato da Roberto Attias, Vittorio Calzolari, Fabrizio Lodi, Sergio Ruocco, Carlo Santagostino, Paolo Silvera, Reinhard Spisser, Carlo Todeschini, Sebastiano Vigna, Marco Zandonadi.\nEdizione 1994.\nSi \u00e8 tenuto il 19 novembre 1994 a Milano, presso la Sala Seminari del Centro Universitario ISU, con oltre 200 partecipanti. L'ospite straniero \u00e8 stato Wouter van Oortmerssen.\nEdizione 1995.\nSi \u00e8 tenuto il 18 novembre 1995 a Milano, presso la Sala Seminari del Centro Universitario ISU. Sono intervenute circa 400 persone inclusi gli organizzatori.\nEdizione 1996.\nSi \u00e8 tenuto il 30 novembre 1996 a Milano, presso la Sala Seminari del Centro Universitario ISU.\nEdizione 1997.\nSi \u00e8 tenuto il 29 e 30 novembre 1997 a Milano, presso la Sala Seminari del Centro Universitario ISU. Era ospite Richard Stallman, fondatore della Free Software Foundation."}
{"id": "3327792", "revid": "287204", "url": "https://it.wikipedia.org/wiki?curid=3327792", "title": "Australian Open 2011 - Quad singolare", "text": "Peter Norfolk era il detentore del titolo, ma ha perso in finale contro David Wagner 6\u20132, 6\u20133."}
{"id": "3327793", "revid": "712828", "url": "https://it.wikipedia.org/wiki?curid=3327793", "title": "Liechtenstein (personaggio)", "text": ""}
{"id": "3327795", "revid": "54193", "url": "https://it.wikipedia.org/wiki?curid=3327795", "title": "Cotinina", "text": "La cotinina \u00e8 un alcaloide del tabacco e metabolita della nicotina. \nSi utilizza come biomarcatore per la quantificazione dell'esposizione al fumo attivo e passivo di tabacco. Permane a lungo nell'organismo ed \u00e8 possibile dosarla, oltre che nel sangue, anche nella saliva e nell'urina. In passato \u00e8 anche stata commercializzata come antidepressivo.\nIl nome \"cotinina\" \u00e8 un anagramma del nome \"nicotina\".\nMeccanismi d'azione.\nIn maniera simile alla nicotina, la cotinina si lega, attiva e desensibilizza i recettori neuronali nicotinici, anche se con una potenza di molto inferiore.\nNel corso di esperimenti scientifici, la cotinina ha altres\u00ec dimostrato effetti nootropi ed antipsicotici.\nMisura dell'esposizione alla nicotina.\nLa cotinina ha una emivita \"in vivo\" di circa 20 ore ed \u00e8 solitamente rilevabile per parecchi giorni (fino ad una settimana) dopo l'ultimo utilizzo di tabacco.\nIl livello di cotinina nel sangue \u00e8 proporzionale alla quantit\u00e0 di esposizione al fumo di tabacco; pertanto \u00e8 un valido indicatore dell'esposizione al fumo di tabacco, incluso il fumo secondario (passivo).\nLe persone che fumano sigarette al mentolo possono trattenere la cotinina nel sangue per un periodo pi\u00f9 lungo, in quanto il mentolo pu\u00f2 competere con il metabolismo enzimatico della cotinina.\nAnche il codice genetico degli enzimi epatici pu\u00f2 avere un suo ruolo, poich\u00e9 le persone di origine africana solitamente presentano livelli ematici di cotinina pi\u00f9 elevati rispetto ai caucasici.\nParecchi fattori variabili (come la preferenza per le sigarette al mentolo e la durata della boccata) suggeriscono che la spiegazione per questa differenza sia pi\u00f9 complessa del solo fattore di genere o etnia.\nLivelli di cotinina inferiori a 10 ng/mL sono ritenuti consistenti con l'assenza di fumo attivo.\nValori da 10 ng/mL a 100 ng/mL sono associati con fumo leggero o esposizione passiva moderata. Livelli superiori ai 300 ng/mL sono presenti in fumatori accaniti (oltre 20 sigarette al giorno). Nell'urina, i valori sono rispettivamente compresi tra 11 ng/mL e 30 ng/mL per fumatori leggeri o esposizione passiva e fino a 500 ng/mL o pi\u00f9 per fumatori attivi accaniti. \nLe determinazioni di cotinina forniscono una misura quantitativa oggettiva che \u00e8 pi\u00f9 affidabile dei racconti dei fumatori o del conteggio del numero di sigarette fumate al giorno.\nLa cotinina permette anche la misura dell'esposizione al fumo secondario (fumo passivo).\nI test per le droghe possono individuare la cotinina nel sangue, nell'urina o nella saliva.\nComunque, alcuni programmi di eliminazione della dipendenza dal fumo contengono nicotina, cosa che comporta un risultato positivo nella determinazione della presenza di cotinina.\nPerci\u00f2, la presenza di cotinina non \u00e8 risolutiva per l'indicazione dell'utilizzo di tabacco."}
{"id": "3327796", "revid": "599013", "url": "https://it.wikipedia.org/wiki?curid=3327796", "title": "Jaroslav Bel\u00e1\u0148", "text": ""}
{"id": "3327797", "revid": "729019", "url": "https://it.wikipedia.org/wiki?curid=3327797", "title": "Australian Open 2011 - Doppio maschile in carrozzina", "text": "St\u00e9phane Houdet e Shingo Kunieda erano i detentori del titolo, ma quest'anno non hanno partecipato insieme.\nHoudet ha fatto coppia con Nicolas Peifer e Kunieda con Maikel Scheffers. Kunieda e Scheffers hanno battuto in finale St\u00e9phane Houdet e Nicolas Peifer 6\u20133, 6\u20133."}
{"id": "3327799", "revid": "1543377", "url": "https://it.wikipedia.org/wiki?curid=3327799", "title": "General Electric J85", "text": "Il General Electric J85 \u00e8 una serie di piccoli motori turbogetto sviluppati dalla statunitense\nGeneral Electric a partire dalla fine degli anni cinquanta. \u00c8 uno dei motori turbogetto pi\u00f9 longevi, tanto che la United States Air Force prevede di mantenerlo in servizio fino al 2040.\nStoria.\nSviluppo.\nIl J85 venne inizialmente sviluppato per essere installato su un missile da inganno radar, il McDonnell ADM-20 Quail. Il Quail era progettato per essere sganciato in volo da un B-52 Stratofortress per continuare la sua rotta in formazione con l'aereo che l'aveva lanciato come contromisura per eventuali missili terra-aria SA-2 Guideline. Questo profilo di missione richiedeva un motore piccolo ma comunque in grado di mantenere il passo con il bombardiere che doveva proteggere. Come per l'analogo Armstrong Siddeley Viper costruito in Inghilterra, il motore del Quail poteva essere costruito con materiali di minor qualit\u00e0, dato il suo utilizzo usa-e-getta.\nSuccessivamente, come accadde per il Viper, anche il J85 fu costruito con materiali standard in modo da estendergli la vita operativa ed impiegarlo su piccoli aerei a reazione come il T-38 Talon, il Northrop F-5, il Canadair CT-114 Tutor, ed il Cessna A-37 Dragonfly. Pi\u00f9 recentemente, i J85 sono stati usati sull'aereo Scaled Composites White Knight, il lanciatore della navetta spaziale Scaled Composites SpaceShipOne, e sulla replica del Messerschmitt Me 262 da poco completata negli Stati Uniti.\nTecnica.\nLa configurazione base del motore \u00e8 particolarmente compatta, misurando 45\u00a0cm di diametro per 102,9\u00a0cm. La configurazione originaria prevedeva un compressore a flusso assiale ad 8 stadi mosso da due stadi di turbina, una camera di combustione di tipo anulare e poteva generare una spinta di 12,7\u00a0kN. Nelle versioni -5, -9 e -21 il compressore era 9 stadi, e, con il postbruciatore inserito, poteva generare fino a circa 22,2\u00a0kN di spinta."}
{"id": "3327801", "revid": "38185705", "url": "https://it.wikipedia.org/wiki?curid=3327801", "title": "Beato Bronislao Bonaventura Markiewicz", "text": ""}
{"id": "3327802", "revid": "729019", "url": "https://it.wikipedia.org/wiki?curid=3327802", "title": "Australian Open 2011 - Doppio femminile in carrozzina", "text": "Florence Gravellier e Aniek van Koot erano i detentori del titolo, ma solo van Koot ha partecipato.\nvan Koot ha fatto coppia con Jiske Griffioen, ma ha perso in finale contro Esther Vergeer e Sharon Walraven 0\u20136, 2\u20136."}
{"id": "3327805", "revid": "1305772", "url": "https://it.wikipedia.org/wiki?curid=3327805", "title": "I Just Had Sex", "text": "I Just Had Sex \u00e8 un brano musicale del gruppo comedy rap statunitense The Lonely Island, cantato in collaborazione con Akon e prodotto da DJ Frank E. \u00c8 il primo singolo estratto dal secondo album, \"Turtleneck &amp; Chain\", pubblicato nel 2011.\nVideo.\nIl video musicale mostra Andy Samberg e Jorma Taccone, affiancati da Akon e da un cameo di Akiva Schaffer, esultanti per essere appena andati a letto con le loro compagne, interpretate rispettivamente da Blake Lively e Jessica Alba, bench\u00e9 esse esternino chiaramente la loro insoddisfazione. Samberg e Taccone cantano al mondo in diretta televisiva il loro strabiliante risultato e, ovunque, globalmente, la folla s'unisce al coro del brano (persino dalla Corea o dal Times Square). In un breve cameo appare anche la leggenda del tennis John McEnroe.\nIl finale del video \u00e8 una palese citazione dal video musicale di \"Firework\" di Katy Perry e mostra Akon, Samberg e Taccone far scoppiettare dai loro peni fuochi d'artificio. I The Lonely Island hanno caricato il video sulla loro pagina di YouTube il giorno stesso dell'uscita del singolo, il 19 dicembre 2010, e ha raggiunto oltre 50 milioni di visualizzazioni (nel luglio 2011 ha superato addirittura i 100 milioni).\nHa venduto oltre 250.000 copie digitali negli Stati Uniti nelle due settimane successive alla sua pubblicazione."}
{"id": "3327806", "revid": "38185743", "url": "https://it.wikipedia.org/wiki?curid=3327806", "title": "Beato Sebastiano Valfr\u00e8", "text": ""}
{"id": "3327808", "revid": "155634", "url": "https://it.wikipedia.org/wiki?curid=3327808", "title": "Australian Open 2011 - Quad doppio", "text": "Nicholas Taylor e David Wagner erano i detentori del titolo, ma hanno perso in finale per 3\u20136, 3\u20136 contro Andrew Lapthorne e Peter Norfolk."}
{"id": "3327809", "revid": "155634", "url": "https://it.wikipedia.org/wiki?curid=3327809", "title": "Coppa Italia di pallacanestro maschile 1986-1987", "text": "La Coppa Italia di pallacanestro maschile 1987 \u00e8 stata l'undicesima edizione della manifestazione.\nStruttura.\nLa Coppa si \u00e8 svolta dal 31 agosto 1986 al 26 marzo 1987.\nHanno preso parte alla manifestazione 32 squadre, cio\u00e8 tutte quelle iscritte alla Serie A1 1986-1987 ed alla Serie A2 1986-1987.\nDue sole squadre di Serie A2 hanno raggiunto i quarti di finale: Viola Reggio Calabria e Pallacanestro Gorizia.\nTutte le partite sono state ad eliminazione diretta con gare di sola andata.\nLa finale, disputata a Bologna il 26 marzo 1987, ha visto la vittoria dell'Olimpia Milano sponsorizzata Tracer. Per la squadra lombarda si \u00e8 trattato del terzo successo nella manifestazione."}
{"id": "3327810", "revid": "38185875", "url": "https://it.wikipedia.org/wiki?curid=3327810", "title": "Beato Columba Giuseppe Marmion", "text": ""}
{"id": "3327822", "revid": "767487", "url": "https://it.wikipedia.org/wiki?curid=3327822", "title": "Villeta (Paraguay)", "text": "Villeta \u00e8 un centro abitato del Paraguay, situato nel dipartimento Central a 37 km dalla capitale del paese Asunci\u00f3n; \u00e8 uno dei 19 distretti in cui \u00e8 diviso il dipartimento.\nPopolazione.\nAl censimento del 2002 Villeta contava una popolazione urbana di 10.106 abitanti (22.429 nell'intero distretto).\nCaratteristiche.\nLa citt\u00e0 fu fondata il 5 marzo 1714 per iniziativa del governatore Juan Gregorio Baz\u00e1n de Pedraza con il nome di \"San Felipe de Borb\u00f3n en el Valle de Bazt\u00e1n en los Campos del Guarnipit\u00e1n\".\nLa sua posizione strategica, sulla sponda sinistra del fiume Paraguay, ha favorito il sorgere di numerose industrie nel territorio."}
{"id": "3327825", "revid": "1415297", "url": "https://it.wikipedia.org/wiki?curid=3327825", "title": "Trine Dyrholm", "text": "\u00c8 nota per i suoi ruoli nei film \"Festen - Festa in famiglia\", \"Love Is All You Need\", \"In un mondo migliore\" e \"Royal Affair\". Nel 2016 ha vinto l'Orso d'argento per la migliore attrice al Festival di Berlino per \"La comune\" di Thomas Vinterberg.\nBiografia.\nTrine Dyrholm \u00e8 nata a Odense sull'isola di Fionia in Danimarca. Nel 1987 a 14 anni ha partecipato al festival musicale Dansk Melodi Grand Prix.\n\u00c8 stata candidata ai Premi Robert come miglior attrice protagonista nel 2003 per P.O.V., nel 2006 per Fluerne p\u00e5 v\u00e6ggen, nel 2007 con \"Offscreen\" e nel 2008 con \"Daisy Diamond\"\nHa vinto il Premio Robert come Miglior attrice non protagonista nel 2005 per \"Forbrydelser\". \u00c8 tornata a vincerlo nel 2007 con \"A Soap\".\nNel 2009 ha vinto il Premio per la miglior attrice alla \"Semana Internacional de Cine de Valladolid\" per il suo ruolo in \"Lille Soldat\" di Annette K. Olesen e per lo stesso \u00e8 stata nuovamente candidata ai Premi Robert.\nHa vinto il premio Robert 2011 per il ruolo di Marianne nel film \"In un mondo migliore\" di Susanne Bier.\nNel 2016 ha vinto l'Orso d'argento per la migliore attrice al Festival internazionale del cinema di Berlino per la sua interpretazione nel film di Thomas Vinterberg \"La comune\"."}
{"id": "3327827", "revid": "729019", "url": "https://it.wikipedia.org/wiki?curid=3327827", "title": "Camillo Cibin", "text": "Biografia.\nNato a Salgareda (TV) nel 1926, Camillo Cibin entr\u00f2 in servizio nell'allora gendarmeria pontificia il 1\u00ba maggio 1947, raggiungendo presto il grado di tenente. Quando il 20 gennaio 1971 il corpo della gendarmeria venne sciolto da papa Paolo VI, Cibin venne nominato vice-responsabile del nuovo \"Ufficio centrale di vigilanza\" dello Stato della Citt\u00e0 del Vaticano, di cui divenne responsabile il 1\u00ba agosto 1972 in qualit\u00e0 di sovrastante nel luglio 1975.\nDal 1978 fu al servizio di Giovanni Paolo II e in quanto responsabile della sua protezione fu anche presente in piazza San Pietro il 13 maggio 1981, quando il terrorista Mehmet Ali A\u011fca tent\u00f2 di uccidere il pontefice, ferendolo. Immediatamente dopo gli spari, mentre gli agenti mettevano al riparo il Pontefice, Cibin si scagli\u00f2 oltre le transenne di legno, riuscendo a bloccare A\u011fca anche con l'aiuto di alcuni dei presenti.\nDopo l'attentato Cibin decise di presentare le proprie dimissioni a Giovanni Paolo II, il quale le respinse. Nel gennaio 1982 venne nominato capo ufficio dell'Ufficio centrale di vigilanza e poi ispettore generale, seguendo il pontefice in tutti i suoi 104 viaggi apostolici all'estero e i molti in Italia.\nL'anno successivo, a Fatima, la sua presenza risult\u00f2 nuovamente fondamentale quando, il 12 maggio, riusc\u00ec a bloccare un sacerdote fanatico mentre tentava di pugnalare il papa, che ne usc\u00ec solo lievemente ferito.\nIl 3 giugno 2006 lasci\u00f2 l'incarico e si ritir\u00f2 in pensione, morendo tre anni pi\u00f9 tardi. I suoi funerali si sono svolti il 27 ottobre 2009 nella basilica di San Pietro in Vaticano, all'altare della Cattedra e sono stati celebrati dal cardinale Giovanni Lajolo."}
{"id": "3327829", "revid": "371529", "url": "https://it.wikipedia.org/wiki?curid=3327829", "title": "Giorgio Medail", "text": "Biografia.\nFratello minore del giornalista Cesare, laureato in architettura allo IUAV di Venezia, nel 1975-76 gestisce la piccola emittente televisiva via cavo Telemilano, attiva nel quartiere residenziale milanese di Milano 2 nel 1978 \u00e8 curatore di tutti i programmi di Telemilano Canale 58 da cui nascer\u00e0 Canale 5. In questi anni conduce con Massimo Inardi \"L'Uomo e L'ignoto\" (1978) e \"L'intervistatore mascherato\", programma quotidiano di dialogo con la gente, servizi per \"Buongiorno Italia\" e altre trasmissioni di notizie tra cui 300 puntate sulla cucina in Italia. \u00c8 stato, inoltre, uno degli autori di \"Telemike\" con Mike Bongiorno.\nTra il 1983 e il 1985 segue tutti i viaggi all'estero del Presidente del Consiglio Craxi realizzando numerosi speciali news per Canale 5. Tra i tanti \"L'Italia vista dall'America\" (con riprese per due volte alla Casa Bianca alla presenza del presidente Reagan).\n\u00c8 il primo giornalista TV ad entrare con troupe televisiva nelle stanze private del Cremlino subito dopo l'elezione di Gorbaciov, realizza un reportage sulla fine della dittatura in Argentina filmando a Buenos Aires l'incontro alla Casa Rosada col nuovo Presidente Alfonsin. Realizza inchieste filmate in Somalia, Giappone, Brasile, Cina ecc. sempre per Canale 5. Nel 1985 realizza e cura insieme ad Emilio Carelli la prima edizione del settimanale politico \"Parlamento In\" (Retequattro). Cura e conduce molti programmi news su Canale5 che cercano di accendere i riflettori sui temi del mistero. Tra i titoli:\n\"Italia Misteriosa\" (1986)\n\"I misteri della notte\" (1987/91). Realizzato in tutte le principali metropoli del Mondo.\n\"Off Limits\" (1988)\n\"I misteri dell'estate\" (1988)\n\"Arcana, la dimensione magica dell'uomo\" (1989) (Brasile, Haiti, Stati Uniti, Inghilterra, Italia). Dal 1985 al 1989 cura servizi giornalistici di Canale 5, realizzando tra l'altro numerosi \"Speciale news\".\nCome autore e curatore firma, con Guglielmo Zucconi, \"Dovere di Cronaca\" (con Indro Montanelli, Giorgio Bocca, Gianni Brera, Jas Gawronski) e \"Sono innocente (i grandi errori giudiziari)\".\nNel 1988 \u00e8 inviato alle Olimpiadi di Seul per Telecapodistria. \u00c8 autore e conduttore della serie \"Delitti irrisolti\" su Canale 5 (1991). Ha realizzato e condotto il settimanale \"Club Estate\" (1990), dedicato alle follie, alla musica dell'estate e al Festivalbar. \u00c8 autore e curatore di serie di programmi in difesa dei minori come \"L'et\u00e0 negata\" e \"Giardino d'infamia\". Ha condotto su Italia1 circa 150 puntate di \"Qui Italia\", appuntamento quotidiano di interviste con la gente (1993/94). Ha condotto e ideato \"Mai visto\" su Italia 1 (1995) programma realizzato con vecchi filmati di magazzino mai andati in onda. \u00c8 stato ideatore e direttore della testata giornalistica \"Ciak\" che forniva i servizi di spettacolo per i tre Tg Mediaset (dal 1991 al 98) realizzando migliaia di servizi ogni anno. \u00c8 stato curatore, con Anna Praderio, del settimanale televisivo di cinema \"Ciak\" (1990/98). Ha curato il programma \"ES\" con Daniela Rosati su Rete 4 nel 1997/98. Ha realizzato 25 puntate di \"Fatti e misfatti\" sugli \"X-files italiani\" (1998) e circa 35 inchieste su temi vari per il settimanale \"Inviato speciale\" su Italia 1 (1998/99).\n\u00c8 stato autore e curatore del programma \"Giallo quattro\" condotto con Donatella Raffai (1999). Ha curato nel 2001 il programma quotidiano \"Vox Populi\" per Italia 1 e nel 2002 ha curato il programma \"Arcana\" per Rete 4. Dal 2004 al 2007 ha curato il programma quotidiano \"Secondo voi\" (Italia 1 e Canale 5) condotto da Paolo Del Debbio. \u00c8 stato vicedirettore del programma quotidiano \"L'Antipatico\" (2006/07) condotto da Maurizio Belpietro su Rete 4. Dal giugno 2007 al luglio 2008 ha diretto l'emittente televisiva nazionale Tv della Libert\u00e0, quattro ore in diretta tutti i giorni con servizi, ospiti, collegamenti, telefonate, rubriche, ecc. \n\u00c8 scomparso dopo una lunga malattia nel marzo 2011 all'et\u00e0 di 65 anni.\nRadio.\nDal 1997 Giorgio Medail ha condotto insieme a Giorgio Cerquetti la trasmissione radiofonica \"Totem\" su RTL 102.5, programma dedicato a temi esoterici e misteriosi come UFO, parapsicologia, spiritualit\u00e0 e medicina alternativa, con la partecipazione degli ascoltatori che potevano intervenire in diretta.\nPolitica.\nDall'insediamento del governo Berlusconi \u00e8 stato dirigente della Struttura di Missione per il rilancio dell'immagine dell'Italia presso il Dipartimento per il turismo con l'importante responsabilit\u00e0 di coordinare le politiche di tutela, valorizzazione e promozione dell'immagine dell'Italia e del Made in Italy nel mondo."}
{"id": "3327830", "revid": "767487", "url": "https://it.wikipedia.org/wiki?curid=3327830", "title": "Rouge et noir", "text": "Rouge et noir (\"Der geheime Kurier\") \u00e8 un film muto tedesco del 1928 diretto da Gennaro Righelli."}
{"id": "3327831", "revid": "38186222", "url": "https://it.wikipedia.org/wiki?curid=3327831", "title": "Sant'Adelelmo di Burgos", "text": ""}
{"id": "3327832", "revid": "473680", "url": "https://it.wikipedia.org/wiki?curid=3327832", "title": "Giornalista sportivo", "text": ""}
{"id": "3327833", "revid": "25118", "url": "https://it.wikipedia.org/wiki?curid=3327833", "title": "Elisir di china", "text": ""}
{"id": "3327834", "revid": "1305772", "url": "https://it.wikipedia.org/wiki?curid=3327834", "title": "Jan Griffier I", "text": "Biografia.\nInizi\u00f2 a lavorare come falegname, ma quest'occupazione non gli piaceva. Tramite l'amicizia con un ragazzo che decorava ceramica, pass\u00f2 anch'egli alla decorazione di piastrelle e ceramiche e inizi\u00f2 a studiare la pittura floreale.\nInfine divenne allievo del pittore paesaggista Roelant Roghman, di Philips Wouwerman e si specializz\u00f2 ulteriormente presso Jan Looten a Londra, dove si era trasferito nel 1666 o nel 1667. Sembra anche che Griffier avesse chiesto a Rembrandt di poter entrare a bottega presso di lui, ma che questi si fosse rifiutato per non far torto al suo amico Roghman.\nL'influenza esercitata su di lui da Roghman e Looten si pu\u00f2 notare principalmente nel grande quadro \"L'Arca di No\u00e8\". Nel periodo della maturit\u00e0 le sue opere, invece, presentano somiglianze con quelle di Herman Saftleven II, sia nel colore, che nei soggetti. Griffier dipinse infatti una serie di vedute della regione del Reno, di piccole dimensioni, molto dettagliate e ben rifinite. La ricchezza compositiva e l'alta linea dell'orizzonte di queste opere ricordano i paesaggi fiamminghi dell'inizio del XVII secolo, in particolare quelli di Jan Brueghel. Dipinse inoltre vedute di parecchie citt\u00e0 inglesi, tra cui Londra, Oxford, Gloucester e Windsor, eseguite in modo pi\u00f9 rapido e meno particolareggiato delle precedenti.\nNel 1677 entr\u00f2 a far parte della Worshipful Company of Painter-Stainers di Londra, per cui dipinse un \"Paesaggio con rovine\".\nFu anche un prolifico incisore, eseguendo un considerevole numero di tavole rappresentanti uccelli da Francis Barlow e ritratti da Godfrey Kneller e Peter Lely.\nNel 1695 rientr\u00f2 nei Paesi Bassi, dove rimase per circa dieci anni visitando Rotterdam e l'intero paese in battello, prima di ritornare di nuovo a Londra, dove si era sposato e che era ormai diventata la sua patria d'adozione.\nL'ultimo periodo della sua carriera artistica \u00e8 caratterizzato da una pi\u00f9 ampia scelta di soggetti dipinti, tra cui marine e paesaggi fantastici con grotte e figure.\nDurante il periodo vissuto in Inghilterra, Griffier godette di buona fama e della protezione del Duca di Beaufort.\nFu suo allievo il figlio Robert, le cui prime opere non firmate sono difficilmente distinguibili da quelle del padre. Anche il nipote Jan Griffier II fu pittore paesaggista."}
{"id": "3327836", "revid": "339392", "url": "https://it.wikipedia.org/wiki?curid=3327836", "title": "Challange Cup 2010-2011 (pallamano maschile)", "text": ""}
{"id": "3327837", "revid": "38186292", "url": "https://it.wikipedia.org/wiki?curid=3327837", "title": "Olimpiadi invernali di Sarajevo", "text": ""}
{"id": "3327838", "revid": "1566286", "url": "https://it.wikipedia.org/wiki?curid=3327838", "title": "Ted Osborne (attore)", "text": ""}
{"id": "3327842", "revid": "729019", "url": "https://it.wikipedia.org/wiki?curid=3327842", "title": "Piaggio P.149", "text": "Il Piaggio P.149 era un monomotore da addestramento basico ad ala bassa ad uso militare sviluppato dall'azienda italiana Piaggio Aero negli anni cinquanta e prodotto, oltre che dalla stessa, anche dalla tedesca Focke-Wulf.\nVenne impiegato nelle scuole di volo per la formazione dei piloti, in ambito militare principalmente della tedesca Luftwaffe, in quello civile dalla compagnia aerea svizzera Swissair."}
{"id": "3327846", "revid": "767487", "url": "https://it.wikipedia.org/wiki?curid=3327846", "title": "Il presidente di Costa Nueva", "text": "Il presidente di Costa Nueva (\"Der Pr\u00e4sident \") \u00e8 un film muto tedesco del 1928 diretto da Gennaro Righelli."}
{"id": "3327848", "revid": "1652635", "url": "https://it.wikipedia.org/wiki?curid=3327848", "title": "Lamassu", "text": "Il lamassu, talvolta adattato in italiano come lamass\u00f9 (in cuneiforme: , AN.AL; in sumerico: dlamma; in accadico: \"lamassu\"), o sh\u0113du, \u00e8 una divinit\u00e0 protettrice relativa a diverse civilt\u00e0 mesopotamiche (assira in particolare).\nErano considerati spiriti benefici e protettivi, guardiani delle porte con funzione apotropaica, ossia allontanare le oscure forze ostili, per questo venivano posti all'ingresso dei palazzi. Di questa figura mitica esistono varie rappresentazioni: per lo pi\u00f9 era raffigurato come un mostro alato dal corpo di toro o leone e testa umana.\nQuesto per identificare in esso la forza di un toro o di un leone, le ali di un angelo e la saggezza dell'uomo.\nI \"lamassu\" sono caratterizzati dalla presenza di cinque zampe, in modo da ottenere una visione compiuta da due punti di osservazione diversi: di imponenza statica se osservati frontalmente, oppure di dinamismo se visti lateralmente. Sono inoltre scolpiti a tutto tondo nella parte anteriore e in alto rilievo nel resto del corpo; spesso tra le zampe anteriori e sul dorso sono presenti delle iscrizioni cuneiformi. \nDue \"lamassu\", oggi conservati al Museo del Louvre di Parigi, risalgono all'VIII secolo a.C.: furono scolpiti e posti all'esterno del palazzo di Sargon II, a Dur-Sharrukin, oggi Khorsabad, con la funzione di sorvegliare, oltre che ornare, il palazzo reale. \nIl volto della creatura, probabilmente, \u00e8 un omaggio al sovrano a cui era dedicato il palazzo, ovvero Sargon II, guardia di Khorsabad.\nIl 26 febbraio 2015 jihadisti dell'ISIS assaltano il museo di Mosul, distruggendo anche un \"lamassu\" proveniente dal Palazzo di Assurnasirpal, nel sito archeologico di Nimrud, in Iraq; quest'ultimo, in cui ne erano altri, raso al suolo il 5 marzo dello stesso anno."}
{"id": "3327854", "revid": "6923", "url": "https://it.wikipedia.org/wiki?curid=3327854", "title": "Villa Rezzonico", "text": "Villa Rezzonico (nota anche come Ca' Rezzonico di Bassano) \u00e8 una villa veneta situata a Bassano del Grappa (Provincia di Vicenza).\nStoria e descrizione.\nStruttura semplice e lineare, di stile neoclassico, comprende un corpo centrale al quale si pu\u00f2 accedere tramite una scalinata, e dal salone d'onore partono delle rampe che scendono sulla balaustra che corre intorno all'edificio.\nLa villa fu realizzata nel Seicento; il progetto \u00e8 stato attribuito a vari architetti fra questi Baldassare Longhena, Giorgio Massari ed il locale Antonio Gaidon e fu quasi completamente ricostruita nel Settecento. In particolare gli interventi di parziale ricostruzione risalgono agli anni '30 del Settecento e furono commissionati da Giambattista Rezzonico, il quale inoltre aveva fatto realizzare una statua di San Giovanni Battista, in stile classicista, da Giovanni Gai (figlio di Antonio).\nAll'interno si trovano gli stucchi e alcune statue di Antonio Canova e Abbondio Stazio. Nel salone della villa si pu\u00f2 ammirare una tela di Canova, che raffigura il \"Trionfo della fede\", dipinta verso la fine del XVIII secolo.\nIl soffitto presenta un dipinto su tela di Gian Battista Volpato che si intitola \"La caduta dei giganti\" raffigurante Giove che fulmina i Titani.\nLa villa Vizcaya, costruita a Miami tra il 1914 e il 1916 e progettata dall'architetto statunitense Paul Chalfin, si ispira a Villa Rezzonico.\nVilla Rezzonico Borella ha visto numerosi ospiti illustri, politici, artisti, musicisti e scrittori conosciuti in tutto il mondo, tra i quali Ugo Foscolo, Alessandro Manzoni, Giuseppe Garibaldi, Giovanni Giolitti, Francesco Crispi.\nDurante la campagna d'Italia in questa villa venne ospitato Napoleone Bonaparte e nel 1797 si svolse il Congresso di Bassano, che rappresent\u00f2 un tentativo di aggregare il Veneto alla Repubblica Cisalpina.\nLa villa ospita manifestazioni ed eventi."}
{"id": "3327855", "revid": "767487", "url": "https://it.wikipedia.org/wiki?curid=3327855", "title": "Il rovente Sahara", "text": "Il rovente Sahara (\"Frauenraub in Marokko\") \u00e8 un film muto tedesco del 1928 diretto da Gennaro Righelli."}
{"id": "3327856", "revid": "484362", "url": "https://it.wikipedia.org/wiki?curid=3327856", "title": "Civilt\u00e0 mesopotamiche", "text": ""}
{"id": "3327864", "revid": "232551", "url": "https://it.wikipedia.org/wiki?curid=3327864", "title": "Aldegonda di Maubeuge", "text": "Biografia.\nEra figlia di \"Waldebertus\", reggente di Clotario II nella regione della Sambre e della Mosa, e di Bertilla di Turingia.. Lasci\u00f2 la casa paterna e si convert\u00ec al Cristianesimo grazie a sant'Amando. Alla sua conversione successe presto quella del padre, divenuto poi San Gualberto.\nNel 661 fond\u00f2 il monastero doppio di Maubeuge, del quale fu la prima badessa. Alla sua morte, avvenuta nel 684, le successe la nipote Madelberta.\nEra sorella di santa Valdetrude (o Valtrude).\nCulto.\n\u00c8 venerata come santa e celebrata il 30 gennaio.\nMartirologio Romano: \u00abA Maubeuge in Neustria, nell'odierna Francia, santa Aldegonda, badessa al tempo del re Dagoberto.\u00bb"}
{"id": "3327866", "revid": "1745361", "url": "https://it.wikipedia.org/wiki?curid=3327866", "title": "Tisadia", "text": "Tisadia (o Fisadia) era sorella del re Piritoo, figlia di Issione e cugina di Menelao; divenne schiava di Elena, che la port\u00f2 con s\u00e9 a Troia.\nNe parla Igino, insieme a un'altra damigella di Elena, Etra, ma delle due i nomi variano secondo gli autori."}
{"id": "3327867", "revid": "106456", "url": "https://it.wikipedia.org/wiki?curid=3327867", "title": "Santa Aldegonda", "text": ""}
{"id": "3327868", "revid": "767487", "url": "https://it.wikipedia.org/wiki?curid=3327868", "title": "The Road to Reno", "text": "The Road to Reno \u00e8 un film del 1938 diretto da S. Sylvan Simon.\nTrama.\nLinda Halliday, una famosa cantante lirica, dopo aver tenuto il suo ultimo spettacolo a New York prende il treno per Reno dove vuole recarsi per poter divorziare da Steve Fortness. Il marito, proprietario di un ranch, vorrebbe infatti che lei lasciasse le scene, ma Linda non ha nessuna intenzione di rovinarsi la carriera per lui.\nSul treno, Linda conosce Sylvia Shane, una donna al suo quarto divorzio, che le promette aiuto nelle pratiche per il processo. Steve, che incontra la moglie sulla banchina della stazione, pur se sconvolto dalla decisione di Linda, decide di non accordarle il divorzio. Ma \u00e8 costretto a lasciarla per aiutare un amico, Mike, che ha dei problemi con i suoi cavalli.\nLinda, insieme a Sylvia, si reca in seguito nel ranch di Steve per portargli le carte del divorzio. Dopo svariati litigi e discussioni, l'uomo informa la moglie che in California non c'\u00e8 bisogno del consenso del coniuge per ottenere il divorzio. Minerva, la zia di Steve, spera che i due si rimettano insieme ma, mentre lui \u00e8 assente, la donna - che \u00e8 comproprietaria della tenuta - si mette in societ\u00e0 con Linda per trasformarla in un ranch adatto ad ospitare donne divorziate e vedove. Steve, che sta cercando un prestito, quando torna \u00e8 disgustato dall'atmosfera che si respira nella sua propriet\u00e0 e, con l'aiuto di Mike, cerca in tutti i modi di rendere poco confortevole il soggiorno delle sue ospiti.\nVa a finire che Linda e Steve riallacciano la loro relazione. Lei, che nel frattempo si era fidanzata con Walter, deve avvisare l'uomo di non venire pi\u00f9 a prenderla ma, divenuta gelosa di Sylvia, non manda il telegramma a Walter. Quest'ultimo, ignaro di tutto, giunge al ranch. La situazione precipita e il divorzio diventa effettivo.\nAlla fine, per\u00f2, sia Steve che Linda scopriranno di amarsi ancora e di non poter vivere uno senza l'altra.\nProduzione.\nIl film venne prodotto dall'Universal Pictures\nDistribuzione.\nDistribuito dall'Universal Pictures, il film usc\u00ec nelle sale nell'agosto 1938.\nDate di uscita.\nIMDb\nAlias"}
{"id": "3327872", "revid": "1305772", "url": "https://it.wikipedia.org/wiki?curid=3327872", "title": "Consiglio per gli affari continentali", "text": "Il Consiglio per gli affari continentali, noto anche con il nome inglese Mainland Affairs Council (MAC), \u00e8 un'agenzia amministrativa al livello di gabinetto dipendente dallo Yuan esecutivo della Repubblica di Cina. Il MAC \u00e8 responsabile per la pianificazione, lo sviluppo e l'attuazione delle politiche tra l'Area Libera della Repubblica di Cina, comunemente nota come Taiwan, e la Repubblica Popolare Cinese, che governa la Cina continentale, Hong Kong e Macao. \u00c8 la controparte nella RDC dell'Ufficio per gli Affari di Taiwan (Taiwan Affairs Office) della Repubblica Popolare Cinese.\nIl Consiglio per gli affari continentali \u00e8 amministrato da un ministro al livello di gabinetto. L'attuale ministro \u00e8 Wang Yu-chi.\nIl consiglio gioca un ruolo importante nel fissare la politica e lo sviluppo delle relazioni con la Cina continentale e nel consigliare il governo centrale. L'agenzia sovvenziona e indirettamente amministra la Fondazione per gli scambi nello stretto (Straits Exchange Foundation), che \u00e8 l'intermediario ufficiale con la Cina continentale.\nStruttura organizzativa.\nL'agenzia \u00e8 organizzata nei seguenti dipartimenti:"}
{"id": "3327873", "revid": "37401", "url": "https://it.wikipedia.org/wiki?curid=3327873", "title": "Shedu", "text": ""}
{"id": "3327874", "revid": "984922", "url": "https://it.wikipedia.org/wiki?curid=3327874", "title": "Maurice Raizman", "text": "Nacque a Bendery (cittadina della Bessarabia allora appartenente all'Impero russo, ora appartenente alla Moldavia) da una famiglia ebraica, col nome di Miron. Negli anni Venti emigr\u00f2 in Francia, stabilendosi a Parigi. Una volta ottenuta la cittadinanza francese, cambi\u00f2 nome da Miron a Maurice.\nPartecip\u00f2 a molti Campionati francesi di scacchi, vincendone sei (1932, 1936, 1946, 1947, 1951 e 1952) e classificandosi al secondo posto in due (1934 e 1938).Assieme a C\u00e9sar Boutteville e a \u00c9tienne Bacrot ha il record di vittorie nel campionato francese.\nVinse il campionato di Parigi nel 1938, e si classific\u00f2 secondo nel 1953.\nPartecip\u00f2 con la Francia a quattro Olimpiadi degli scacchi dal 1935 al 1972.\nNel 1954 partecip\u00f2 al match amichevole Francia-URSS di Parigi. Perse le due partite giocate contro Mark Taimanov. \nDi professione era un ingegnere della R\u00e9gie autonome des transports parisiens (RAPT). "}
{"id": "3327875", "revid": "767487", "url": "https://it.wikipedia.org/wiki?curid=3327875", "title": "Il cerchio dei pugnali", "text": "Il cerchio dei pugnali (\"Sensation im Wintergarten\") \u00e8 un film muto tedesco del 1929 diretto da Gennaro Righelli\nProduzione.\nIl film fu prodotto dalla Lothar Stark-Film.\nDistribuzione.\nDistribuito dalla Deutsche Lichtspiel-Syndikat (DLS), il film fu presentato in prima a Berlino l'8 settembre 1929 con il titolo originale \"Sensation im Wintergarten\". In Austria, venne usato il titolo \"Sensation im Wintergarten - Arena des Todes\". Il film venne distribuito in Portogallo il 16 giugno 1930, in Finlandia il 13 maggio 1934."}
{"id": "3327881", "revid": "287204", "url": "https://it.wikipedia.org/wiki?curid=3327881", "title": "Bandidos", "text": ""}
{"id": "3327882", "revid": "1705737", "url": "https://it.wikipedia.org/wiki?curid=3327882", "title": "Veterano di guerra", "text": "Un veterano di guerra (dal latino \"vetus\", \"vecchio\") \u00e8 una persona (generalmente un soldato) che \nAccoglienza.\nI veterani di guerra spesso ricevono un trattamento speciale nei propri paesi e sono trattati con rispetto dai propri connazionali. L'atteggiamento pu\u00f2 variare da un ampio supporto attraverso programmi di governo, a un certo disinteressamento.\nAllo stesso tempo possono nascere dei sentimenti negativi verso i veterani di nazioni straniere, che si mantengono anche per molto tempo dopo il conflitto, come nel caso dei nazisti tedeschi. Inoltre, veterani di conflitti impopolari come quello del Vietnam, sono spesso stati discriminati.\nAltri, come i veterani della guerra di Corea, vengono dimenticati (nonostante le vittime siano state pi\u00f9 numerose di quelle del Vietnam), se messi a confronto con chi ha combattuto nelle due guerre mondiali.\nMolti paesi hanno forti tradizioni in onore dei propri veterani e caduti di guerra e dedicano loro una giornata, come negli Stati Uniti il Veterans day ed in Canada (Remembrance Day) che vengono entrambi celebrati il giorno 11 novembre. Nel Regno Unito il Remembrance Day viene celebrato l'11 novembre con le cerimonie ufficiali a Londra.\nIn Russia dopo la seconda guerra mondiale \u00e8 nata la tradizione per le coppie appena sposate di andare a fare visita a un cimitero militare. In Francia e in Italia, ai feriti di guerra sono riservati i posti a sedere sui mezzi pubblici.\nEffetti dei conflitti sulla salute mentale dei reduci.\nGli effetti dell'attivit\u00e0 militare sulla salute mentale di un individuo possono essere profondi e duraturi e pu\u00f2 risultare difficile per un veterano tornare alla vita ordinaria. Una ricerca della CBS ha rivelato che solo nel 2005, almeno 6256 ex militari tra uomini e donne si sono suicidati. Inoltre, di quasi 90.000 veterani schierati in Iraq nel 2005 e 2006, il 28,3% ha avuto problemi di salute mentale."}
{"id": "3327889", "revid": "767487", "url": "https://it.wikipedia.org/wiki?curid=3327889", "title": "Il rapido siberiano", "text": "Il rapido siberiano (\"Die Nacht des Schreckens\") \u00e8 un film muto tedesco del 1929 diretto da Gennaro Righelli."}
{"id": "3327893", "revid": "88740", "url": "https://it.wikipedia.org/wiki?curid=3327893", "title": "Sapir", "text": " "}
{"id": "3327897", "revid": "767487", "url": "https://it.wikipedia.org/wiki?curid=3327897", "title": "The Road to Reno (film 1931)", "text": "The Road to Reno \u00e8 un film del 1931 diretto da Richard Wallace.\nTrama.\nJackie Millett \u00e8 una signora che passa da un divorzio all'altro con gran disperazione dei suoi due figli, Jeff e Lee, affezionati al loro ultimo patrigno, Robert, un uomo mite e gentile. Jackie, a causa del suo aspetto oltremodo giovanile, viene spesso presa per la sorella maggiore di sua figlia. Per il suo ultimo divorzio, Jackie si reca a Reno accompagnata da Lee che, sul treno, conosce un giovane ingegnere, Tom Wood, del quale si innamora. Quando Tom giunge a San Francisco, comincia a scrivere alla ragazza che si trova ancora a Reno. Lee, tutta presa dai problemi provocati dalla condotta della madre, si dimentica di rispondere a Tom che la raggiunge a Reno quando, per lavoro, deve andare in Nevada. La ragazza vive in mezzo ai divorziati che passano il tempo intrecciando relazioni amorose condite di feste e di party. Quello stile di vita disgusta Tom che vorrebbe sposare Lee ma, una sera, arriva alle mani con Jerry Kenton, uno di quelli che ronzano attorno a Jackie e a Lee. La sua reazione indispone la ragazza che rompe il fidanzamento e se ne va con Jerry. Ma Jerry \u00e8 soltanto un cacciatore di dote: quando cerca di sedurre la giovane, lei si sottrae alle sue avances ma \u00e8 solo l'arrivo di sua madre a salvarla. Jackie, ignara della doppiezza dell'uomo, \u00e8 convinta che sia innamorato di lei e progetta di sposarlo. La donna rimane sorda anche agli avvertimenti di Lee come a quelli di Jeff, l'altro figlio, giunto a Reno da New York per metterla sull'avviso. Lee, non potendo sopportare di coinvolgere Tom in quella disgraziata famiglia, rompe nuovamente il fidanzamento con lui e lo manda via. Jeff, indignato per il comportamento della madre, il giorno del suo matrimonio con Jerry, spara allo sposo e poi si uccide. La morte del figlio risveglia i rimorsi di Jackie che si rende conto di essersi sempre comportata in maniera disdicevole: convince Lee a ritornare da Tom, cos\u00ec, almeno attraverso la figlia, avr\u00e0 fatto qualcosa di buono nella vita. Lee segue il suggerimento della madre e, finalmente, si riunisce felicemente all'uomo amato.\nProduzione.\nIl film fu prodotto dalla Paramount Pictures.\nDistribuzione.\nDistribuito dalla Paramount Pictures, usc\u00ec nelle sale statunitensi il 26 settembre 1931 e in quelle francesi, con il titolo \"Le Chemin du divorce\" o \"Road to Reno\", il 7 dicembre 1931."}
{"id": "3327898", "revid": "69794", "url": "https://it.wikipedia.org/wiki?curid=3327898", "title": "John Juanda", "text": "Biografia.\nJohn Juanda, nato in Indonesia, si trasfer\u00ec negli Stati Uniti nel 1990 senza conoscere la lingua inglese.\nCominci\u00f2 a frequentare l'Universit\u00e0 dell'Oklahoma e successivamente l'Universit\u00e0 di Seattle, trovando infine la laurea e ottenendo un master in Business Administration. Per sostenere gli studi dovette dedicarsi ad attivit\u00e0 lavorative secondarie e trov\u00f2 impiego come venditore di Bibbie. Fu proprio a causa dei costi degli studi per cui Juanda si avvicin\u00f2 al poker e nel 1997 decise di diventare giocatore professionista.\nCarriera.\nVanta 5 braccialetti delle World Series of Poker, uno dei quali vinto nel Main Event delle World Series of Poker Europe 2008, e tutti e cinque vinti in differenti specialit\u00e0.\nNel 2006 vinse il \"A$100.000 Speed Poker Million Dollar Challenge\" a Melbourne, Australia, per una vincita di A$1.000.000, equivalenti a oltre $730.000.\nNel 2010 arriv\u00f2 secondo all'EPT di Londra, prestazione che gli valse \u00a3545.000.\nDue anni dopo raggiunse il quinto posto nel \"Super High Roller\" a Macao per $1.645.753 e il secondo posto nel \"Majestic Roller\" a Cannes per \u20ac600.000.\nLe vincite totali di Juanda nei tornei ammontano a oltre $16.000.000.\nIl 31 agosto 2015 vince il suo primo titolo europeo all'EPT di Barcellona, sbaragliando 1693 avversari, per un premio di \u20ac1.022.593."}
{"id": "3327903", "revid": "38187639", "url": "https://it.wikipedia.org/wiki?curid=3327903", "title": "San Gelasio II Papa", "text": ""}
{"id": "3327904", "revid": "38187649", "url": "https://it.wikipedia.org/wiki?curid=3327904", "title": "San Gildas di Rhuys", "text": ""}
{"id": "3327906", "revid": "1543377", "url": "https://it.wikipedia.org/wiki?curid=3327906", "title": "Sant'Aquilino", "text": "Il pi\u00f9 noto sant'Aquilino \u00e8 Aquilino di Milano.\nAltri santi portano il nome di Aquilino: "}
{"id": "3327908", "revid": "486946", "url": "https://it.wikipedia.org/wiki?curid=3327908", "title": "Beata Villana Delle Botti", "text": ""}
{"id": "3327915", "revid": "767487", "url": "https://it.wikipedia.org/wiki?curid=3327915", "title": "Potamione di Agrigento", "text": "Agiografia.\nLe notizie sulla sua vita si desumono dalla biografia del vescovo agrigentino Gregorio II, scritta dall'egumeno Leonzio, secondo il quale Potamione battezz\u00f2 il giovane Gregorio, lo fece istruire e lo accolse fra i chierici.\nCulto.\nLa sua festa \u00e8 segnata al 29 gennaio nel calendario della Chiesa agrigentina."}
{"id": "3327916", "revid": "38187950", "url": "https://it.wikipedia.org/wiki?curid=3327916", "title": "San Potamione di Agrigento", "text": ""}
{"id": "3327918", "revid": "1573940", "url": "https://it.wikipedia.org/wiki?curid=3327918", "title": "Actocetor", "text": "Actocetor \u00e8 un genere di insetti della famiglia degli Ephydridae (Diptera: Schizophora), distribuito in Africa, Asia e Europa meridionale.\nDescrizione.\nGli adulti di questo genere hanno corpo di piccole dimensioni, lungo in media 3 millimetri o poco pi\u00f9. A differenza della maggior parte degli Ephydridae, questo genere si caratterizza per la livrea appariscente e per le ali pigmentate. Il capo e il torace sono generalmente giallastri, spesso di aspetto pruinoso per la presenza di un microtomento grigiastro. L'addome \u00e8 di colore variabile dal bronzeo al bruno rossastro al nero al blu. Sul capo e sull'addome \u00e8 presente un tomento biancastro o grigio, mentre l'addome \u00e8 in genere glabro e lucente. Il carattere pi\u00f9 evidente \u00e8 tuttavia la maculatura delle ali, che negli Ephydridae sono generalmente ialine. Nei Discomyzini, la pigmentazione delle ali ricorre in tutte le specie dei generi \"Actocetor\" e \"Trypetomima\" e in una sola specie del genere \"Guttipsilopa\". Le ali degli \"Actocetor\" sono di colore bruno e sono cosparse di numerose macchie bianche di varia forma e sviluppo.\nOltre a quelli citati, i pi\u00f9 importanti caratteri morfologici ricorrenti nel genere sono i seguenti:\nLa nervatura alare \u00e8 conformata come nella maggior parte della famiglia: costa estesa fino alla media, con due fratture (omerale e subcostale), subcosta incompleta, radio suddivisa in tre rami (R1, R2+3 e R4+5), confluenti sulla costa, rispettivamente entro la met\u00e0 basale, entro la met\u00e0 distale e il terzo presso l'apice dell'ala. Media indivisa, confluente sul margine posteriore in posizione subapicale. Venatura posteriore ridotta, con CuA1 completa e le altre rudimentali o assenti. Delle vene trasverse \u00e8 bene evidente la medio-cubitale discale, posizionata nella met\u00e0 distale dell'ala, la radio-mediale \u00e8 breve, basale e poco evidente, la medio-cubitale basale \u00e8 assente. La cellula discale ha tre macchie bianche nelle specie del sottogenere tipo e una sola macchia o nessuna in \"Poecilostenia\".\nBiologia.\nLe conoscenze relative alla biologia degli \"Actocetor\" si limitano a poche osservazioni relative agli adulti di \"Actocetor indicus\", mentre sono sconosciuti gli stadi preimmaginali e il comportamento delle altre specie. Gli adulti della specie citata si rinvengono spesso in luoghi sabbiosi in prossimit\u00e0 di detriti organici, in particolare escrementi. Ci\u00f2 fa presumere che le larve si comportino come saprofaghe.\nDistribuzione.\n\"Actocetor\" \u00e8 un genere a distribuzione tropicale o subtropicale, con areale prevalentemente afrotropicale. Alcune specie si sono propagate alle regioni mediterranee e mediorientali del Paleartico e alla regione orientale. La specie di maggior diffusione, \"A. indicus\" ha un vasto areale, presumibilmente a causa di introduzioni secondarie.\nIn Europa il genere \u00e8 rappresentato esclusivamente da \"A. indicus\", segnalato in Spagna e nelle Isole Canarie.\nTassonomia.\nDa diversi decenni \"Actocetor\" \u00e8 suddiviso in due sottogeneri, \"Actocetor\" e \"Poecilostenia\", quest'ultimo, in passato, trattato anche come genere distinto. L'attuale suddivisione in specie si deve sostanzialmente ad una revisione di Dikow &amp; Mathis (2002), in occasione della quale hanno descritto due nuove specie e ridotto cinque a sinonimi minori, portando a sette il numero complessivo di specie.\nDalla revisione di Dikow &amp; Mathis, la suddivisione del genere \u00e8 la seguente:\nFilogenesi.\nDikow &amp; Mathis hanno definito le probabili relazioni filogenetiche di \"Actocetor\" con alcuni generi dei Discomyzini. In particolare, \"Actocetor\" si posizionerebbe come linea monofiletica correlata al clade composto dai generi \"Trypetomima\", \"Eremomusca\" e \"Eremotrichoma\", secondo il seguente schema:"}
{"id": "3327919", "revid": "1745361", "url": "https://it.wikipedia.org/wiki?curid=3327919", "title": "Cupavone", "text": "Cupavone () \u00e8 un personaggio dell\"Eneide\" di Virgilio, menzionato nel decimo libro.\nIl mito.\nCupavone \u00e8 il giovane re dei Liguri, figlio di Cicno, cui succede sul trono. Nel poema virgiliano \u00e8 uno dei pochi italici alleati di Enea nella guerra contro Turno. Egli sbarca nel Lazio insieme a Cunaro, da lui associato nel regno. Guida un contingente di uomini non particolarmente nutrito (ha infatti un'unica nave, la cui polena \u00e8 un Centauro); \u00e8 noto soprattutto per la descrizione che Virgilio fa del suo elmo ricoperto di piume di cigno, ricordo della trasformazione di suo padre in questo animale."}
{"id": "3327922", "revid": "2166030", "url": "https://it.wikipedia.org/wiki?curid=3327922", "title": "Berta d'Olanda", "text": "Era figlia di Fiorenzo I d'Olanda, conte della Frisia Occidentale, e di Gertrude di Sassonia. Fu madre di Luigi VI di Francia.\nBiografia.\nAlla morte di suo padre, nel 1061, la madre si rispos\u00f2 con Roberto, figlio cadetto di Baldovino V delle Fiandre, che assunse la tutela dei figliastri e la reggenza della Frisia occidentale, venendo cos\u00ec soprannominato \"Roberto il Frisone\".\nNel 1071 Teodorico V d'Olanda, fratello maggiore di Berta, raggiunse la maggiore et\u00e0 e prese il governo della Contea d'Olanda, col titolo di conte d'Olanda.\nDopo la morte del fratello maggiore di Roberto, Baldovino VI, il governo della vedova di questi, Richilde di Hainaut, suscit\u00f2 il malcontento tra i fiamminghi. Roberto prese la testa della rivolta, sconfiggendo Richilde e suo figlio, il conte Arnolfo III, e s'impadron\u00ec di Lilla. Richilde domand\u00f2 aiuto al re di Francia, Filippo I, che intervenne alla testa di un'armata. Il 22 febbraio 1071 Roberto sconfisse Filippo a Bavinckhove, vicino Cassel, ed Arnolfo rimase ucciso in battaglia.\nRoberto divenne quindi conte di Fiandra, a detrimento di suo nipote, Baldovino II di Hainaut, figlio cadetto di Baldovino VI e di Richilde.\nNella sua prima impresa militare, re Filippo venne sconfitto da un vassallo ribelle: le truppe non mostrarono molte virt\u00f9 militari, cos\u00ec non gli rest\u00f2 che negoziare per via diplomatica. Col riconoscimento di Roberto il Frisone come conte di Fiandra, fu stipulato un trattato di pace suggellato dal matrimonio del sovrano con Berta, figliastra di Roberto.\nMatrimonio e discendenza.\nIl matrimonio si celebr\u00f2 nel 1072, e in totale la coppia ebbe cinque figli:\nLa famiglia di Berta sembra aver avuto una certa influenza sulla vita politica del regno. Nel 1090, stanco della moglie e della tutela strisciante nata dalla sconfitta e dal matrimonio, Filippo fece rinchiudere Berta nel castello di Montreuil-sur-Mer, che costituiva il grosso della sua dote. Poi, prevedendo di risposarsi, la ripudi\u00f2 (1092), adducendo una fittizia consanguineit\u00e0. Invi\u00f2 un'ambasciata al conte Ruggero I di Sicilia, chiedendo di sposarne la figlia, Emma.\nFu nel 1092 che Bertrada di Montfort, moglie di Folco IV d'Angi\u00f2, e Filippo si incontrarono; lui la fece rapire, e poco dopo la spos\u00f2, con grande scandalo della cristianit\u00e0.\nGuglielmo di Malmesbury, cronista anglo-normanno, quindi favorevole ai Plantageneti contro la casa reale francese, insinua in una versione tardiva del suo \"De gestis regum Anglorum\", che Filippo fosse oltremodo sensibile al fascino femminile, e Berta troppo grassa: luogo comune tra i religiosi, Bertrada, sposa infedele ed ambiziosa, avrebbe sedotto il re incolpevole.\nBerta mor\u00ec a Montreuil il 30 luglio 1093."}
{"id": "3327927", "revid": "767487", "url": "https://it.wikipedia.org/wiki?curid=3327927", "title": "Tres metros sobre el cielo", "text": "Tres metros sobre el cielo \u00e8 un film del 2010 di produzione spagnola, diretto da Fernando Gonz\u00e1lez Molina ed interpretato da Mario Casas, Mar\u00eda Valverde, Diego Mart\u00edn e Nerea Camacho.\nSi tratta del remake del film italiano del 2004 \"Tre metri sopra il cielo\", diretto dal regista Luca Lucini, tratto dal romanzo omonimo di Federico Moccia.\nTrama.\nHache \u00e8 un teppista che passa i suoi giorni ad allenarsi fronteggiandosi con i compagni e partecipando a gare di moto clandestine. Babi \u00e8 una studentessa modello e ragazza per bene. Fra i due nasce l'amore, nonostante siano completamente differenti.\nL'approccio fra i due non \u00e8 dei migliori: Hugo, soprannominato \"Hache\", dopo aver abbandonato l'aula di un tribunale, incontra Babi in macchina con il padre, che la sta accompagnando, e le propone di fare un giro insieme, ma la ragazza lo liquida mandandolo a quel paese. Babi giunge a scuola e utilizzando il proprio cellulare cerca di aiutare la sua amica Katina durante un'interrogazione di latino, ma viene scoperta e punita dalla professoressa.\nBabi e Katina partecipano alla festa di una loro compagna e Hache dopo essere riuscito a battere il Cinese a una gara di flessioni, decide di imbucarsi insieme a Chicken e gli altri ad una festa. Qui Chicken deruba dalle borse delle ragazze che partecipano alla festa le loro paghe settimanali e conosce Katina. Intanto Hache rivede Babi e le si avvicina infastidendola, alch\u00e9 il suo ragazzo Chico decide di intromettersi tra i due. Babi stanca dalle avance di Hache le versa un bicchiere di frapp\u00e9 addosso e Hache vedendo ridere Chico lo spinge buttandolo su un tavolo facendogli male, a quel punto Babi preoccupata si avvicina al suo ragazzo e Hache la prende sulle sue spalle e la porta in piscina buttandosi con lei. Nel frattempo Chico chiama la polizia e tutti gli imbucati, compreso Hache si danno alla fuga. Poco pi\u00f9 tardi gli imbucati seguono Chico e Babi che tornano a casa e gli distruggono l'auto; in seguito Hache picchia Chico mentre Babi cerca di fermarlo. Alcuni passanti cercano di fermare Hache e finiscono per farsi male, nel frattempo Chico scappa abbandonando Babi. Hache la riaccompagna a casa.\nIl giorno dopo Chicken e Katina escono insieme a pranzo, mentre Hache e Babi litigano di nuovo quando si incontrano fuori dalla scuola di lei. Intanto lei denuncia Hache, e glielo dice durante una serata di gare di moto, ma ci\u00f2 non fa preoccupare Hache, che le dice che lei sar\u00e0 talmente cotta di lui che in tribunale far\u00e0 di tutto per salvarlo. Babi si trova coinvolta nella gara, che fa terminare immediatamente quando vede che un motociclista si fa male durante la gara. Improvvisamente arriva la polizia e Babi e Hache scappano insieme; i due sono costretti a separarsi e lei mentre si nasconde finisce nel letame sporcandosi completamente; al ritorno di Hache sar\u00e0 costretta a spogliarsi e restare in mutande e reggiseno, indossando il giubbino di lui, che le dice che non pu\u00f2 assolutamente salire sulla sua moto tutta sporca di letame.\nGiunti sotto casa di Babi, Hache la prende per mano e comincia a baciarla fingendo di volerla baciare anche sulle labbra, Babi serra le labbra e aspetta il suo bacio ma quando apre gli occhi capisce di essere stata presa in giro e gli d\u00e0 uno schiaffo. Il giorno dopo Babi riceve da Pallina una foto di Hache in una discoteca; Babi decide di andarci e l\u00ec avviene il primo bacio fra i due. Il giorno dopo Babi marina la scuola insieme a Hache, ma la ragazza viene scoperta dalla sua professoressa e rischia l'espulsione dopo aver presentato una firma falsa. In quest'occasione Hache spiega a Babi di non essere in buoni rapporti con la madre infedele e di aver picchiato il suo amante, per cui \u00e8 stato denunciato. Durante una serata, mentre Hache, Babi, Katina e Chicken sono insieme, Mara, una ragazza invaghita di Hache, aggredisce Babi, che ha la meglio sulla donna del Cinese.\nTra Babi e Hache, dopo aver scoperto l'amore, inizia il periodo delle prime incomprensioni, alimentate in particolare dalla madre di lei, che cerca di allontanare sua figlia dal teppista. La madre di Babi fa una donazione alla scuola per non far espellere la figlia; Babi fa da baby-sitter ad un bambino e Hache si presenta in compagnia di Chicken per tenere il bambino a bada. Chicken chiama il resto degli amici e Babi si arrabbia cacciando tutti, compreso Hache. Hache invita Babi a casa sua per farsi perdonare, ma la ragazza non si presenta perch\u00e9 \u00e8 stata accusata di aver rubato un anello a casa del bambino. Hache capisce che \u00e8 stato il Cinese e lo affronta di fronte a tutti i compagni, riuscendo ad ottenere l'anello, che riconsegna a Babi. Fra i due c'\u00e8 un po' di pace e Babi decide di regalare la sua verginit\u00e0 all'amato, in una vecchia casa abbandonata. In quest'occasione Hache rivela a Babi che \u00e8 talmente felice che non solo gli sembra di toccare il cielo con un dito, ma di poter camminare almeno tre metri sopra esso.\nIn seguito Babi scopre che Hache ha rubato il cane della sua professoressa per ricattarla affinch\u00e9 la trattasse bene e fra i due c'\u00e8 l'ennesima litigata. Intanto, la madre di Babi cerca di convincere la figlia a frequentare un suo vicino e di farsi accompagnare al ballo; Babi accetta, eppure al ballo si presenta anche Hache e i due rifanno subito coppia, ma la magia del loro rapporto viene distrutta quando l'accompagnatore deciso dalla madre fa cadere dei bicchieri di champagne su Babi, facendo infuriare Hache, che lo aggredisce.\nNel frattempo Chicken e Katina hanno un incidente durante la gara, e Hache e Babi si presentano sul luogo dell'incidente. Babi abbraccia Katina, che dice ad Hache che Chicken non si sveglia; cos\u00ec lui si avvicina all'amico, scoprendo che \u00e8 morto.\nBabi si rende conto che la vita di Hache \u00e8 a rischio a causa delle corse e rinfaccia pi\u00f9 volte a quest'ultimo che \u00e8 il responsabile della morte del suo amico. Hache, non accettando ci\u00f2 che dice Babi, le d\u00e0 uno schiaffo, causando la rottura definitiva tra i due. Alcuni mesi pi\u00f9 tardi Katina regala a Hache una foto di quest'ultimo insieme a Chicken, dicendogli che lei e Babi non si frequentano pi\u00f9 a causa del suo abbandono e che quest'ultima sta anche frequentando un altro. Hache chiama a casa di Babi e chiede di lei, ma la madre gli attacca il telefono in faccia; poco dopo, dal portone di casa di Babi, escono in una macchina Babi e il suo nuovo fidanzato. Hache, in compagnia del fratello, si allontana in moto.\nSequel.\nEsattamente come per il libro e il film italiano, questa versione ha avuto come seguito \"Tengo ganas de ti\" (\"Ho voglia di te\"), uscito nel 2012."}
{"id": "3327937", "revid": "767487", "url": "https://it.wikipedia.org/wiki?curid=3327937", "title": "The Wonderful Chance", "text": "The Wonderful Chance \u00e8 un film muto del 1920 diretto da George Archainbaud. Prodotto dalla Selznick Pictures Corporation e distribuito dalla Select Pictures, aveva come interpreti Eugene O'Brien e Martha Mansfield. Nel ruolo del cattivo, compare Rodolfo Valentino.\nTrama.\nDopo tre anni di galera, \"Swagger\" Barlow viene rilasciato. Intenzionato a rigar dritto, l'uomo \u00e8 per\u00f2 costretto a rivedere i suoi buoni propositi per poter aiutare Dugan, un vecchio amico che ritrova gravemente ammalato. Svaligia cos\u00ec una casa con il cui ricavato pu\u00f2 finanziare l'operazione di cui ha bisogno Dugan. Per sfuggire a un sospettoso detective, il ladro si confonde tra i clienti del Ritz. L\u00ec viene scambiato per tale Lord Birmingham. Incoraggiando l'equivoco, \"Swagger\" comincia a spacciarsi per l'aristocratico e partecipa a un party, dove conosce Peggy Winton. Scopre anche che il lord \u00e8 stato rapito da Joe Klingsby, un famigerato criminale. Dopo aver ritrovato il vero Lord Birmingham, \"Swagger\" lo libera e prende il suo posto. Quella notte, sul posto si presenta Klingsby accompagnato da un poliziotto che riconosce \"Swagger\" ma arresta Klingsby. L'ex ladro se ne va via, promettendo con lo sguardo a Peggy di comportarsi bene da quel momento in poi.\nProduzione.\nIl film fu prodotto dalla Selznick Pictures Corporation con il titolo di lavorazione \"The Thug\" .\nDistribuzione.\nIl copyright del film, richiesto dalla Selznick Pictures Corp., fu registrato il 5 ottobre 1920 con il numero LP15762.\nDistribuito dalla Select Pictures Corporation, usc\u00ec nelle sale il 27 settembre 1920. Fu distribuito anche in video, pubblicato dalla Videobrary.\nCopie della pellicola sono conservate negli archivi del George Eastman Museum di Rochester, in quelli del Museum of Modern Art di New York, alla Cin\u00e9math\u00e8que Royale de Belgique di Bruxelles, alla Cineteca del Friuli di Gemona, al BFI/National Film And Television Archive di Londra, all'UCLA Film And Television Archive di Los Angeles."}
{"id": "3327954", "revid": "79968", "url": "https://it.wikipedia.org/wiki?curid=3327954", "title": "Porta invertente", "text": ""}
{"id": "3327955", "revid": "287204", "url": "https://it.wikipedia.org/wiki?curid=3327955", "title": "Augustus Mongredien", "text": "Nacque a Londra da genitori francesi che emigrarono in Inghilterra nel 1802 per motivi politici. Dopo aver avviato un'attivit\u00e0 commerciale, si allontan\u00f2 gradualmente dagli affari per interessarsi di politica. Nel 1831 si iscrisse al partito \"National Political Union\" e in seguito divenne membro del \"Cobden Club\", un'organizzazione che si batteva per leggi pi\u00f9 libertarie in ambito commerciale. Nel 1839 fu eletto presidente del \"London Chess Club\", carica che mantenne per trent'anni. Fu anche presidente del circolo scacchistico di Liverpool, citt\u00e0 in cui fu per alcuni anni residente. Nel 1872 ricevette una congrua pensione e si ritir\u00f2 dalla vita pubblica per scrivere libri di economia, politica, e botanica.\nNel 1845 durante un viaggio in Germania si batt\u00e9 a Berlino con diversi giocatori tedeschi. Vinse contro Wilhelm Hanstein (+3 =2 -1), pareggi\u00f2 contro Karl Mayet (+3 -3) e perse contro Ludwig Bledow (-7 +4 =1).\nNel 1859, in occasione del tour europeo di Paul Morphy, fu tra gli scacchisti che si batterono con lui a Parigi. Dopo aver pattato la prima partita, il divario di forze si rese evidente in quanto perse tutte le altre sette, terminando il match a 0,5/7,5. Nello stesso anno si batt\u00e9 anche con Daniel Harrwitz, perdendo nettamente (+0 =1 -7).\nNel 1862 fu uno degli organizzatori del \"London Chess Congress\" (il torneo pi\u00f9 forte disputato in Inghilterra dopo quello di Londra 1851), al quale partecip\u00f2 anche come giocatore. Termin\u00f2 11\u00ba su 14 partecipanti, con 3 punti sui 13 possibili. Il torneo fu vinto da Adolf Anderssen davanti a Louis Paulsen e John Owen. Fu il primo torneo internazionale a cui partecip\u00f2 il futuro campione del mondo Wilhelm Steinitz, che si classific\u00f2 sesto, dietro all'italiano Serafino Dubois. Nel 1863 Mongredien gioc\u00f2 un match contro Steinitz a Londra, perdendo molto nettamente (+0 =0 -7).\nScrisse numerosi libri, tra cui:"}
{"id": "3327957", "revid": "187240", "url": "https://it.wikipedia.org/wiki?curid=3327957", "title": "Tico", "text": ""}
{"id": "3327962", "revid": "123649652", "url": "https://it.wikipedia.org/wiki?curid=3327962", "title": "Martha Mansfield", "text": "Biografia.\nNata a Mansfield nell'Ohio nel 1899, cominci\u00f2 la sua carriera teatrale con uno spettacolo al Winter Garden. Bionda, grandi occhi grigi, si fece notare per la sua bellezza: Florenz Ziegfeld e Dillingham la presero per la rivista \"The Century Girl\", mentre A. H. Wood la volle per \"On With the Dance\".\nLa carriera cinematografica.\nNel 1917 fece il suo debutto al cinema apparendo in un corto di Max Linder, Max Comes Across per la Essanay. Le comiche di Linder le fecero da traino per farla conoscere nell'ambiente cinematografico. Nel corso della sua breve carriera (mor\u00ec nel 1923, a soli 24 anni), gir\u00f2 una trentina di pellicole, alcune a fianco di nomi prestigiosi, quali Montagu Love, Eugene O'Brien e John Barrymore (con lui lavor\u00f2 in \"Dr. Jekyll and Mr. Hyde\").\nIl suo ultimo film, \"The Warrens of Virginia\", diretto da Elmer Clifton, usc\u00ec postumo nel 1924. L'attrice mor\u00ec all'ospedale di San Antonio, dove era stata trasportata per le ferite riportate sul set, dove l'abito che indossava aveva preso fuoco."}
{"id": "3327966", "revid": "287204", "url": "https://it.wikipedia.org/wiki?curid=3327966", "title": "Singolo (canottaggio)", "text": "Il singolo (abbreviato 1x) \u00e8 un'imbarcazione con cui si pratica lo sport del canottaggio.\nDescrizione.\nL'imbarcazione \u00e8 lunga 8 m e pesa 14\u00a0kg, \u00e8 realizzata in materiale composito (solitamente fibra di carbonio) e vi \u00e8 un solo vogatore a bordo, che impugna due remi (come nel due di coppia e nel quattro di coppia).\nIl singolo \u00e8 specialit\u00e0 dello sport olimpico del canottaggio sin dalla II edizione dei Giochi olimpici di ."}
{"id": "3327967", "revid": "287204", "url": "https://it.wikipedia.org/wiki?curid=3327967", "title": "Due di coppia", "text": "Il due di coppia (abbreviato 2x), conosciuto anche come doppio \u00e8 un'imbarcazione con cui si pratica lo sport del canottaggio.\nDescrizione.\nL'imbarcazione \u00e8 lunga 10,5 m e pesa 28\u00a0kg, essa \u00e8 realizzata in materiale composito (solitamente fibra di carbonio). Gli atleti impugnano due remi (come nel singolo e nel quattro di coppia).\nIl \"due di coppia\" \u00e8 specialit\u00e0 dello sport olimpico del canottaggio sin dalla III edizione dei Giochi olimpici di ."}
{"id": "3327968", "revid": "595473", "url": "https://it.wikipedia.org/wiki?curid=3327968", "title": "Otto con", "text": ""}
{"id": "3327969", "revid": "595473", "url": "https://it.wikipedia.org/wiki?curid=3327969", "title": "Stephen Redgrave", "text": ""}
{"id": "3327970", "revid": "1185701", "url": "https://it.wikipedia.org/wiki?curid=3327970", "title": "Andy Holmes", "text": "Carriera.\nCon Steve Redgrave fece parte del celebre equipaggio di due con, rivale storico dei fratelli Abbagnale nel corso degli anni 1980. Mor\u00ec improvvisamente di leptospirosi nel 2010 all'et\u00e0 di soli 51 anni"}
{"id": "3327972", "revid": "595473", "url": "https://it.wikipedia.org/wiki?curid=3327972", "title": "Andrew Holmes", "text": ""}
{"id": "3327973", "revid": "1543377", "url": "https://it.wikipedia.org/wiki?curid=3327973", "title": "Campionati del mondo di canottaggio 1986", "text": "I Campionati del mondo di canottaggio 1986 si sono tenuti a Nottingham, nel bacino di \"Holme Pierrepont National Watersports Centre\", in Inghilterra."}
{"id": "3327974", "revid": "595473", "url": "https://it.wikipedia.org/wiki?curid=3327974", "title": "Campionati mondiali di canottaggio 1986", "text": ""}
{"id": "3327975", "revid": "330270", "url": "https://it.wikipedia.org/wiki?curid=3327975", "title": "Santorre Annibale Derossi", "text": ""}
{"id": "3327976", "revid": "729019", "url": "https://it.wikipedia.org/wiki?curid=3327976", "title": "Antonov An-30", "text": "L'Antonov An-30 (in caratteri cirillici \u0410\u043d\u0442\u043e\u043d\u043e\u0432 \u0410\u043d-30, nome in codice NATO Clank) \u00e8 un aereo bimotore turboelica da trasporto ad ala alta progettato dall'OKB 153 diretto da Oleg Konstantinovi\u010d Antonov e sviluppato in Unione Sovietica negli anni sessanta.\nDerivato dal precedente An-24, venne impiegato, negli anni successivi, nelle missioni di fotogrammetria aerea sia nell'ambito dell'aviazione civile che in quella militare, principalmente nella Sovetskie Voenno-vozdu\u0161nye sily (VVS), l'aeronautica militare sovietica.\nStoria.\nSviluppo.\nLa prima versione da ricognizione aerea dell'Antonov An-24 \u00e8 stata progettata dall'OKB Beriev e designata An-24FK. L'FK stava per \"fotokartograficheskiy\" (mappatura aerea). L'An-24FK ha fatto il suo primo volo il 21 agosto 1967, con le prove di omologazione completate nel 1970 e la certificazione civile completata nel 1974.\nL'An-24FK venne poi ridesignato An-30, e la sua produzione inizi\u00f2 nel 1971 presso l'impianto di macchinari di Kiev dove, tra il 1971 e il 1980, furono prodotti 123 velivoli in due versioni principali.\nTecnica.\nL'Antonov An-30 \u00e8 un velivolo derivato dall'An-24, dotato di una fusoliera completamente nuova. Nel \"naso\" sporgente vetrato era alloggiato il sistema di navigazione e le fotocamere per la mappatura del terreno. Per assicurare un'accurata e ripetibile capacit\u00e0 di sorveglianza, il classico radar era stato rimpiazzato da un sistema computerizzato di controllo della rotta, e questo richiese un innalzamento di 41\u00a0cm della cabina di pilotaggio, rispetto all'An-24. Questa modifica diede luogo alla caratteristica cabina sporgente che caratterizzava l'aereo, simile a quella del Boeing 747. \nSul pavimento della fusoliera erano ricavate cinque finestre per alloggiare le fotocamere. Ciascuna apertura era dotata di una schermatura mobile, che poteva essere richiusa per proteggere i pannelli di vetro. Tre fotocamere erano montate verticalmente e destinate alla mappatura; le altre due erano disposte ai due lati dell'aereo e montate con un angolo di 28\u00b0 per la fotografia obliqua.\nLe fotocamere di cui era stato dotato l'An-30 potevano essere utilizzate tra i 2.000 e i 7.000 m e le corrispondenti scale di mappatura risultavano comprese tra 1:200.000 e 1:15.000.000.\nL'An-30 era dotato di due turboelica Ivchenko AI-24VT con una spinta al decollo di 2.820 ehp.\nImpiego operativo.\nL'An-30 \u00e8 stato utilizzato anche come aereo per il controllo meteorologico nella versione An-30M. Tra il 1971 e il 1980 sono stati costruiti complessivamente 115 velivoli e 23 sono stati venduti all'estero in Afghanistan, Bulgaria, Cina, Cuba, Cecoslovacchia, Mongolia e Vietnam."}
{"id": "3327980", "revid": "486946", "url": "https://it.wikipedia.org/wiki?curid=3327980", "title": "Nuova Eri", "text": ""}
{"id": "3327981", "revid": "2122884", "url": "https://it.wikipedia.org/wiki?curid=3327981", "title": "Pierluigi Astore", "text": "Biografia.\nHa debuttato nel 1980 doppiando nel cartone animato \"Gaiking, il robot magnetico\" il personaggio Black Darius. Negli anni seguenti ha proseguito l'attivit\u00e0 doppiando numerose pellicole cinematografiche e televisive, nonch\u00e9 serie televisive e cartoni animati (tra cui anche Scooby Doo).\nTra i film da lui doppiati, il ridoppiaggio di \"C'era una volta in America\", nel quale ha prestato la voce a William Forsythe e \"\".\nPer la televisione ha prestato la sua voce nella realizzazione della versione italiana di note serie come \"Gli amici di pap\u00e0\", \"Life on Mars\", \"Babylon 5\" e \"Queer as Folk\". Tra i cartoni animati figurano invece \"Cinderella Boy\" e \"Great Teacher Onizuka\".\nHa anche svolto l'attivit\u00e0 di direttore del doppiaggio di \"Z-Girls\", \"Friends and Heroes\" e \"Ben 10 - Forza aliena\", oltre ad una carriera teatrale parallela al doppiaggio.\n\u00c8 stato anche interprete dei sceneggiati radiofonici \"Mata Hari\", \"Blade Runner, cacciatore di androidi\", \"Diabolik: Senza maschera\" e \"Eva Kant: Quando Diabolik non c'era\", trasmessi dalle reti Radio Rai negli anni duemila.\nViene scelto come nuova voce di Kratos nel nuovo videogioco \"God of War\", uscito nel 2018; viene premiato come miglior doppiatore in un videogioco per il doppiaggio medesimo doppiaggio durante il Festival del doppiaggio Voci nell'Ombra.\nDal 2011 \u00e8 la voce di Yosemite Sam nelle serie animate dei Looney Tunes, sostituendo il defunto Vittorio Amandola."}
{"id": "3327982", "revid": "38190236", "url": "https://it.wikipedia.org/wiki?curid=3327982", "title": "Campagna di Gallia", "text": ""}
{"id": "3327983", "revid": "247222", "url": "https://it.wikipedia.org/wiki?curid=3327983", "title": "Wishes on a falling star", "text": ""}
{"id": "3327990", "revid": "1369234", "url": "https://it.wikipedia.org/wiki?curid=3327990", "title": "Roberto Barbolini", "text": "Biografia.\nAllievo del critico Luciano Anceschi all'Universit\u00e0 di Bologna, ha iniziato a occuparsi di letteratura collaborando alle riviste \"il Verri\" e \"Paragone\". Giornalista culturale e critico teatrale, ha lavorato a lungo a \"il Giornale\" di Indro Montanelli e poi al settimanale \"Panorama\".\nAutore di opere di narrativa, pubblicate da alcune delle maggiori case editrici italiane, ad esse ha sempre alternato un'ampia produzione critica, dedicata soprattutto al poliziesco e al fantastico letterario.\nUn suo testo teatrale intitolato \"Io parlo ai perduti\", incentrato sulla figura dello scrittore Antonio Delfini e prodotto da Ert (Emilia Romagna Teatro), \u00e8 andato in scena nella stagione 2009-2010 con la regia di Claudio Longhi.\nDall'11 novembre 2011 \u00e8 Soprintendente Perpendicolare del Collegio di Patafisica, Ordine della Grande Giduglia."}
{"id": "3327991", "revid": "24823", "url": "https://it.wikipedia.org/wiki?curid=3327991", "title": "Placekicker", "text": ""}
{"id": "3327997", "revid": "118204782", "url": "https://it.wikipedia.org/wiki?curid=3327997", "title": "Dibenzenecromo", "text": "Il dibenzenecromo \u00e8 il composto metallorganico di formula Cr(\u03b76-C6H6)2. Il composto ha giocato un ruolo importante nello sviluppo dei composti a sandwich nella chimica metallorganica ed \u00e8 l'esempio pi\u00f9 semplice di complesso contenente due areni neutri come leganti.\nPropriet\u00e0 e struttura.\nCr(\u03b76-C6H6)2 \u00e8 un composto molecolare. \u00c8 un solido cristallino marrone scuro, molto sensibile all'aria; la sua preparazione e manipolazione richiede l'utilizzo di glove box o vetreria Schlenk. In assenza di aria il composto \u00e8 invece notevolmente stabile e si decompone solo a circa 300 \u00b0C. Il cromo raggiunge una configurazione elettronica con 18 elettroni nello strato pi\u00f9 esterno, e il composto \u00e8 diamagnetico. Il momento dipolare \u00e8 zero. Studi di diffrazione a raggi X mostrano la struttura illustrata a fianco, con i due anelli benzenici paralleli ed eclissati. La simmetria della molecola risulta \"D\"6\"h\".\nSintesi.\nFu preparato per la prima volta da Walter Hafner e Ernst Otto Fischer nel 1955, facendo reagire CrCl3, alluminio e benzene in presenza di AlCl3. Questo cosiddetto metodo riduttivo di Friedel-Crafts fu introdotto da Fischer con i suoi studenti. Si otteneva un composto giallo, [Cr(C6H6)2]+, che era poi ridotto con ditionito di sodio per arrivare al complesso neutro. In forma schematica le reazioni sono:\nComposti strettamente correlati a [Cr(C6H6)2]+ erano stati preparati da Franz Hein molti anni prima del lavoro di Fischer, facendo reagire bromuro di fenilmagnesio e CrCl3. La reazione di Hein porta a complessi a sandwich cationici contenenti bifenile e terfenile, che lasciarono sconcertati i chimici fino alla scoperta di Fischer e Hafner. Dunque Hein aveva scoperto senza saperlo i complessi a sandwich mezzo secolo prima del lavoro sul ferrocene. Fischer e Seus prepararono poco dopo il complesso di Hein [Cr(C6H5-C6H5)2]+. Le ricerche in questo campo procedevano velocissime: nello stesso numero del Chemische Berichte viene descritto anche il complesso di Mo(0).\nReattivit\u00e0.\nIl dibenzenenecromo reagisce con acidi carbossilici per formare carbossilati di cromo(II), come l'acetato di cromo(II), che possiedono strutture interessanti. Per ossidazione si forma [Cr(C6H6)2]+. Per carbonilazione si ottiene il benzenetricarbonilcromo, [Cr(C6H6)(CO)3].\nIl dibenzenenecromo trova impieghi limitati in chimica organica."}
{"id": "3327998", "revid": "38190647", "url": "https://it.wikipedia.org/wiki?curid=3327998", "title": "Val di Sesia", "text": ""}
{"id": "3328003", "revid": "38190707", "url": "https://it.wikipedia.org/wiki?curid=3328003", "title": "Gontranno", "text": ""}
{"id": "3328004", "revid": "38190713", "url": "https://it.wikipedia.org/wiki?curid=3328004", "title": "Regno dei Goti", "text": ""}
{"id": "3328007", "revid": "767487", "url": "https://it.wikipedia.org/wiki?curid=3328007", "title": "Nomogramma di Herloffson", "text": "Il nomogramma di Herloffson \u00e8 uno dei quattro diagrammi termodinamici (assieme al diagramma di St\u00fcve, l'emagramma e il tefigramma) utilizzati per analizzare la struttura termica dell'atmosfera terrestre e per fare previsioni meteorologiche.\n\u00c8 un diagramma che presenta numerose curve: isobare, isoterme, isoigrometriche, adiabatiche secche e adiabatiche sature.\n\u00c8 di fondamentale utilizzo nella meteorologia in quanto dal nomogramma di Herloffson si pu\u00f2 ricavare l'umidit\u00e0 specifica effettiva e di saturazione, l'umidit\u00e0 relativa e il livello di condensazione."}
{"id": "3328012", "revid": "767487", "url": "https://it.wikipedia.org/wiki?curid=3328012", "title": "Cannibal Love - Mangiata viva", "text": "Cannibal love - Mangiata viva (\"Trouble Every Day\") \u00e8 un film del 2001 diretto da Claire Denis.\nIl film \u00e8 stato presentato fuori concorso al Festival di Cannes ed \u00e8 uscito in edizione italiana nel 2005 direttamente in DVD\nTrama.\nIl Dr. Shane si trova in viaggio di nozze a Parigi con la moglie June. Il suo vero obiettivo non \u00e8 per\u00f2 una visita turistica della citt\u00e0, ma incontrare il ricercatore Leo Semeneau, bandito dalla comunit\u00e0 scientifica a causa delle sue ricerche estreme sul cervello umano.\nShane era stato infatti, assieme alla moglie di Semeneau, una cavia dell'esperimento del ricercatore che mirava a ottenere l'aumento della libido, ma oltre a questo aveva avuto come effetto collaterale l'insorgere di cannibalismo durante l'accoppiamento."}
{"id": "3328019", "revid": "1652635", "url": "https://it.wikipedia.org/wiki?curid=3328019", "title": "Vittorio Zambardino", "text": "Biografia.\nSi \u00e8 occupato di giornalismo politico: dal 1976 al 1980 \u00e8 addetto stampa dell'allora sindaco di Napoli, Maurizio Valenzi.\n\u00c8 assunto a La Repubblica dal 1987, dove fino al 1995/96 \u00e8 stato cronista sportivo. Ha seguito i giochi olimpici estivi di Barcellona '92 e Atlanta '96, il campionato mondiale di calcio del 1990 e del 1994. Nei primi anni novanta sviluppa il suo interesse per la comunicazione mediata dal computer, fino ad impegnarsi direttamente nel giornalismo on-line o giornalismo digitale. Nel 2010 ha lasciato per prepensionamento il giornale diretto da Ezio Mauro. Continua la sua attivit\u00e0 di blogger e scrittore.\nGli \u00e8 riconosciuto il ruolo di ideatore, capo servizio e responsabile editoriale del sito repubblica.it:, il progetto ha inizio nel 1996 con un sito sperimentale dedicato alle elezioni politiche italiane del 1996 e va definitivamente in linea il 14 gennaio 1997. In questo anno e per il progetto Repubblica.it, Zambardino vince il premio Scanno per il giornalismo.\nNei primi anni '90 \u00e8 stato consulente di Agor\u00e0 Telematica, BBS e community on line negli anni in cui, prima del 1993, l'accesso alla rete non era disponibile per i privati. Da questa esperienza trae lo spunto per scrivere, in collaborazione con il fisico Alberto Berretti \"Internet, avviso ai naviganti\" (Donzelli, 1995), una delle prime analisi sull'impatto culturale del web e sull'opportunit\u00e0 internet per i giornali per un recupero di credibilit\u00e0 e pubblico. Parte integrante della formazione in questo campo \u00e8 l'aver seguito, per conto del Gruppo Editoriale L'Espresso e dal 1995 al 2001, i lavori del Consorzio 'News in the Future' presso il Medialab del MIT, Massachusetts Institute of Technology, con Walter Bender e Nicholas Negroponte. L'idea-base per il disegno di Repubblica.it nasce dalla conoscenza del progetto \"Fishwrap\" del MIT.\nDal 1996 al 2001, su Il Venerd\u00ec di Repubblica, ha tenuto la rubrica Internet del settimanale, uno dei primi appuntamenti fissi di divulgazione digitale su stampa non specializzata. Nel 2003 apre il suo blog, \"Zetavu\" nel quale unisce una serrata critica all'eccesso di aspettative nei confronti del web 2.0 a una battaglia verso il conservatorismo dell'editoria quotidiana perch\u00e9 si apra alla rete. Nel 2008 apre \"Scene Digitali\" su Repubblica.it, blog-rubrica di taglio divulgativo, ma ugualmente critico verso le resistenze all'innovazione.\n\u00c8 parte del nucleo fondatore dell'azienda internet del Gruppo Espresso, Kataweb (fondata nel febbraio del 1999), di cui \u00e8 poi stato condirettore generale e direttore del portale giornalistico. Dal 2002 al 2008 \u00e8 stato responsabile delle strategie internet per il Gruppo Espresso. Nel 2002 fonda con Bruno Patino (Le Monde) e Mathias Mueller von Bluemencron (Der Spiegel), OPA Europe associazione degli editori di gruppi editoriali presenti su internet. Dell'associazione resta segretario generale per quattro anni.\nNel 2009 insieme a Massimo Russo, pubblica \"Eretici Digitali\". Il saggio \u00e8 un'analisi dei pericoli di \"colonizzazione\" commerciale della rete, della fine della sua libert\u00e0 e dei pericoli che corre in questo contesto la professione giornalistica libera.\" \"Fin dal giorno dell'uscita il testo del libro \u00e8 stato reso disponibile in forma gratuita sul sito dedicato. Gli autori hanno destinato i proventi dei diritti d'autore all'istituzione del premio giornalistico omonimo, che si assegna ogni anno durante il Festival internazionale del giornalismo di Perugia (l'organizzazione si avvale, per i premi in denaro, della sponsorizzazione di Google). L'iniziativa ha lo scopo di incoraggiare i giovani giornalisti a sperimentare la scrittura digitale in tutte le sue forme.\n\u00c8 stato docente presso il master di giornalismo dello IULM di Milano. Nel giugno 2012 gli \u00e8 stato assegnato il premio Web Italia alla carriera"}
{"id": "3328021", "revid": "1376357", "url": "https://it.wikipedia.org/wiki?curid=3328021", "title": "Preludio in do diesis minore", "text": "Il Preludio in do diesis minore, Op. 3, n. 2, \u00e8 una delle pi\u00f9 famose composizioni di Sergej Vasil'evi\u010d Rachmaninov, secondo pezzo della raccolta \"Morceaux de fantaisie\".\nStoria della composizione.\nIl preludio in do diesis minore fu una delle prime composizioni del diciannovenne Rachmaninov come \"libero artista\", dopo essersi diplomato al conservatorio di Mosca il 29 maggio 1892. Il brano venne eseguito per la prima volta dall'autore il 26 settembre 1892 al festival \"Moscow Electrical Exhibition\", assieme agli altri \"Morceaux de fantaisie\". Dopo questa premi\u00e8re, una recensione del concerto si sofferm\u00f2 sul preludio, notando che aveva \"acceso l'entusiasmo\". Da quel momento la sua popolarit\u00e0 crebbe per diventare una delle composizioni pi\u00f9 famose di Rachmaninov. Suo cugino Aleksandr Ziloti rese celebre il brano nel mondo occidentale. Nell'autunno del 1898 Rachmaninov fece un tour in Europa e negli Stati Uniti d'America, con un programma contenente il preludio. Poco dopo, le testate di Londra fecero uscire diverse edizioni con titoli come \"The Burning of Moscow\" (Il rogo di Mosca), \"The Day of Judgement\" (Il giorno del giudizio) e \"The Moscow Waltz\" (Il valzer di Mosca). In America accadde la medesima cosa, con titoli come \"The Bells of Moscow\" (Le campane di Mosca). Il brano divenne cos\u00ec famoso che ci si riferiva ad esso come al \u201cpreludio\u201d, ed il pubblico quando ne chiedeva la replica ai concerti di Rachmaninov urlava:\"C sharp!\" (do diesis in inglese).\nStruttura della composizione.\n\u00c8 un preludio in tre parti (ABA) ed una coda, formato da 62 battute."}
{"id": "3328023", "revid": "486946", "url": "https://it.wikipedia.org/wiki?curid=3328023", "title": "Trouble Every Day", "text": ""}
{"id": "3328029", "revid": "124304065", "url": "https://it.wikipedia.org/wiki?curid=3328029", "title": "Marco Leto", "text": "Biografia.\nFiglio di Guido Leto, funzionario di polizia durante il fascismo, Marco Leto esordisce nel cinema negli anni '60 come aiuto regista di Daniele D'Anza. Ottiene i primi riconoscimenti grazie al film \"La villeggiatura\", del 1973, che gli vale un Nastro d'argento. La pellicola ripercorre la vicenda della fuga dei socialisti Carlo Rosselli ed Emilio Lussu dall'isola di Lipari, dove erano confinati. \nSua la regia, tra le altre produzioni per la Rai, del film documentario \"Come uccidere un filosofo\" (1982), sull'omicidio di Giovanni Gentile per mano dei partigiani.\nDal 2000 al 2008 \u00e8 membro della redazione della rivista socialista MondOperaio, diretta da Luciano Pellicani.\nCon le sue opere Leto ha inteso portare nel piccolo schermo le modalit\u00e0 espressive e le istanze del \"cinema democratico\".\nFilmografia.\nRegista.\nOpla noi viviamo 1972"}
{"id": "3328036", "revid": "287204", "url": "https://it.wikipedia.org/wiki?curid=3328036", "title": "Spacehab", "text": "Lo Spacehab \u00e8 un modulo per la navetta Space Shuttle che serviva come spazio aggiuntivo per eseguire esperimenti. Fu sviluppato dall'omonima societ\u00e0 privata statunitense (che dal 2009 ha cambiato nome in Astrotech Corporation e ha sede ad Austin in Texas) verso met\u00e0 degli anni ottanta.\nIl volo inaugurale del modulo Spacehab si \u00e8 avuto nell'estate del 1993 con la missione STS-57.\nSimile allo Spacelab europeo, era costituito da un modulo pressurizzato (sia come unit\u00e0 singola o doppia) e da piattaforme aperte (il cosiddetto \"Integrated Cargo Carrier\"), che erano saldamente ancorate nella stiva dell'orbiter. \nL'ultimo utilizzo dello Spacehab si ebbe nell'agosto del 2007 con la missione STS-118."}
{"id": "3328038", "revid": "110157", "url": "https://it.wikipedia.org/wiki?curid=3328038", "title": "Centre College", "text": "Il Centre College \u00e8 un college privato avente sede a Danville, nello Stato del Kentucky (USA). \nFondato dalla Chiesa Presbiteriana nel 1819, fu il primo istituto d'istruzione superiore a ovest dei monti Allegheny. \nIl campus si estende su una superficie di 62 ettari circa, comprendendo 66 edifici, 14 dei quali sono inclusi nel \"National Register of Historic Places\". "}
{"id": "3328041", "revid": "297059", "url": "https://it.wikipedia.org/wiki?curid=3328041", "title": "Orlan-M", "text": ""}
{"id": "3328044", "revid": "1347902", "url": "https://it.wikipedia.org/wiki?curid=3328044", "title": "Spektr", "text": "Spektr (in russo: \u0421\u043f\u0435\u043a\u0442\u0440) (TKM-O, 77KSO, 11F77O) \u00e8 stato il quinto modulo della stazione spaziale Mir. Il modulo \u00e8 stato progettato per l'osservazione a distanza dell'atmosfera terrestre e della sua superficie, grazie alle apparecchiature scientifiche che esso disponeva. Spektr era dotato, inoltre, di quattro pannelli solari che generavano circa la met\u00e0 dell'energia elettrica della stazione.\nDescrizione.\nIl modulo Spektr fu originariamente sviluppato per essere utilizzato in un programma militare sovietico top-secret denominato \"Oktant\".\nEra stato pianificato che trasportasse strumenti per la sorveglianza e per testare sistemi di difesa antimissilistica. Gli strumenti dovevano essere poi montati sulla parte esterna del modulo. Il cuore dei sistemi di Spektr consisteva in un telescopio ottico denominato \"Pion\"\nLista degli strumenti:"}
{"id": "3328046", "revid": "767487", "url": "https://it.wikipedia.org/wiki?curid=3328046", "title": "Six (The Black Heart Procession)", "text": "Six \u00e8 un album discografico del gruppo musicale statunitense The Black Heart Procession, pubblicato nel 2009 dalla Temporary Residence Limited."}
{"id": "3328047", "revid": "76963", "url": "https://it.wikipedia.org/wiki?curid=3328047", "title": "Robert Keith", "text": "Era il padre dell'attore Brian Keith.\nBiografia.\nNato a Fowler (Indiana) dal matrimonio di Mary Della Snyder con James Haughey Richey, Robert Keith inizi\u00f2 la carriera artistica nei cinematografi come cantante di accompagnamento al pianoforte durante le proiezioni delle pellicole mute, e in seguito divenne attore teatrale. Nel 1927 scrisse la pi\u00e8ce \"The Tightwad\" che venne rappresentata a Broadway grazie al produttore Lee Shubert, ma non ebbe grande successo malgrado la buona accoglienza da parte della critica. Nel 1930 Keith fu chiamato a Hollywood dalla casa produttrice Universal Pictures, che lo scrittur\u00f2 come sceneggiatore e scrittore di dialoghi per i primi film sonori. Per un certo periodo l'attore collabor\u00f2 a film quali \"Peace on Earth\" con Lew Ayres e Andy Devine, e \"Destry Rides Again\" con Tom Mix, ma due anni pi\u00f9 tardi torn\u00f2 a New York per proseguire la carriera sul palcoscenico, distinguendosi in numerose rappresentazioni celebri, come \"The Great God Brown\", \"The Children's Hour\" e \"Mr. Roberts\".\nDopo quasi due decenni di attivit\u00e0 teatrale, Keith rientr\u00f2 a Hollywood partecipando al film \"Boomerang - L'arma che uccide\" (1947) e, grazie al produttore Sam Goldwyn, ottenne il ruolo del padre di Susan Hayward nel melodramma sentimentale \"Questo mio folle cuore\" (1949). La carriera di Keith sul grande schermo riprese slancio e l'attore fu uno dei pi\u00f9 noti e affidabili caratteristi degli anni cinquanta, a suo agio sia nel dramma come \"La 14\u00aa ora\" (1951), \"Il selvaggio\" (1954), in cui interpret\u00f2 lo sceriffo ottuso Harry Bleeker, e \"Come le foglie al vento\" (1956), sia nella commedia come \"Amore provinciale\" (1953), nel ruolo del giudice Gordon Kimbell, e nel musical come \"Bulli e pupe\", in cui vest\u00ec i panni del tenente Brannigan, un poliziotto ottuso. L'aspetto autorevole e il volto dai baffetti sottili consentirono all'attore anche ruoli di militare in pellicole quali \"Essi vivranno\" (1953), \"I diavoli del Pacifico\" (1956) e \"Uomini in guerra\" (1957).Interpret\u00f2 il ruolo di Julian in Crimine silenzioso (1958).\nAll'inizio degli anni sessanta Keith affront\u00f2 con successo anche l'attivit\u00e0 sul piccolo schermo, comparendo in alcune serie televisive di successo, tra le quali sono da ricordare \"Alfred Hitchcock presenta\" (1962), \"Il fuggiasco\" (1964), \"L'ora di Hitchcock\" (1964) e \"Ai confini della realt\u00e0\" (1964).\nVita privata.\nDopo un primo matrimonio nel 1917 con Laura Corinne Jackson, Keith si rispos\u00f2 con l'attrice teatrale Helena Shipman, da cui nel 1921 ebbe il figlio Brian, divenuto in seguito celebre attore cinematografico e televisivo. Dopo il divorzio dalla Shipman, nel 1927 Keith si rispos\u00f2 con la celebre attrice teatrale Peg Entwistle (che morir\u00e0 suicida nel 1932), da cui divorzi\u00f2 due anni dopo per convolare a quarte nozze nel 1930 con Dorothy Tierney. Questo matrimonio dur\u00f2 fino alla morte dell'attore, avvenuta a Los Angeles il 22 dicembre 1966.\nDoppiatori italiani.\nNelle versioni in italiano dei suoi film, Robert Keith \u00e8 stato doppiato da:"}
{"id": "3328048", "revid": "287204", "url": "https://it.wikipedia.org/wiki?curid=3328048", "title": "Heinrich Isser", "text": "Biografia.\nSecondo di cinque fratelli tutti distintisi in ambito internazionale (Josef, Maria, Franz e Fritz) \u00e8 stato un atleta attivo in diverse specialit\u00e0. Inizi\u00f2 la sua carriera internazionale nello slittino e con la nazionale austriaca vinse due medaglie d'oro, entrambe nel doppio in coppia con Paul Aste a Garmisch-Partenkirchen 1952 e ad Hahnenklee 1955, oltre ad altre tre d'argento, ai campionati europei. Aveva inoltre partecipato ai campionati tedeschi del 1950, vincendo il titolo nel doppio con Paul Aste.\nGareggi\u00f2 anche nel bob in qualit\u00e0 di frenatore per la squadra nazionale austriaca, avendo partecipato ai Giochi olimpici invernali di , dove si piazz\u00f2 al dodicesimo posto nel bob a due e al decimo nel bob a quattro.\nPrese inoltre parte ad almeno due edizioni dei campionati mondiali, conquistando in totale due medaglie. Nel dettaglio i suoi risultati nelle prove iridate sono stati, nel bob a due: medaglia di bronzo a Garmisch-Partenkirchen 1958 in coppia con Paul Aste; nel bob a quattro: medaglia di bronzo a Garmisch-Partenkirchen 1962 insieme fratelli Josef, con cui aveva conquistato anche una medaglia d'argento ai campionati europei di slittino, Franz e Fritz."}
{"id": "3328050", "revid": "287204", "url": "https://it.wikipedia.org/wiki?curid=3328050", "title": "Boonville (Missouri)", "text": "Boonville \u00e8 una citt\u00e0 degli Stati Uniti d'America, capoluogo della contea di Cooper, nello Stato del Missouri. In base al censimento del 2000, la citt\u00e0 aveva abitanti. L'area cittadina si estende su una superficie di 19 km\u00b2, con una densit\u00e0 media di abitanti per km\u00b2 (2000).\nQui nacque il cestista Jerry Fowler. "}
{"id": "3328051", "revid": "169529", "url": "https://it.wikipedia.org/wiki?curid=3328051", "title": "Zden\u011bk Miler", "text": "Biografia.\n\u00c8 nato a Kladno, una citt\u00e0 a ovest di Praga, in quella che allora era la Cecoslovacchia.\nIl suo gusto per il disegno risale alla sua infanzia; nel 1936 entra alla Scuola Nazionale di grafica di Praga. In seguito ha studiato presso il Collegio di Arti Applicate di Praga (Um\u011bleckopr\u016fmyslov\u00e1 \u0160kola Praha). Ha iniziato la sua carriera nel 1942 nello studio \"Bat'a\" a Zl\u00edn, dove si \u00e8 specializzato nella produzione di film di animazione. Dopo la seconda guerra mondiale, incomincia a lavorare per la societ\u00e0 di produzione di film d'animazione \"Brat\u0159\u00ed v triku\", dove ha iniziato come disegnatore, e successivamente come regista. Alla fine ha preso il comando della societ\u00e0.\nAutore di una settantina di film, il suo personaggio pi\u00f9 famoso, una piccola talpa (\"Krtek\" o \"Krte\u010dek\" nella lingua d'origine), \u00e8 presente in almeno cinquanta cortometraggi.\nNegli Anni 70 realizza una serie di cortometraggi con protagonista \"Cvr\u010dek\", il grillo musicista.\n\u00c8 scomparso nel 2011 all'et\u00e0 di 90 anni."}
{"id": "3328052", "revid": "247222", "url": "https://it.wikipedia.org/wiki?curid=3328052", "title": "Nienacki", "text": ""}
{"id": "3328054", "revid": "587852", "url": "https://it.wikipedia.org/wiki?curid=3328054", "title": "Lotus T128", "text": "La Lotus T128, gi\u00e0 conosciuta come TL11 dal numero del suo progetto, \u00e8 una vettura di Formula 1 con la quale il Team Lotus affronta la stagione .\nDisegnata da Mike Gascoyne, la vettura viene presentata sul sito della scuderia il 31 gennaio 2011. Viene confermata la formazione dei piloti titolari del 2010, Jarno Trulli e Heikki Kovalainen.\nLivrea.\nLa livrea della vettura \u00e8 simile a quella del 2010, verde con una fascia gialla.\nSviluppo.\nPresentando la vettura il progettista Mike Gascoyne ha affermato come la vettura sia molto pi\u00f9 moderna della precedente e di come essa sar\u00e0 la base per le vetture di F1 della Lotus del futuro. La monoposto rappresenta una forte discontinuit\u00e0 col modello del 2010. La forma delle prese d'aria laterali risulta molto pi\u00f9 rastremata, cos\u00ec come il musetto appare pi\u00f9 affilato. La zona del \"roll-bar\" presenta una forma simile a quella della Mercedes MGP W01.\nLa vettura \u00e8 spinta da quest'anno da un propulsore Renault, che sostituisce il motore Cosworth. La trasmissione, invece, \u00e8 fornita dalla Red Bull Racing.\nLa monoposto, per\u00f2, non adotta il KERS, che sar\u00e0 fornito sempre dalla Red Bull solo a partire dal 2012.\nLa vettura adotta da questa stagione, come tutte le altre monoposto, pneumatici Pirelli, al posto dei Bridgestone.\nPiloti.\nL'indiano Karun Chandhok sostituisce, solo per il Gran Premio di Germania, Jarno Trulli.\nStagione 2011.\nTest.\nI test non iniziano in maniera positiva. La vettura riscontra alcuni problemi tecnici, che ne rallentano lo sviluppo. Il debutto avviene il 2 febbraio, nella seconda giornata della sessione di Valencia, con Kovalainen alla guida, ma vengono presto interrotti per un guaio al servosterzo. Per recuperare le prime due giornate perse per questi problemi la Lotus rimane sul circuito a provare anche il 4 febbraio, ma con tempi molto alti. Al volante della vettura si cimenta anche Ricardo Teixeira, pilota di Formula 2.\nNei test di Circuito di Jerez lo sviluppo \u00e8 nuovamente interrotto da dei problemi meccanici. Kovalainen il 12 febbraio riesce comunque a far segnare il nono tempo, e il sesto il giorno seguente.\nA Barcellona, tra il 18 e il 21 febbraio, la vettura si mantiene ancora la pi\u00f9 veloce fra quelle delle scuderie entrate in F1 nel 2010. Il secondo giorno la vettura viene nuovamente testata da Teixeira. Il giorno seguente Jarno Trulli fa segnare il sesto miglior tempo anche se la vettura sconta ancora la perdita di liquidi. L'ultimo giorno invece un piccolo incidente non ha consentito di provare a lungo.\nNei test svolti a marzo, sempre sul circuito di Barcellona, fa il suo esordio, con un buon settimo tempo, Davide Valsecchi. Le buone prestazioni sono state confermate il terzo giorno da Kovalainen che ha chiuso anche lui settimo, mentre Trulli ha scontato un problema al cambio. Il giorno successivo il finlandese ha compiuto ben 138 giri senza riscontrare problemi alla vettura.\nCampionato.\nNelle prime dodici gare stagionali la vettura non giunge a punti, pur confermandosi come la migliore tra le vetture messe in pista dai tre \"team\" che hanno esordito nel . In Inghilterra e in Belgio Heikki Kovalainen raggiunge la Q2 durante le prove.\nPur non cogliendo punti iridati la scuderia si classifica decima nel campionato costruttori."}
{"id": "3328055", "revid": "250563", "url": "https://it.wikipedia.org/wiki?curid=3328055", "title": "Lotus TL128", "text": ""}
{"id": "3328057", "revid": "1347902", "url": "https://it.wikipedia.org/wiki?curid=3328057", "title": "Priroda", "text": "Priroda (in russo: \u041f\u0440\u0438\u0440\u043e\u0434\u0430) (TsM-I, 77KSI, 11F77I) fu il settimo e ultimo modulo della stazione spaziale Mir. Il suo primo scopo fu quello di permettere l'esecuzione di esperimenti sulla Terra attraverso sistemi remoti. Il centro di controllo del modulo era situato nei pressi di Charkiv, in Ucraina."}
{"id": "3328059", "revid": "287204", "url": "https://it.wikipedia.org/wiki?curid=3328059", "title": "Josef Isser", "text": "Biografia.\nPrimo di cinque fratelli tutti distintisi in ambito internazionale (Maria, Heinrich, Franz e Fritz) \u00e8 stato un atleta attivo in diverse specialit\u00e0. Inizi\u00f2 la sua carriera internazionale nello slittino e con la nazionale austriaca vinse una medaglia d'argento nel doppio ed una di bronzo nel singolo nella prima edizione dei campionati mondiali di Oslo 1955; l'argento nel doppio lo ottenne in coppia con sua sorella Maria, la prima donna ad aver conquistato una medaglia nella specialit\u00e0 del doppio nella storia dei mondiali, degli europei o dei Giochi olimpici.\nSempre nello slittino ma per quanto concerne le rassegne continentali ottenne quattro medaglie, delle quali due d'oro: una nel doppio nuovamente insieme alla sorella Maria a Davos 1954 e l'altra nel singolo ad Imst 1956.\nGareggi\u00f2 anche nel bob in qualit\u00e0 di frenatore per la squadra nazionale austriaca. Prese parte ad almeno due edizioni dei campionati mondiali, conquistando in totale due medaglie. Nel dettaglio i suoi risultati nelle prove iridate sono stati, nel bob a due: medaglia d'argento a Sankt Moritz 1955 in coppia con Paul Aste; nel bob a quattro: medaglia di bronzo a Garmisch-Partenkirchen 1962 insieme ai fratelli Heinrich, con il quale aveva conquistato anche una medaglia d'argento ai campionati europei di slittino, Franz e Fritz."}
{"id": "3328060", "revid": "1961055", "url": "https://it.wikipedia.org/wiki?curid=3328060", "title": "Luciano Guerci", "text": "Biografia.\nProfessore emerito di Storia Moderna all'Universit\u00e0 di Torino, dal 2003 era socio dell'Accademia delle Scienze di Torino. Ha dedicato gran parte dei suoi studi al Settecento e alla Rivoluzione francese. Ha curato l'antologia \"La rivoluzione francese\" (Bologna, Zanichelli, 1973) e, con Bruno Bongiovanni, \"L' albero della rivoluzione: le interpretazioni della rivoluzione francese\" (Torino, Einaudi, 1989). Ha collaborato a numerose riviste, tra cui \"Belfagor\", \"Studi storici\", \"Il pensiero politico\", \"Studi settecenteschi\", \"Quaderni di storia\"."}
{"id": "3328067", "revid": "1573940", "url": "https://it.wikipedia.org/wiki?curid=3328067", "title": "Giuseppe Ciresi", "text": "Biografia.\nConiugato con due figli ha esercitato la professione medica per pi\u00f9 di 30 anni. \n\u00c8 stato Direttore Sanitario dello Stabilimento termale di Termini Imerese. Consigliere comunale della sua citt\u00e0 natale, per lunghi anni, nella quale in pi\u00f9 occasioni ha ricoperto la carica di assessore e vicesindaco. \nComponente della Direzione Nazionale del Partito Repubblicano Italiano, \u00e8 stato eletto senatore per lo stesso partito nella VII Legislatura subentrando al posto del senatore Pietro Pitrone, deceduto nel 1978 e fu membro della Commissione Agricoltura, della Commissione Lavoro e della Commissione d'inchiesta sul Belice."}
{"id": "3328072", "revid": "287204", "url": "https://it.wikipedia.org/wiki?curid=3328072", "title": "Fritz Isser", "text": "Biografia.\nUltimo di cinque fratelli tutti distintisi in ambito internazionale (Josef, Heinrich, Maria e Franz, del quale \u00e8 gemello) \u00e8 stato un atleta attivo in diverse specialit\u00e0. Inizi\u00f2 la sua carriera internazionale nello slittino e con la nazionale austriaca partecip\u00f2 a due edizioni dei campionati europei gareggiando nel singolo: a Garmisch-Partenkirchen 1952 e a Cortina d'Ampezzo 1953, dove si piazz\u00f2 rispettivamente al tredicesimo e al dodicesimo posto.\nSuccessivamente gareggi\u00f2 nel bob in qualit\u00e0 di frenatore per la squadra nazionale austriaca, avendo preso parte ai campionati mondiali di Garmisch-Partenkirchen 1962, dove conquist\u00f2 la medaglia di bronzo nel bob a quattro insieme ai fratelli Franz, Josef e Heinrich."}
{"id": "3328075", "revid": "380654", "url": "https://it.wikipedia.org/wiki?curid=3328075", "title": "WWE All Stars", "text": "WWE All Stars \u00e8 un videogioco di wrestling della WWE creato dalla THQ e pubblicato nel 2011 per PlayStation 2, PlayStation 3, PlayStation Portable, Xbox 360, Wii e a partire da novembre 2011 anche per Nintendo 3DS.\nL'obiettivo \u00e8 quello di creare un dream roster sia per i pi\u00f9 giovani, sia per gli anziani che hanno nostalgia dei miti degli anni settanta-ottanta-novanta.\nLo stile di gioco, ovvero il gameplay, \u00e8 pi\u00f9 arcade dei soliti giochi di wrestling come \"WWE SmackDown vs. Raw 2011\".\nLo studio di sviluppo \u00e8 diverso dalla solita serie \"Smackdown vs Raw\", infatti si tratta di THQ San Diego, uno studio di sviluppo appartenente alla stessa THQ.\nSviluppo.\nIl primo annuncio ufficiale per i giochi \"WWE All Stars\" e \"WWE SmackDown vs. Raw 2011\" \u00e8 stato fatto in occasione dell'E3 nel giugno 2010 da THQ.\nModalit\u00e0 di gioco.\nPossiamo usufruire di quattro modalit\u00e0: \"Esibizione\", \"Online\", \"Path of Champions\" e \"Fantasy Warfare\".\nVersione Nintendo 3DS.\nIl 30 agosto 2011, \"THQ\" ha annunciato che, a partire dal 22 novembre 2011 in America e dal 25 novembre 2011 in Europa, il gioco sar\u00e0 disponibile anche per Nintendo 3DS. Il gioco avr\u00e0 due nuove modalit\u00e0 di gioco e tutti i lottatori usciti nell'espansioni.\nAccoglienza.\nLa rivista Play Generation diede alle versioni per PlayStation 3, PlayStation 2 e PlayStation Portable un punteggio di 80/100, trovandolo un arcade divertente e immediato, che tuttavia mancava di rifiniture e di mordente sulla lunga distanza."}
{"id": "3328076", "revid": "149485", "url": "https://it.wikipedia.org/wiki?curid=3328076", "title": "Andrea Righi", "text": "Carriera.\nHa avuto una carriera doppia: dapprima in vasca, specializzato nelle distanze pi\u00f9 lunghe dello stile libero, ha nuotato agli europei giovanili nel 1996 e nel 1997, e nel 1999 ha debuttato con la nazionale maggiore alle universiadi di Palma di Maiorca vincendo la medaglia d'argento nei 400 e negli 800 m e quella d'oro nei 1500 m stile libero guadagnandosi anche la partecipazione agli europei di Istanbul.\nNella stagione 1999 - 2000 in vasca corta ha vinto il suo primo titolo italiano ai campionati invernali di dicembre, qualificandosi per i mondiali di Atene di marzo, dove \u00e8 riuscito ad entrare nella finale dei 1500 m arrivando sesto. In estate non viene convocato ai Giochi olimpici di Sydney e torna in nazionale agli europei in vasca corta di Valencia a dicembre dove \u00e8 ancora finalista nei 1500 m. Ai campionati primaverili del 2001, allenato a Napoli da Riccardo Siniscalco, insieme a Massimiliano Rosolino, vince i titoli degli 800 e dei 1500 metri e viene convocato ai mondiali di Fukuoka. Nella gara degli 800 m \u00e8 entrato in finale arrivando sesto e ha nuotato con Federico Cappellazzo, Simone Cercato e Andrea Beccari la batteria della staffetta 4 \u00d7 200 m stile libero qualificandola per la finale dove ha vinto una bella medaglia d'argento dietro l'imprendibile Australia di Thorpe e Hackett e davanti agli Stati Uniti.\nLa sua carriera in vasca \u00e8 proseguita e nel 2003 e nel 2004 ha vinto altri titoli nazionali, ma ha anche iniziato con successo a fare nuoto di fondo tanto da meritarsi nel 2006 la convocazione in questa disciplina agli europei di Budapest di fine luglio in cui \u00e8 giunto sesto nella gara dei 10km. Un mese dopo ha gareggiato ai mondiali di fondo di Napoli sempre nella 10\u00a0km in cui ha sfiorato il podio, battuto di due secondi nello sprint finale. \u00c8 stato anche campione italiano nella 5\u00a0km nel 2007.\nPalmar\u00e8s.\nCampionati italiani.\n8 titoli individuali, cos\u00ec ripartiti:\n\"nd = non disputati\""}
{"id": "3328077", "revid": "109651", "url": "https://it.wikipedia.org/wiki?curid=3328077", "title": "Comcast Sports", "text": ""}
{"id": "3328080", "revid": "149466", "url": "https://it.wikipedia.org/wiki?curid=3328080", "title": "San Nikita di Pe\u010derska", "text": ""}
{"id": "3328083", "revid": "1305772", "url": "https://it.wikipedia.org/wiki?curid=3328083", "title": "Roselyne Bosch", "text": "Biografia.\nGiornalista ed inviata della rivista \"le Point\", Roselyne Bosch ha portato avanti, assieme al suo socio Alain Goldman, per una decina d'anni il progetto del film \"1492 - La conquista del paradiso\". Nel settembre 2010, in occasione della campagna di promozione del DVD del suo film \"Vento di primavera\", la regista Roselyne Bosch diede un'intervista alla rivista \"Les Ann\u00e9es Laser\", tracciando un parallelo tra coloro che non avevano gradito il suo film e Adolf Hitler:\nQuesta intervista sconcert\u00f2 molti giornalisti. La rivista \"Premi\u00e8re\" scrisse che quanto detto dalla regista che \"coloro che non hanno pianto davanti al suo film sarebbero dei nazisti\", \u00e8 \"probabilmente un essere andata troppo in l\u00e0\". \"Les Inrockuptibles\" scrisse a questo proposito : "}
{"id": "3328085", "revid": "204012", "url": "https://it.wikipedia.org/wiki?curid=3328085", "title": "Reinhold Dumthaler", "text": ""}
{"id": "3328086", "revid": "164044", "url": "https://it.wikipedia.org/wiki?curid=3328086", "title": "Jan J\u00f6nsson", "text": "Carriera.\nGiocatore.\nClub.\nJ\u00f6nsson gioc\u00f2 per la maggior parte della sua carriera con la maglia dell'Halmstad, prima di emigrare in Giappone al termine della carriera: in questo paese gioc\u00f2 per il Sanfrecce e per il Vissel Kobe.\nAllenatore.\nNel 1993 divent\u00f2 l'assistente di Stuart Baxter, all'epoca allenatore del Sanfrecce. Segu\u00ec il manager britannico anche al Vissel Kobe, dove rivest\u00ec contemporaneamente un ruolo attivo in campo e uno in panchina.\nDopo il ritiro definitivo, J\u00f6nsson fu scelto come allenatore del Landskrona BoIS, squadra che port\u00f2 nella massima divisione svedese. Nel 2005, divent\u00f2 allenatore dello Stab\u00e6k (militante nell'Adeccoligaen): alla prima stagione, guid\u00f2 la squadra al primo posto in classifica e gli fece guadagnare la conseguente promozione. Nel 2007, port\u00f2 la squadra ad un secondo posto nella Tippeligaen, mentre l'anno successivo arriv\u00f2 il successo finale. Il 2009 si apr\u00ec con la vittoria per tre a uno nella Superfinalen contro il V\u00e5lerenga. Nello stesso anno, port\u00f2 il suo Stab\u00e6k ad un terzo posto finale.\nIl 26 luglio 2010 firm\u00f2 un contratto con il Rosenborg, valido a partire dalla stagione seguente. Il 7 dicembre 2012, arriv\u00f2 la rescissione del contratto, con due anni di anticipo sulla scadenza naturale. Il 7 gennaio 2013, fu nominato nuovo allenatore dell'Aalesund, a cui si leg\u00f2 con un accordo annuale (con opzione per un ulteriore biennio). Il 25 ottobre successivo, le parti raggiunsero un accordo per un rinnovo biennale. Il 28 ottobre 2014, venne annunciato che J\u00f6nsson avrebbe lasciato l'Aalesund al termine della stagione in corso, risolvendo il contratto che lo legava al club con un anno d'anticipo, per motivi famigliari.\nIl 19 novembre 2014 firm\u00f2 cos\u00ec per l'Halmstad, dove rimase per quasi due anni e mezzo ottenendo una retrocessione ma anche un'immediata promozione. L'8 giugno 2017, con la squadra al penultimo posto visti i soli 6 punti nelle prime 12 partite, fu esonerato e sostituito dal suo vice ventottenne Igor Krulj.\nIl 10 luglio 2017 divent\u00f2 allenatore del Sanfrecce, squadra per cui aveva militato da calciatore. Qui termin\u00f2 la stagione con una salvezza ottenuta all'ultima giornata, chiudendo con un punto in pi\u00f9 in classifica rispetto alla terzultima classificata. Il 20 dicembre 2017 fu reso noto il suo approdo sulla panchina di un'altra squadra della massima serie giapponese, ovvero lo Shimizu S-Pulse. Con sua squadra giunse ottava nella J1 League 2018, mentre nel maggio 2019 fu esonerato per il fatto che la squadra nella J1 League 2019 aveva ottenuto fino a l\u00ec 2 vittorie, 2 pareggi e 7 sconfitte.\nAd un mese dall'esonero rimediato in Giappone, J\u00f6nsson torn\u00f2 ad essere il tecnico dei norvegesi dello Stab\u00e6k per la seconda volta, dopo la precedente parentesi durata dal 2005 al 2010. Nello stesso anno, pi\u00f9 precisamente nell'ottobre 2019, ha firmato un prolungamento contrattuale fino al 2022."}
{"id": "3328088", "revid": "214753", "url": "https://it.wikipedia.org/wiki?curid=3328088", "title": "Werner Delle Karth", "text": "\u00c8 il figlio del combinatista nordico Walter Delle Karth Sr. nonch\u00e9 il fratello di Walter e di Dieter, a loro volta bobbisti di livello internazionale, e il padre di Nico, velista olimpionico.\nBiografia.\nAttivo durante gli anni settanta come pilota per la squadra nazionale austriaca, ha partecipato a due edizioni dei Giochi olimpici invernali: a si classific\u00f2 al tredicesimo posto nel bob a due e al settimo nel bob a quattro; quattro anni dopo, a , gareggi\u00f2 unicamente nella disciplina a quattro, piazzandosi in sesta posizione.\nHa inoltre preso parte ad alcune edizioni dei campionati mondiali, conquistando in totale due medaglie. Nel dettaglio i suoi risultati nelle prove iridate sono stati, nel bob a due: quarto a Sankt Moritz 1974; nel bob a quattro: medaglia d'argento a Lake Placid 1973 con il fratello Walter, Hans Eichinger e Fritz Sperling e medaglia di bronzo a Sankt Moritz 1974 con gli stessi compagni.\nAgli europei ha invece conquistato una medaglia di bronzo nel bob a quattro, ottenuta a Sankt Moritz 1972."}
{"id": "3328090", "revid": "47767", "url": "https://it.wikipedia.org/wiki?curid=3328090", "title": "San Metrano di Alessandria", "text": ""}
{"id": "3328092", "revid": "1149807", "url": "https://it.wikipedia.org/wiki?curid=3328092", "title": "Tommy Hiyomi", "text": ""}
{"id": "3328095", "revid": "899609", "url": "https://it.wikipedia.org/wiki?curid=3328095", "title": "Cone", "text": ""}
{"id": "3328096", "revid": "109651", "url": "https://it.wikipedia.org/wiki?curid=3328096", "title": "G4 (rete televisiva)", "text": ""}
{"id": "3328097", "revid": "109651", "url": "https://it.wikipedia.org/wiki?curid=3328097", "title": "Golf Channel", "text": ""}
{"id": "3328099", "revid": "742538", "url": "https://it.wikipedia.org/wiki?curid=3328099", "title": "Sprout", "text": ""}
{"id": "3328101", "revid": "109044089", "url": "https://it.wikipedia.org/wiki?curid=3328101", "title": "Style Network", "text": ""}
{"id": "3328103", "revid": "855905", "url": "https://it.wikipedia.org/wiki?curid=3328103", "title": "VERSUS", "text": ""}
{"id": "3328104", "revid": "109651", "url": "https://it.wikipedia.org/wiki?curid=3328104", "title": "The Weather Channel", "text": ""}
{"id": "3328105", "revid": "729019", "url": "https://it.wikipedia.org/wiki?curid=3328105", "title": "Gabe Nevins", "text": "Biografia.\nCarriera.\nNel 2007 Nevins \u00e8 stato scelto come protagonista di \"Paranoid Park\" di Gus Van Sant, anche se stava facendo un provino per il ruolo di una comparsa con lo skateboard. Il film venne presentato in anteprima al Festival di Cannes 2007 come uno dei 22 film in concorso e ha vinto il premio speciale per il 60\u00ba anniversario. \u00c8 poi recitato come comparsa in \"Wendy and Lucy\" (2008) e \"Some Days Are Better Than Others\" (2011). Nel 2010, ha recitato anche in due cortometraggi diretti da Leonardo Guerra Ser\u00e0gnoli, \"Rachel\" e \"Will\".\nIl fotografo Nick Haymes ha pubblicato una raccolta di foto di Nevins, intitolata \"Gabe\", nel marzo 2012. Presenta foto di lui che Haymes aveva scattato da quando aveva incontrato Nevins per la prima volta poco dopo l'uscita di \"Paranoid Park\".\nL'ultimo film nel quale ha recitato, \"The Curio\", risale al 2015.\nVita privata.\nNevins ha frequentato la Rex Putnam High School.\nGabe \u00e8 sfuggito al controllo e ha lottato con la malattia mentale, la tossicodipendenza e anche la vita da senzatetto. Ma, grazie all'aiuto della famiglia e degli amici, Gabe \u00e8 riuscito a rimettere insieme la sua vita ed \u00e8 ancora occasionalmente visto con uno skateboard in alcuni dei suoi skate park preferiti."}
{"id": "3328108", "revid": "1201341", "url": "https://it.wikipedia.org/wiki?curid=3328108", "title": "Alfredo Bogardo", "text": "Nato in Romania da genitori italiani, diventa uno dei primi giornalisti sportivi del \"Corriere della Sera\". Nel dopoguerra passa a \"Il Giorno\" di Enrico Mattei dopo aver militato nell'Avanti! clandestino..\nNel 1931 scrive il suo primo romanzo, \"Dalila innamorata\". Negli anni '30 propone il galletto come simbolo del Bari Calcio, in polemica giornalistica con il collega Paolo Magrone che avrebbe preferito il pettirosso. \u00c8 sepolto nel cimitero della frazione Bognassi nel comune di Varzi, paese natale della moglie."}
{"id": "3328116", "revid": "1543377", "url": "https://it.wikipedia.org/wiki?curid=3328116", "title": "Castletown House", "text": "Castletown House \u00e8 il nome di un edificio storico situato a Celbridge, nella contea di Kildare, in Irlanda.\nConsiderata la pi\u00f9 bella casa di campagna Palladiana d'Irlanda, \u00e8 un'imponente costruzione costruita nel 1772 per William Conolly, lo speaker della House of Commons irlandese. L'edificio costituisce la parte centrale di una propriet\u00e0 complessiva di 550 acri (2,23\u00a0km\u00b2), venduta nel 1965 ad alcuni costruttori, \u00e8 ora in parte propriet\u00e0 statale e in parte privata. \nLa dimora e 120 acri (0,49\u00a0km\u00b2) della propriet\u00e0 sono sotto la tutela governativa, parte delle terre invece sono ora occupate da costruzioni moderne.\nStoria.\nIl blocco principale fu progettato dall'architetto italiano Alessandro Galilei, le ali furono aggiunte da Edward Lovett Pearce nel 1724 e l'intera costruzione fu pagata con soldi che la famiglia Conolly aveva acquisito attraverso la vendita di terre in altri luoghi d'Irlanda. Pi\u00f9 tardi Conolly fu ricordato come la persona pi\u00f9 benestante della contea anche se la sua famiglia rifiut\u00f2 di prendere un titolo nobiliare, ed era orgoglioso di essere \"il pi\u00f9 ricco borghese d'Irlanda\". Conolly veniva dalla contea di Leitrim dove il cognome dei suoi antenati era O'Conghaile.\nLa casa fu ereditata da Tom Conolly nel 1758 e le decorazioni interne furono fatte completare dalla moglie Lady Louisa (pronipote di Carlo II e Louise de Keroualle) tra il 1760 e il 1770. Lady Louisa era cresciuta nella Carton House, una propriet\u00e0 a nord-est di Castletown House. Molti dei lavori all'interno furono tratti dai progetti di William Chambers. Ella realizz\u00f2 anche lavori importanti sui terreni, tra cui i percorsi attraverso il bosco che sono ancora praticabili. Nel tempo molti canali sono stati danneggiati e alcuni sentieri sono spesso inondati. Lo schema di drenaggio del bosco \u00e8 ingegnoso e crea dei sentieri percorribili in terreni che si trovano sotto il livello dell'acqua. non impedendo la formazione di secche sulle passeggiate sotto il livello dell'acqua. Le barriere Ha-ha fanno parte di questa intricata rete.\nLa famiglia Conolly continu\u00f2 a vivere nella casa degli avi, ultimamente come ramo dei Conolly-Carews, fino al 1965, quando fu venduta con tutte le sue collezioni e terre, alcune delle quali furono edificate, anche se con alcuni elementi della propriet\u00e0 originale fra le nuove costruzioni.\nNel 1967 l'edificio fu acquistato nel 1967 da Desmond Guinness, fu uno dei principali risultato della Irish Georgian Society, l'organizzazione che si occupa della tutela dei beni architettonici di quell'epoca, l'edificio pass\u00f2 all'appena fondata \"Castletown Foundation\".\nLa propriet\u00e0 fu invece suddivisa e venduta in parti, 120 acri (0,49\u00a0km\u00b2) rimasero come corte attorno alla casa, alcune parti mantenute privatamente da Desmond Guinness, la parte di bosco \"Crodaun Woods\" venne invece venduta ad un ente statale irlandese di sfruttamento delle risorse boschive chiamato Coillte e circa 25 acri (0,1\u00a0km\u00b2) furono acquistati nel tempo dalla municipalit\u00e0 di Kildare. \nLa maggior parte del nucleo della propriet\u00e0 rimane come bosco o spazio verde ma su una parte dei terreni a sud-ovest fu realizzata una controversa iniziativa immobiliare chiamata \"Castletown Estate\" che si estese fino ai pressi della dimora e comprese il giardino chiuso e il frutteto (di cui rimangono le cinta), che andarono cos\u00ec persi. In seguito a negoziati fra il costruttore Janus Securities e la Irish Georgian Society alcune altre realizzazioni come il gazebo, la Steward's House e il tempietto, furono mantenuti. \nA fronte delle difficolt\u00e0 finanziarie la Castletown Foundation, nel 1994, trasfer\u00ec la propriet\u00e0 all'Office of Public Works. che prosegu\u00ec i programmi di restauro e manutenzione dell'edificio.\nNonostante le normative tutelino l'edificio e alcune installazioni comprese nella propriet\u00e0, almeno una delle pi\u00f9 importanti, il gazebo, fu parzialmente demolita senza permessi nel 2007. Al costruttore coinvolto fu recapitata una notifica di procedimento esecutivo, in attesa di ulteriori procedimenti.\nMick O'Shea, l'ex coach di St. Patricks Athletic e attuale coach dei portieri del Kerry \u00e8 l'attuale custode di Castletown House.\nCastletown House ha aperto le porte attraverso l'Ufficio dei Lavori Pubblici a varie organizzazioni accademiche e artistiche. La prima ad aver preso residenza a Castletown House nel 2007 fu The Performance Corporation, una compagnia teatrale irlandese, che ospita un programma annuale internazionale, il SPACE Programme.\nInterni.\nAl piano nobile c'\u00e8 una serie di grandi sale di ricevimento tipiche dell'inizio del XVIII secolo. L'accesso alla dimora avviene salendo una gradinata esterna prima di entrare in una grande \"Hall\" stuccata e dorata e che ospita ritratti di famiglia. A sinistra c'\u00e8 la sala da pranzo che fu ricavata da due stanze pi\u00f9 piccole. A destra della \"hall\" c'\u00e8 la grande gradinata, fatta di Pietra Portland sbalzata.\nDi seguito c'\u00e8 il \"Salotto Verde\" altrimenti noto come salone in relazione alla sua posizione nel palazzo. Era questo il locale che la famiglia usava per ricevere i suoi ospiti prima di accedere al Salotto Rosso, nella parte sinistra della casa.\nUn'altra camera affascinante, anche se strana per gli standard odierni, \u00e8 la sala delle stampe fatta decorare da Lady Louisa e amici, seguendo la moda degli anni 1760, con ritagli delle immagini preferite. Questa sala della parte destra si pensa sia l'unico esempio sopravvissuto del genere dell'Irlanda del tempo.\nProseguendo c'\u00e8 la Camera da letto Reale, in realt\u00e0 mai utilizzata dai reali, ma dai vari vicer\u00e9 che facevano base a Dublino. Vi si trovano sedie provenienti da Venezia.\nUn altro ambiente di Castletown \u00e8 infine la \"Long Gallery\", un corridoio lungo decorato in stile neopompeiano da O'Reilly negli anni 1770 in blu, rosso e oro.\nAccesso e diritto di passaggio.\nL'accesso pedonale \u00e8 possibile da Celbridge lungo l'ex strada principale alberata. L'accesso con la macchina avviene a nord dietro la junction 6 della N4 / M4, con parcheggio vicino alla casa. Una passeggiata pedonale attraversa il fiume Liffey, e un secondo va dalla casa a Leixlip, passando per il portale disegnato da Batty Langley."}
{"id": "3328118", "revid": "38192369", "url": "https://it.wikipedia.org/wiki?curid=3328118", "title": "Monte Fenera", "text": ""}
{"id": "3328119", "revid": "38192398", "url": "https://it.wikipedia.org/wiki?curid=3328119", "title": "Foresto (Cona)", "text": ""}
{"id": "3328124", "revid": "599013", "url": "https://it.wikipedia.org/wiki?curid=3328124", "title": "Gilles Ondo", "text": "Biografia.\nOndo ha il passaporto francese ed \u00e8 il fratello di Lo\u00efc Ondo, anch'egli calciatore.\nCarriera.\nClub.\nOndo ha iniziato la sua carriera nelle giovanili del PSG, per cui ha giocato 38 partite in cinque anni. Nell'estate 2004 si \u00e8 legato all'Auxerre. Nella squadra riserve del nuovo club, ha giocato 44 incontri e ha messo a segno 39 reti. A luglio 2007 \u00e8 stato ceduto agli austriaci dell'Eisenstadt. Dopo 4 reti in 13 match, a gennaio 2008 ha firmato per gli islandesi del Grindav\u00edk.\nIl 19 gennaio 2011 si \u00e8 accordato con lo Stab\u00e6k, andando a giocare cos\u00ec in Norvegia. Il 23 dicembre 2011 \u00e8 stato reso noto il suo passaggio al Sandnes Ulf, a partire dal 1\u00ba gennaio successivo. Il 20 luglio, ha rescisso il contratto che lo legava al club, per motivi famigliari.\nNazionale.\nOndo ha fatto parte della Nazionale gabonese. Ha debuttato per la selezione maggiore il 7 settembre 2008, nella sfida contro il ."}
{"id": "3328128", "revid": "292162", "url": "https://it.wikipedia.org/wiki?curid=3328128", "title": "Torre Transit", "text": ""}
{"id": "3328129", "revid": "599013", "url": "https://it.wikipedia.org/wiki?curid=3328129", "title": "John O'Hare", "text": "Ha giocato con Derby County e Nottingham Forest, vincendo due campionati e due Coppe dei Campioni consecutive, nel 1978-1979 e nel 1979-1980.\nCarriera.\nClub.\nNato a Renton, in Scozia, inizi\u00f2 la sua carriera inizi\u00f2 nel \nNell'estate 1967 con il disput\u00f2 il campionato nordamericano organizzato dalla United Soccer Association: accadde infatti che tale campionato fu disputato da formazioni europee e sudamericane per conto delle franchigie ufficialmente iscritte al campionato, che per ragioni di tempo non avevano potuto allestire le proprie squadre. Il Sunderland rappresent\u00f2 i Vancouver Royal Canadians, che conclusero la Western Division al quinto posto finale.\nNel 1967 Brian Clough decise di portarlo al Derby County in Second Division spendendo la cifra di 22.000 \u00a3. Con la squadra delle East Midlands debutt\u00f2 il 19 agosto di quell'anno, segnando subito un gol nella vittoriosa partita contro il Charlton Athletic. Ottenne con la propria squadra la promozione in First Division nel 1969 e si laure\u00f2 campione d'Inghilterra nella stagione 1971-1972, segnando 13 reti. La stagione successiva, dopo aver segnato 2 reti nelle prime 17 partite, il suo posto in attacco venne occupato da Roger Davies e fu spostato a centrocampo scendendo in campo, nonostante gli infortuni, per 34 volte con 4 gol. Dopo una stagione in cui fu schierato 7 volte e l'arrivo di Bruce Rioch, un altro centrocampista, dopo sette stagioni, 248 presenze e 65 reti, nel 1974 lasci\u00f2 il Derby per seguire Clough al che lo acquist\u00f2 per 130.000 sterline. Qui, collezion\u00f2 7 presenze ed una rete. Segu\u00ec l'allenatore di Middlesbrough anche nell'avventura al Nottingham Forest nuovamente in Second Division. Dopo aver conquistato la promozione al termine della stagione 1976-1977, cos\u00ec come il Derby County il Nottingham vinse il campionato da neopromossa e nel 1979 si laure\u00f2 campione d'Europa, successo bissato nella stagione successiva al termine della quale si ritir\u00f2.\nNazionale.\nDebutt\u00f2 nella Nazionale scozzese il 18 aprile 1970 contro l'Irlanda del Nord. Rimase nel giro della Nazionale per due anni collezionando 13 presenze e 5 gol."}
{"id": "3328130", "revid": "282094", "url": "https://it.wikipedia.org/wiki?curid=3328130", "title": "Cadmea victoria", "text": ""}
{"id": "3328146", "revid": "767487", "url": "https://it.wikipedia.org/wiki?curid=3328146", "title": "Marcella di Roma", "text": " \u00c8 considerata santa dalla Chiesa, che la ricorda il 31 gennaio.\nAgiografia.\nApparteneva a una ricca e nobile famiglia romana, and\u00f2 sposata ad un certo Albino, ma rimase vedova dopo soli sette mesi di matrimonio. Ebbe l'opportunit\u00e0 di conoscere Atanasio, esule a Roma da Alessandria d'Egitto durante la crisi ariana, che le fece conoscere il movimento monastico orientale e le figure di eremiti di Antonio e Pacomio. Marcella decise cos\u00ec di rinunciare a ogni altro legame nuziale e inizi\u00f2 un periodo di isolamento dal mondo pur vivendo nel centro dell'Urbe: nel suo palazzo dell'Aventino si costitu\u00ec presto una comunit\u00e0 femminile che aveva scelto una vita di preghiera e penitenza.\nGirolamo, giunto a Roma come segretario di papa Damaso I, si prese cura di queste pie donne e per diversi anni le assistette e dispens\u00f2 loro consigli spirituali. Nel 384 Girolamo si rec\u00f2 in Terrasanta, e alcune donne del gruppo di Marcella lo seguirono; Marcella rimase a Roma e qui, ormai anziana, fu testimone del saccheggio dei goti di Alarico del 410, durante il quale verosimilmente perse la vita.\nCulto.\nSanta Marcella di Roma si ricorda il 31 gennaio.\nMartirologio Romano: \"A Roma, commemorazione di santa Marcella, vedova, che, come attesta san Girolamo, dopo avere disprezzato ricchezze e nobilt\u00e0, divenne ancor pi\u00f9 nobile per povert\u00e0 e umilt\u00e0.\""}
{"id": "3328147", "revid": "149466", "url": "https://it.wikipedia.org/wiki?curid=3328147", "title": "Santa Marcella di Roma", "text": ""}
{"id": "3328151", "revid": "729019", "url": "https://it.wikipedia.org/wiki?curid=3328151", "title": "Bajcsy-Zsilinszky \u00fat (metropolitana di Budapest)", "text": "Bajcsy-Zsilinszky \u00fat \u00e8 una stazione della metropolitana di Budapest.\n\u00c8 situata sul percorso della linea M1, fra l'interscambio De\u00e1k Ferenc t\u00e9r e la fermata Opera.\nSorge sul territorio del VI distretto, nel punto in cui le strade \"Andr\u00e1ssy \u00fat\" e \"J\u00f3zsef Attila utca\" si incrociano con l'omonimo \"Bajcsy-Zsilinszky \u00fat\", viale intitolato al politico Endre Bajcsy-Zsilinszky. La denominazione precedente era \"V\u00e1czy k\u00f6r\u00fat\".\nLa sua inaugurazione risale al 1896, anno di apertura della M1. Si tratta di una stazione sotterranea, in quanto le due piattaforme laterali e i binari si trovano ad una profondit\u00e0 di circa 3 metri sotto il livello del suolo. I suoi interni si presentano nello stile tipico adottato anche da molte altre stazioni della M1.\nInterscambi.\nNelle vicinanze della stazione effettuano fermata alcune linee urbane automobilistiche."}
{"id": "3328157", "revid": "149466", "url": "https://it.wikipedia.org/wiki?curid=3328157", "title": "San Giuseppe Freinademetz", "text": ""}
{"id": "3328163", "revid": "767487", "url": "https://it.wikipedia.org/wiki?curid=3328163", "title": "Three (The Black Heart Procession)", "text": "Three \u00e8 un album discografico del gruppo musicale statunitense The Black Heart Procession, pubblicato nel 2000 dalla Touch and Go Records."}
{"id": "3328171", "revid": "767487", "url": "https://it.wikipedia.org/wiki?curid=3328171", "title": "Art (opera teatrale)", "text": "Art \u00e8 una commedia teatrale scritta alla fine degli anni ottanta da Yasmina Reza. Tradotta in circa trenta lingue, raffigura uno spaccato di vita quotidiana di tre amici, in accesa conversazione al riguardo di un quadro. La commedia \u00e8 andata in scena per la prima volta il 28 ottobre 1994, alla Com\u00e9die des Champs Elys\u00e9es di Parigi.\nFra gli attori che negli anni hanno interpretato la commedia troviamo Alan Alda, Albert Finney, e nella versione italiana Alessandro Haber, Gigio Alberti e Alessio Boni.\nTrama.\nParigi, fine anni ottanta. Serge, facoltoso appassionato di arte contemporanea, acquista, per una cifra stratosferica, uno strano dipinto del maestro Antrios, di fatto una grossa tela bianca. Gli amici Yvan e Marc cercano di fargli capire che sulla tela non c'\u00e8 nulla ma lui si ostina a vederci un quadro astratto fatto di linee cangianti (le trame della tela).\nLa conversazione sul significato dell'arte metter\u00e0 in discussione l'amicizia fra i tre, che addirittura scarabocchieranno la tela. Alla fine la ripuliranno e la esporranno orgogliosi in casa di Serge, mentre Yvan andr\u00e0 malvolentieri a nozze."}
{"id": "3328172", "revid": "149466", "url": "https://it.wikipedia.org/wiki?curid=3328172", "title": "Beato Giuliano Maunoir", "text": ""}
{"id": "3328178", "revid": "599013", "url": "https://it.wikipedia.org/wiki?curid=3328178", "title": "Alexander \u00d8degaard", "text": "Carriera.\nClub.\nF\u00f8rde e Sogndal.\n\u00d8degaard inizi\u00f2 la carriera nel F\u00f8rde, squadra della sua citt\u00e0. Nel 1999 pass\u00f2 al Sogndal e debutt\u00f2 nella 1. divisjon il 15 settembre 1999, quando fu schierato titolare nel successo per 0-3 sul campo del Clausenengen. Il 12 settembre arrivarono le prime reti, grazie ad una doppietta siglata ai danni dello H\u00f8nefoss. L'anno successivo si impose come titolare e contribu\u00ec alla promozione nell'Eliteserien del Sogndal con 10 reti in 24 partite. La sua squadra si aggiudic\u00f2 gli incontri di qualificazione alla massima divisione norvegese.\nIl 16 aprile 2001 debutt\u00f2 cos\u00ec nell'Eliteserien, quando fu impiegato come titolare nella sconfitta per 3-0 in casa dell'Odd Grenland. Il primo gol in questa divisione fu datato 29 aprile, in occasione della sconfitta per 4-1 contro il Lillestr\u00f8m. Rimase al Sogndal per le successive tre stagioni, tutte disputate nella massima serie. Il campionato 2004 fu quello della svolta a livello personale, poich\u00e9 mise a segno 15 reti ma non riusc\u00ec a salvare il Sogndal dalla retrocessione.\nRosenborg.\nNel 2005, il calciatore pass\u00f2 al Rosenborg, in cambio di circa 10.000.000 di corone. Debutt\u00f2 con questa maglia il 17 aprile, subentrando a Thorstein Helstad nel successo per 0-1 sul campo del Bod\u00f8/Glimt. Il 1\u00ba maggio realizz\u00f2 il primo gol, nel pareggio per 1-1 contro il Lillestr\u00f8m. L'esperienza in squadra fu negativa, poich\u00e9 soffr\u00ec la concorrenza di Daniel Braaten e di Thorstein Helstad, non riuscendo ad andare oltre 7 presenze da titolare (e 17 complessive), con 4 reti all'attivo.\nViking.\nIl 6 aprile 2006 fu ufficializzato il suo trasferimento al Viking, in cambio di 7.000.000 di corone. Esord\u00ec per la nuova squadra il 9 aprile, schierato titolare nel pareggio a reti inviolate sul campo dello HamKam. Il 29 aprile mise a referto la prima marcatura, nella sconfitta casalinga per 1-2 contro lo Start. Rimase in squadra per cinque stagioni, giocando con regolarit\u00e0: totalizz\u00f2 193 apparizioni con questa maglia (amichevoli incluse) e segn\u00f2 30 reti.\nMetz.\nIl 24 gennaio 2011 fu ufficializzato il suo ingaggio da parte dei francesi del Metz, compagine di Ligue 2. \u00d8degaard firm\u00f2 un contratto della durata di due anni e mezzo e scelse la maglia numero 7. Debutt\u00f2 in squadra il 5 febbraio, subentrando a Samy Kehli nel successo per 1-2 sul Vannes. Il 27 maggio segn\u00f2 l'unica rete in campionato di quella stagione, nella sconfitta per 4-3 in casa dell'Evian. Il Metz riusc\u00ec a raggiungere la salvezza.\nRitorno al F\u00f8rde.\nIl 1\u00ba agosto 2012, torn\u00f2 al F\u00f8rde].\nNazionale.\n\u00d8degaard conta 2 presenze per la . Esord\u00ec il 4 settembre 2001, subentrando a Trond Fredrik Ludvigsen nella vittoria per 2-0 sul . Il 18 febbraio 2004 debutt\u00f2 per la Nazionale maggiore, entrando in campo in luogo di Morten Gamst Pedersen nel successo esterno per 1-4 sull'. Il 13 ottobre dello stesso anno, and\u00f2 in rete nel 3-0 sulla .\nStatistiche.\nPresenze e reti nei club.\n\"Statistiche aggiornate al 10 aprile 2017.\""}
{"id": "3328179", "revid": "767487", "url": "https://it.wikipedia.org/wiki?curid=3328179", "title": "Ai Takahashi", "text": ""}
{"id": "3328181", "revid": "617444", "url": "https://it.wikipedia.org/wiki?curid=3328181", "title": "M\u0103d\u0103lina Diana Ghenea", "text": "Biografia.\nStudia danza classica per sette anni e pianoforte. Inizia la carriera di modella a 14 anni, quando dalla Romania si trasferisce a Milano per una sfilata di Gattinoni.\nCarriera.\nNel 2007, appare nel videoclip della canzone \"Il tempo tra di noi\" di Eros Ramazzotti; l'anno seguente \u00e8 una delle protagoniste del calendario Peroni. Nel 2010, oltre ad apparire sulla copertina del mensile italiano \"Lady Sposa\", diventa famosa girando uno spot televisivo per la compagnia telefonica 3 Italia, insieme all'attore Raoul Bova e alla comica Teresa Mannino. Dal novembre dello stesso anno \u00e8 la nuova testimonial di 3.\nNel 2011 \u00e8 tra i concorrenti della settima edizione del talent show \"Ballando con le stelle\", in onda su Rai 1, in coppia con Simone Di Pasquale. Sempre nello stesso anno debutta sul grande schermo con la pellicola di Enrico Lando \"I soliti idioti - Il film\", dove recita accanto ai protagonisti Fabrizio Biggio e Francesco Mandelli. Nel 2013 ritorna nelle sale cinematografiche con il film \"Razzabastarda\", opera prima di Alessandro Gassmann, presentata nel 2012 in anteprima al \"Festival Internazionale del Film di Roma\", dove vince il suo primo premio per il ruolo di Dorina, l'unico riconoscimento rivolto al sociale attribuito all'interno della manifestazione del festival.\nNelle sale anche con \"Dom Hemingway\", diretto da Richard Shepard, co-protagonista insieme a Jude Law. Inoltre riceve il Premio Afrodite, dedicato alle donne dello spettacolo e della cultura, come Rivelazione dell'anno.\nNel 2014 interpreta il ruolo di Dorotea Malatesta nella serie televisiva \"I Borgia\". Nel 2014 \u00e8 nel cast del film \"Youth - La giovinezza\", diretto da Paolo Sorrentino, tra i protagonisti anche Michael Caine e Harvey Keitel. Nello stesso anno appare nello spot del profumo \"Legacy\" di Cristiano Ronaldo.\nNel 2015 viene premiata da Vanity Fair al Taormina Film Fest con il premio Rising Star Award. \nDal 9 al 13 febbraio 2016 affianca Carlo Conti, Gabriel Garko e Virginia Raffaele alla conduzione del Festival di Sanremo 2016. Nello stesso anno ha un ruolo nel film \"Zoolander 2\" di Ben Stiller e viene premiata al Giffoni Film Festival. \nNel 2018 \u00e8 co-protagonista insieme a Darren Criss nel film \"All You Ever Wished For\" di Barry Morrow e gira uno spot televisivo per la compagnia telefonica 3 Italia assieme al calciatore Giorgio Chiellini.\nNel 2019 diventa Ambassador Worldwide del prestigioso marchio di gioielli Damiani, la cui campagna mondiale viene coprodotta dalla casa di produzione dell'attrice.\nNel 2020 partecipa in competizione al Festival International du Film Francophone de Namur con il film \"Urma\", nel quale \u00e8 protagonista. Molto impegnata nel sociale e ambasciatrice di Artists for Peace and Justice e Hospices of Hope.\nVita privata.\nDalla fine del 2012, fino all'estate del 2013, \u00e8 stata vista con l'attore Gerard Butler. Per qualche mese, fino al gennaio 2014, ha avuto un flirt con l'attore irlandese Michael Fassbender, conosciuto durante il Toronto International Film Festival nel settembre 2013.\nDalla primavera del 2016 ha una relazione con l'imprenditore rumeno Matei Stratan. La coppia ha una figlia, Charlotte, nata il 4 aprile 2017 a Bucarest.\nDopo presunti tradimenti da parte di Stratan la coppia si lascia definitivamente intorno al marzo 2019. M\u0103d\u0103lina Diana Ghenea \u00e8 anche stata legata a Philipp Plein.\nMadalina Ghenea parla correntemente romeno, italiano e inglese.\nDoppiatrici italiane.\nNelle versioni in italiano delle opere in cui ha recitato, M\u0103d\u0103lina Diana Ghenea \u00e8 stata doppiata da:"}
{"id": "3328199", "revid": "365411", "url": "https://it.wikipedia.org/wiki?curid=3328199", "title": "Strada statale 650 di Fondovalle Trigno", "text": ""}
{"id": "3328201", "revid": "324090", "url": "https://it.wikipedia.org/wiki?curid=3328201", "title": "Economia della Norvegia", "text": "L'economia della Norvegia \u00e8 una moderna economia di mercato.\nLa Norvegia \u00e8 il paese con l'Indice di sviluppo umano pi\u00f9 alto del mondo. Il PIL pro capite della Norvegia nel 2010 era di 84.444$, cio\u00e8 il secondo al mondo; questo grazie alla notevole espansione economica degli ultimi anni dovuta non solo alle tradizionali attivit\u00e0 di produzione di energia idroelettrica, esportazione di materie prime quali legno (dalle numerose foreste), pesce e minerali, ma soprattutto al recente sfruttamento dei giacimenti petroliferi del Mare del Nord che ne ha fatto il maggior produttore di petrolio dell'Europa Occidentale.&lt;br&gt; \n\u00c8 infine uno dei paesi pi\u00f9 impegnati nella ricerca e nell'aiuto internazionale. E il primo paese al mondo per la caccia di balene.\nLa moneta ufficiale \u00e8 la corona norvegese, divisa in cento \u00f8re.\nIl suo prodotto interno \u00e8 cos\u00ec suddiviso:\nAgricoltura, allevamento e pesca.\nA causa della montuosit\u00e0, solo il 2,5% del territorio \u00e8 coltivato (specialmente all'estremo sud del paese e nella zona a nord della capitale), principalmente a orzo e avena. L'allevamento \u00e8 invece molto pi\u00f9 praticato al nord. La pesca \u00e8 molto pi\u00f9 importante dell'allevamento e dell'agricoltura nell'economia norvegese, specialmente la pesca del merluzzo e del salmone, esportati in tutto il mondo. Degna di nota \u00e8 anche la caccia alle balenottere minori che nel 2019 ha reso la Norvegia lo Stato con il numero pi\u00f9 elevato di balene pescate al mondo.\nRisorse energetiche.\nLa Norvegia \u00e8 il principale produttore di petrolio dell'Europa occidentale, con circa 3 milioni di barili al giorno (1,09 miliardi l'anno). \u00c8 inoltre il terzo esportatore mondiale dopo Arabia Saudita e Russia. Nell'economia norvegese il petrolio rappresenta circa il 52% delle esportazioni e il 25% del PIL. Questo settore d\u00e0 inoltre lavoro a circa 80.000 persone.\nPer quanto riguarda le risorse minerarie quelle di cui la Norvegia dispone principalmente sono lo zinco, le piriti, il titanio, il rame e in particolare il ferro (numerosi sono i giacimenti nel Finnmark, in particolare vicino al confine russo) e il carbone (preso dai giacimenti alle Svalbard).\nLa Norvegia \u00e8 inoltre un grande esportatore di gas naturale (73,4 miliardi di m3) e produttore di energia idroelettrica (105,6 miliardi di kWh).\nL'economia norvegese \u00e8 caratterizzata da una forte presenza statale in vari settori dell'economia.\nLa Norvegia \u00e8 il principale esportatore europeo di petrolio, non \u00e8 parte dell'OPEC. Il Governo ha la propriet\u00e0 dei maggiori operatori con il 62% in Statoil nel 2007, il 100% di Petoro e SOFI, oltre al controllo delle licenze di esplorazione e produzione.\nNon sono ancora privatizzate (2012) le principali aziende dell'energia idroelettrica (Statkraft), alluminio (Norsk Hydro), la principale banca del paese (DnB NOR), e le telecomunicazioni (Telenor). Lo Stato detiene circa il 30% della capitalizzazione delle aziende quotate alla Borsa di Oslo.\nSettore terziario.\nIl 22% delle esportazioni norvegesi \u00e8 rappresentato dai servizi. Questi, pur essendo all'avanguardia in settori quali quello bancario, assicurativo e della finanza \u00e8 particolarmente sviluppato nel trasporto marittimo. La flotta norvegese \u00e8 infatti fra le pi\u00f9 grandi al mondo, e le navi vengono utilizzate per trasportare il petrolio dai giacimenti del mare del nord, per esportare materie prime, per pescare e per traghettare merci e passeggeri verso le numerosissime isolette situate a pochi chilometri dalle coste. Il trasporto terreno infatti non \u00e8 molto sviluppato a causa del territorio, non esistono autostrade e le ferrovie sono efficienti solo al sud. Importanti aeroporti sono a Oslo, Bergen, Trondheim, Stavanger, Troms\u00f8 e S\u00f8r-Varanger.\nIl turismo \u00e8 sviluppato, principalmente quello naturale e in ogni parte dell'anno. In inverno da coloro che amano lo sci e in estate da coloro che prediligono i paesaggi. Famosissimo \u00e8 l'Hurtigruten, la crociera che attraversa tutta la costa norvegese attraverso i fiordi."}
{"id": "3328209", "revid": "93556", "url": "https://it.wikipedia.org/wiki?curid=3328209", "title": "Mario Sports Mix", "text": " \u00e8 un videogioco sportivo pubblicato da Nintendo e sviluppato da Square Enix. \u00c8 stato pubblicato nel novembre 2010 in Giappone ed il 28 gennaio 2011 in tutta Europa in esclusiva per Wii. Presenta quattro sport: pallacanestro, pallavolo, hockey e dodgeball. Il gioco presenta principalmente personaggi e luoghi della serie Mario con alcuni ospiti provenienti da Final Fantasy e Dragon Quest, anch'esse di Square Enix. \u00c8 possibile inoltre scegliere come personaggio uno dei loro Mii.\nIl gioco ha ricevuto un'accoglienza mista: \u00e8 stato elogiato per la sua grafica e il gameplay, criticato per la sua mancanza di profondit\u00e0 e rigiocabilit\u00e0.\nGameplay.\nIl gioco segue la scia dei precedenti titoli sportivi della serie Mario, con un gameplay arcade e potenti mosse speciali. \u00c8 presente una modalit\u00e0 Multiplayer locale: a seconda dello sport, due giocatori (due contro due) o tre giocatori (tre contro tre) possono giocare in multiplayer cooperativo e quattro giocatori (due contro due) possono giocare multiplayer competitivo in due squadre da due. Era disponibile una modalit\u00e0 Multiplayer online tramite il servizio Nintendo Wi-Fi Connection, in precedenza alla chiusura dello stesso. \nLa maggior parte dei luoghi e personaggi del gioco provengono dal franchise di Mario, con alcuni ospiti provenienti dalle serie di Final Fantasy e Dragon Quest di Square Enix. Ninja, Mago Nero, Maga Bianca, Kyactus e Moguri provengono dalla serie \"Final Fantasy\", mentre Slime della serie \"Dragon Quest\". I giocatori possono anche scegliere di giocare come uno dei loro personaggi Mii.\nSviluppo.\n\"Mario Sports Mix\" \u00e8 il terzo gioco di \"Mario\" sviluppato da Square Enix dopo \"\" e \"Mario Slam Basketball\" ed \u00e8 stato mostrato per la prima volta all'E3 2010. Durante la presentazione del Nintendo E3, Reggie Fils-Aim\u00e9 dichiar\u00f2 che nessuno degli sport inclusi era stato presente nei precedenti titoli sportivi di \"Mario\". Tuttavia, tre di loro erano comunque stati presentati in qualche modo: il basket era l'obiettivo principale di \"Mario Slam Basketball\" (e ci sono minigiochi basati sul basket in \"Mario Party\", \"Mario Party 4\", \"Mario Party 6\" e \"Mario Party 8\"); i minigiochi di pallavolo erano presenti in \"Mario Party 4\" e \"Mario Party 5\"; e l'hockey era uno sport presente in \"Mario Party 5\" e \"Mario &amp; Sonic ai Giochi Olimpici Invernali\". \"Mario Sports Mix\" segna comunque la prima volta che il dodgeball \u00e8 stato presentato in un titolo sportivo di Mario e la prima volta che gli altri tre sono stati presenti in ruoli importanti in un titolo per console fissa.\nAccoglienza.\n\"Famits\u016b\" pubblic\u00f2 la prima recensione per \"Mario Sports Mix\" circa una settimana prima del suo lancio in Giappone. Uno dei recensori ha elogiato il titolo per i suoi controlli \"semplici e facili\", commentando anche che le mosse speciali dei personaggi erano \"abbastanza pulite\" e che i campi inclusi nel gioco erano \"divertenti a modo loro\". Tuttavia, venne criticato il basso numero di sport giocabili: un revisore afferm\u00f2 infatti che \"con solo quattro sport inclusi, alcune persone potrebbero annoiarsi abbastanza velocemente\".\n\"Mario Sports Mix\" ha ricevuto recensioni medie. Jack DeVries di \"IGN\" ha affermato che \"potrebbe essere un \"party game\" divertente, ma questa \u00e8 un'offerta piuttosto debole\". Ha ad ogni modo elogiato la grafica, definendo le animazioni \"ben fatte\" e dichiarando che \"tutto \u00e8 luminoso e fluido\". La musica, \u00e8 stata definita \"divertente ed energica, anche se un po' ripetitiva\". \"Common Sense Media\" ha consigliato il gioco dagli 8 anni in su, dicendo \"Una compilation sportiva di prim'ordine \u00e8 divertente per tutte le et\u00e0\". \"GameSpot\", tuttavia, ha affermato che \"Ogni sport \u00e8 noioso e superficiale\", \"Gli avversari controllati dal computer sono troppo facili\", \"Richiede pochissima abilit\u00e0\", \"Troppo caos nelle competizioni \" e \"Nessuno degli sport offre qualcosa di nuovo o unico\". \"Official Nintendo Magazine\" ha anche menzionato nella sua recensione che \"la pallavolo \u00e8 il gioco pi\u00f9 debole dei quattro\" perch\u00e9 implica solo sfiorare il telecomando Wii e premere A. Ha anche evidenziato che i personaggi sbloccabili fossero solo personaggi Square Enix, che ha definito \"un po' deludenti\" e che \"sostituirli con altri personaggi di Mario sarebbe molto meglio\".\nAd aprile 2011, \"Mario Sports Mix\" ha venduto 1,54 milioni di copie in tutto il mondo."}
{"id": "3328217", "revid": "1573940", "url": "https://it.wikipedia.org/wiki?curid=3328217", "title": "Devario devario", "text": "Devario devario () \u00e8 un pesce osseo di acqua dolce appartenente alla famiglia Danioninae.\nDistribuzione e habitat.\n\u00c8 diffuso nei torrenti dall'Afghanistan al Bangladesh. Risulta introdotto nelle Filippine ma si ignora se abbia formato popolazioni naturalizzate.\nDescrizione.\nQuesta specie \u00e8 priva di barbigli. Presenta un corpo compresso sui lati, che raggiunge una lunghezza massima di 10\u00a0cm. La colorazione \u00e8 da verdastra a grigia-argentata con macchie e striature azzurre; la linea laterale \u00e8 completa.\nBiologia.\nAlimentazione.\n\u00c8 onnivoro e si nutre sia di alghe che di invertebrati (cladoceri, insetti, isopodi, vermi).\nRiproduzione.\n\u00c8 oviparo e la fecondazione \u00e8 esterna.\nConservazione.\nViene classificato come \"a rischio minimo\" (LC) dalla lista rossa IUCN perch\u00e9 potrebbe essere minacciato dal degrado del suo habitat ma \u00e8 una specie comune.\nAcquariofilia.\nPu\u00f2 essere allevato in acquario."}
{"id": "3328218", "revid": "1543377", "url": "https://it.wikipedia.org/wiki?curid=3328218", "title": "Calendario internazionale femminile UCI 2011", "text": "Il calendario internazionale femminile UCI 2011 raggruppa le competizioni femminili di ciclismo su strada organizzate dall'Unione Ciclistica Internazionale.\nComposto da 76 eventi, \u00e8 iniziato il 2 febbraio con il Ladies Tour of Qatar e si \u00e8 concluso il 13 novembre con la prova in linea dei Campionati africani. Comprende sia gli eventi della Coppa del mondo 2011 sia le due gare dei Campionati del mondo 2011 di Ballerup.\nClassifiche.\n\"Risultati finali.\""}
{"id": "3328219", "revid": "38194406", "url": "https://it.wikipedia.org/wiki?curid=3328219", "title": "Danio del Bengala", "text": ""}
{"id": "3328221", "revid": "38194417", "url": "https://it.wikipedia.org/wiki?curid=3328221", "title": "Danio devario", "text": ""}
{"id": "3328226", "revid": "38194467", "url": "https://it.wikipedia.org/wiki?curid=3328226", "title": "San Trifone martire", "text": ""}
{"id": "3328229", "revid": "1529788", "url": "https://it.wikipedia.org/wiki?curid=3328229", "title": "Madonna col Bambino tra i santi Rocco e Sebastiano", "text": "La Madonna col Bambino tra i santi Rocco e Sebastiano \u00e8 un dipinto a olio su tela (81,8x108,5\u00a0cm) di Lorenzo Lotto, databile al 1518 circa e conservato nella National Gallery of Canada di Ottawa.\nStoria.\nIl committente del dipinto fu Battista Cucchi, amico del Lotto e uno degli undici chirurghi attivi in Bergamo, che veniva soprannominato Battista degli Organi per la sua attivit\u00e0 di organista a tempo perso nel Consorzio della Misericordia.\nIl Cucchi, lasci\u00f2, con testamento del 1533, il dipinto alla monaca Lucrezia de Tirabuschis (Tiraboschi) del monastero di Santa Grata in via Arena, dove rimase per fidecommesso fino al 1798. Venne menzionato da Carlo Ridolfi nel \"Le Meraviglie dell'Arte\" del 1648, da Donato Calvi nel testo \"Effemeride sagro profana di quanto di memorabile sia successo in Bergamo\", e successivamente da Francesco Tassi. Fu a causa della paura della eventuale soppressione del convento nel 1798, con l'alienazione del dipinto, che le monache lo vendettero \"a poco prezzo\" all'abate Giovanni Ghidini, cos\u00ec che non venisse inventariato e demanializzato, diventandone poi il proprietario. Il pronipote del prelato Nicola Ghidini, lo concesse dal 1864 alla \"Collezione Piccinelli\" di Seriate, fu poi Ercole Piccinelli a vendere il dipinto ad Alessandro Contini Bonacossi per lire 180.000. Essendo scartato dagli Uffizi, gli eredi del Contini lo immisero sul mercato, venendo acquistato dalla National Gallery di Ottawa nel 1976, dove ancora si trova.\nBattista Cucchi.\nIl Cucchi, che probabilmente abitava la Piazzetta di santa Maria Maggiore, ci ha lasciato il suo registro medico, dove annotava i suoi interventi chirurgici. Moltissimi furono le sue operazioni per ascessi, e polipi nasali; cur\u00f2 ulcere alle mammelle e agli organi genitali dei soldati francesi che frequentavano il bordello cittadino, nonch\u00e9 fratture di arti. Tra i suoi pazienti figurano Leonino Brembati ferito alla fronte, la nuora di Zovanino Casotti caduta da cavallo, nonch\u00e9 Gabriele Tasso del quali risulta curasse numerose malattie, e il garzone del Capoferri che era impegnato alla lavorazione delle tarsie \"uno testicolo infiato cum dolore\".\nDescrizione e stile.\nL'opera ha apparentemente un tipico schema devozionale, con i personaggi a mezza figura allineati su un campo lungo orizzontale, la Madonna col Bambino al centro e due santi ai lati, su un modello ampiamente usato a Venezia da Giovanni Bellini e altri. In questo caso per\u00f2 Maria \u00e8 disallineata, sedendo su un trono di nuda pietra, coperto solo da un telo verde, dove deve appoggiare anche le gambe, sul modello delle \"Madonne dell'Umilt\u00e0\", ed \u00e8 affiancata dai santi Rocco e Sebastiano (protettori dalle pestilenze) che stanno invece in piedi, su un livello pi\u00f9 basso, e con una rotazione del busto complementare di tre quarti (frontale e dorsale). Rocco mostra la sua ferita nella coscia, che \u00e8 miracolosamente risanata dal gesto benedicente del Bambino, Sebastiano invece compie una torsione in avanti per vedere, con espressione stupita, il prodigio.\nLa costruzione della composizione ha un gusto squisitamente proto-manierista, con l'uso di linee diagonali e un sostanziale disinteresse verso la prospettiva (le proporzioni infatti non sempre quadrano, ma anzi sembrano variare per evidenziare i santi laterali).\nLa luce \u00e8 morbida e avvolgente, la stesura d\u00e0 effetto setosi, come nella capigliatura bionda di Sebastiano, oppure lanosi, come nel cappello di Rocco, legato dietro le spalle. Straordinario il concerto di colori squillanti, evidenziato dallo sfondo grigio, e che ha il suo culmine nel rosso intenso della veste di Maria.\nNei primi anni del XVII secolo Enea Salmeggia ne fece una copia di ottima qualit\u00e0 conservata a Costa Mezzate nel castello dei Camozzi Vertova.."}
{"id": "3328230", "revid": "38194525", "url": "https://it.wikipedia.org/wiki?curid=3328230", "title": "Beato Reginaldo di Orleans", "text": ""}
{"id": "3328232", "revid": "1305772", "url": "https://it.wikipedia.org/wiki?curid=3328232", "title": "Alpi Marittime (disambigua)", "text": "Alpi Marittime"}
{"id": "3328233", "revid": "1543377", "url": "https://it.wikipedia.org/wiki?curid=3328233", "title": "Singapore ATP Challenger 2011", "text": "Il Singapore ATP Challenger 2011 \u00e8 stato un torneo professionistico di tennis maschile giocato sul cemento. \u00c8 stata la 1\u00aa edizione del torneo, che fa parte dell'ATP Challenger Tour nell'ambito dell'ATP Challenger Tour 2011. Si \u00e8 giocato a Singapore dal 24 al 31 gennaio 2011.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n Dmitrij Tursunov ha battuto in finale Luk\u00e1\u0161 Rosol, 6\u20134, 6\u20132\nDoppio.\n Scott Lipsky / David Martin hanno battuto in finale Sanchai Ratiwatana / Sonchat Ratiwatana, 5\u20137, 6\u20131, [10\u20138]"}
{"id": "3328238", "revid": "76963", "url": "https://it.wikipedia.org/wiki?curid=3328238", "title": "Cristina Hoyos", "text": "Ballerina di flamenco, debutta nel 1964 al teatro del padiglione spagnolo in occasione della Fiera Mondiale di New York.\nNel 1988 fonda una sua compagnia di ballo con la quale debutta presso il teatro Rex di Parigi nel 1989.\nPartecipa assieme ad Antonio Gades alla trilogia cinematografica che il regista Carlos Saura dedica al flamenco.\nRiceve numerosi premi tra i quali, nel 1993, la Medalla de oro de las Bellas Artes, assegnata dal governo spagnolo. Recentemente ha sconfitto un tumore al seno che le era stato diagnosticato mesi fa."}
{"id": "3328240", "revid": "1486495", "url": "https://it.wikipedia.org/wiki?curid=3328240", "title": "House of Rock", "text": "House of Rock \u00e8 una sitcom animata britannica del 2000, basata sui disegni di Andy Watt.\nLa serie ruota attorno alle vite successive di alcune delle rockstar decedute pi\u00f9 famose al mondo tra cui Freddie Mercury, John Denver, The Notorious B.I.G., Kurt Cobain e Marc Bolan. Quest'ultimo \u00e8 stato sostituito nella seconda stagione da John Lennon. Costretti a condividere una casa nel limbo, cercano di affrontare la noia, l'isolamento e le personalit\u00e0 contrastanti. I personaggi occupano una grande casa fatiscente in un paesaggio tetro e deprimente. Gran parte della commedia deriva dalle frustrazioni di ogni personaggio con l'ambiente circostante, il rapporto con gli altri e l'incapacit\u00e0 di fare qualcos'altro diverso dal solito per via della loro morte.\nLa serie \u00e8 stata trasmessa per la prima volta nel Regno Unito su Channel 4 dal 5 aprile 2000 al 6 febbraio 2002, per un totale di 25 episodi ripartiti su due stagioni. In Italia la serie \u00e8 stata trasmessu su Jimmy dal 6 novembre 2004.\nTrama.\nLa serie racconta la vita nell'aldil\u00e0 delle defunte rockstar Freddie Mercury, Kurt Cobain, John Denver, Notorious B.I.G. e Marc Bolan (sostituito da John Lennon nella seconda stagione), che in attesa di essere definitivamente giudicati sono costretti a condividere la stessa casa diroccata nel mezzo del Limbo, in uno squallido e deprimente paesaggio apparentemente deserto per chilometri. Tutti loro sono destinati ad essere condannati per i loro abusi di alcool, droga, donne; Marc Bolan per abuso di lucidalabbra. Unica eccezione John Denver, nel Limbo per un errore amministrativo.\nScontrandosi continuamente a causa delle loro personalit\u00e0 incompatibili, cresce in loro la frustrazione man mano che aumenta la consapevolezza delle limitazioni dell'essere morti.\nPersonaggi e doppiatori.\nTeatrale, permaloso, capriccioso ed irascibile, Freddie disprezza apertamente tutti i suoi coinquilini e li apostrofa continuamente con commenti feroci e pungenti, comportandosi da Primadonna. Provoca continuamente discussioni ostentando la sua omosessualit\u00e0. \u00c8 molto nervoso e tende ad infervorarsi facilmente, specialmente con Biggie Smalls. Ha un gatto che si chiama \"Galileo\".\nJohn \u00e8 l'unico ottimista della casa. Dolce e ingenuo, \u00e8 convinto che ci sia qualche speranza di emergere dal limbo. Subisce continuamente abusi dai coinquilini pi\u00f9 cinici, ma il suo amore per la pace lo ha portato a reprimere rigorosamente la rabbia. Usa esclamazioni tipiche dei cartoni animati di Scooby Doo, come \"jinkies!\".\nBiggie \u00e8 particolarmente depresso nel limbo, dal momento che ha dovuto lasciare il suo stile di vita e la sua cultura Hip Hop alle spalle. Spesso inizia a sparare alla cieca con il suo Uzi. A volte la sua frustrazione sessuale \u00e8 tanto grande che deve prendersela col postino, un terrorizzato Sid Vicious, e non di rado copula con il frigorifero. Non riesce a sopportare Freddie e ripete spesso che gli avrebbe gi\u00e0 sparato da tempo, se la sua pistola fosse stata in grado di fargli qualcosa ora che \u00e8 morto.\nParanoico e depresso, Kurt \u00e8 cos\u00ec stanco della vita che possiede un blocco di ultime lettere da suicida pre-stampate da poter attaccare ovunque come post-it. Nonostante questo \u00e8 abbastanza socievole, soprattutto con Biggie e John Lennon. Il suo sogno \u00e8 diventare il campione di Fifteen to One, un popolare quiz televisivo britannico.\nMarc, unico inquilino hippie, sensibile e dalle attitudini fiabesche, si esprime solo con distici in rima nello stile dei testi delle sue canzoni, cosa che irrita tutti gli altri. Quando Satana pretende che uno di loro si unisca a lei nell'Inferno, tutto il gruppo conviene sullo scegliere Marc, in una votazione in stile \"Grande Fratello\". Successivamente vengono a scoprire con orrore chi sar\u00e0 il suo sostituto: il maniaco del \"pace e amore\" John Lennon.\nJohn arriva nella casa come sostituto di Marc Bolan nella seconda stagione, dopo che Bolan \u00e8 stato votato dagli altri per andare all'Inferno.\nPomposo e pretenzioso, con una voce monotona dall'accento scouse, arriva indossando intorno alla vita un sottomarino giallo, riferimento al film \"Yellow Submarine\".\nAltri personaggi.\nNel corso della serie molte altre rockstar \"trapassate\" hanno fatto fugaci apparizioni: in primis Sid Vicious, postino della casa, terrorizzato da Biggie che sfoga su di lui le sue frustrazioni ogni volta che suona il campanello; Tupac Shakur, invitato ad una festa in maschera nella quale tenta di vendicarsi su Biggie; Michael Hutchence, frontman degli INXS, che viene appeso dietro la porta del bagno.\nEdizioni home video.\nIl 30 ottobre 2000 usc\u00ec la VHS contenente la prima stagione, che non fu seguita dalla distribuzione di una VHS contenente la seconda.\nIl 14 maggio 2007 \u00e8 uscito invece il DVD della seconda stagione, n\u00e9 preceduto n\u00e9 seguito dall'edizione DVD della prima stagione, contenente inoltre \"\"Popcultomania\" (11 min) ed \"All Aboard The Cat Bus\" (12 min), due episodi di due serie provenienti da \"Comedy Lab\"\" di Channel 4."}
{"id": "3328241", "revid": "287204", "url": "https://it.wikipedia.org/wiki?curid=3328241", "title": "Honolulu Challenger 2011", "text": "L'Honolulu Challenger 2011 \u00e8 stato un torneo professionistico di tennis maschile giocato sul cemento. \u00c8 stata la 2\u00aa edizione del torneo, che fa parte dell'ATP Challenger Tour nell'ambito dell'ATP Challenger Tour 2011. Si \u00e8 giocato a Honolulu negli USA dal 24 al 30 gennaio 2011.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n Ryan Harrison ha battuto in finale Alex Kuznetsov, 6\u20134, 3\u20136, 6\u20134\nDoppio.\n Ryan Harrison / Travis Rettenmaier hanno battuto in finale Robert Kendrick / Alex Kuznetsov, per walkover"}
{"id": "3328244", "revid": "478814", "url": "https://it.wikipedia.org/wiki?curid=3328244", "title": "Seguros Bol\u00edvar Open Bucaramanga 2011", "text": "Il Seguros Bol\u00edvar Open Bucaramanga 2011 \u00e8 stato un torneo professionistico di tennis maschile giocato sul cemento. \u00c8 stata la 3\u00aa edizione del torneo, che fa parte dell'ATP Challenger Tour nell'ambito dell'ATP Challenger Tour 2011. Si \u00e8 giocato a Bucaramanga in Colombia dal 24 al 30 gennaio 2011.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n \u00c9ric Prodon ha battuto in finale Fernando Romboli, 6\u20133, 4\u20136, 6\u20131\nDoppio.\n Juan Sebasti\u00e1n Cabal / Robert Farah hanno battuto in finale Pablo Gald\u00f3n / Andr\u00e9s Molteni, 6\u20131, 6\u20132"}
{"id": "3328245", "revid": "599013", "url": "https://it.wikipedia.org/wiki?curid=3328245", "title": "Tribunale di commercio", "text": "Il tribunale di commercio \u00e8 un organo giurisdizionale competente a decidere sulle controversie di diritto commerciale. \nIstituiti in Francia e altri ordinamenti che ne hanno seguito il modello (tra cui il Belgio e, in passato, l'Italia), sono stati aboliti oltre che nella stessa Francia anche da Paesi Bassi, Portogallo, Brasile \u00e8 la stessa Italia. \nStoria.\nIn Francia i tribunali di commercio furono introdotti all'epoca della Rivoluzione, con legge del 16 e 24 agosto 1790, riprendendo le precedenti \"jurisdictions consulaires\" (cos\u00ec dette perch\u00e9 costituite da un giudice e quattro consoli elettivi), la prima delle quali fu creata a Lione nel 1419. Attualmente sono 141. I giudici sono eletti da un collegio elettorale costituito dai giudici in carica, dagli ex giudici e dai \"d\u00e9l\u00e9gu\u00e9s consulaires\" eletti a loro volta dai commerciati; rimangono in carica per quattro anni e possono ricoprire fino a quattro mandati consecutivi. Il presidente \u00e8 eletto dai giudici, per quattro anni, tra quelli di loro che esercitano le funzioni da almeno sei anni.\nIn Italia, secondo l'ordinamento giudiziario stabilito dal R.D. 5 dicembre 1865, n. 2626, il tribunale di commercio giudicava in prima istanza e in appello le cause di natura commerciale. Ne furono creati 25. Erano composti da un presidente, dagli eventuali vicepresidenti (laddove divisi in sezioni: la prima era presieduta dal presidente, le altre dai vicepresidenti), nonch\u00e9 da giudici ordinari e supplenti, tutti scelti tra i commercianti, nominati dal Re su proposta della camera di commercio per tre anni, rinnovabili una sola volta. Giudicavano in collegi costituiti da tre magistrati. Ove per difetto di giudici ordinari e supplenti non potessero funzionare, la loro competenza era provvisoriamente devoluta al tribunale civile e correzionale del circondario (ora tribunale ordinario). Furono soppressi con la legge 25 gennaio 1888, n. 5147, che unific\u00f2 la giurisdizione commerciale a quella civile, attribuendola al tribunale civile e correzionale.\nCompetenza.\nLa competenza riguarda le controversie insorte tra commercianti e, in certi casi, tra questi e non commerciati, nonch\u00e9 in materia di societ\u00e0 commerciali, fallimento e altre procedure concorsuali, costituito da giudici laici eletti o comunque tratti dai commercianti (in Belgio, per\u00f2, il presidente \u00e8 un magistrato professionale)."}
{"id": "3328253", "revid": "767487", "url": "https://it.wikipedia.org/wiki?curid=3328253", "title": "Open de la R\u00e9union 2011", "text": "L'Open de la R\u00e9union 2011 \u00e8 stato un torneo professionistico di tennis maschile giocato sul cemento. \u00c8 stata la 1\u00aa edizione del torneo, che fa parte dell'ATP Challeger Tour nell'ambito dell'ATP Challenger Tour 2011. Si \u00e8 giocato a R\u00e9union in Francia dal 24 al 30 gennaio 2011. Tutte le partire di quarti di finale e semifinali sono state cancellate a causa della forte pioggia e delle inondazioni.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:"}
{"id": "3328259", "revid": "1573940", "url": "https://it.wikipedia.org/wiki?curid=3328259", "title": "Singapore ATP Challenger", "text": "Il Singapore ATP Challenger \u00e8 un torneo di tennis che si disputa a Singapore dal 2011."}
{"id": "3328266", "revid": "767487", "url": "https://it.wikipedia.org/wiki?curid=3328266", "title": "Open de la R\u00e9union", "text": "L'Open de la R\u00e9union \u00e8 un torneo di tennis che si disputa a R\u00e9union in Francia dal 2011."}
{"id": "3328270", "revid": "287204", "url": "https://it.wikipedia.org/wiki?curid=3328270", "title": "PBZ Zagreb Indoors 2011", "text": "Il PBZ Zagreb Indoors 2011 \u00e8 stato un torneo di tennis giocato sul cemento indoor nella categoria ATP World Tour 250 series nell'ambito dell'ATP World Tour 2011. \u00c8 stata la 7\u00aa edizione del PBZ Zagreb Indoors. Si \u00e8 giocato a Zagabria in Croazia dal 31 gennaio al 6 febbraio 2011.\nPartecipanti.\nAltri partecipanti.\nGiocatori che hanno ricevuto la wild card nel tabellone principale:\nGiocatori passati dalle qualificazioni:\nCampioni.\nSingolare.\n Ivan Dodig ha battuto in finale Michael Berrer, 6\u20133, 6\u20134\nDoppio.\n Dick Norman / Horia Tec\u0103u hanno battuto in finale Marcel Granollers / Marc L\u00f3pez, 6\u20133, 6\u20134"}
{"id": "3328271", "revid": "1442080", "url": "https://it.wikipedia.org/wiki?curid=3328271", "title": "Intersport Heilbronn Open 2011 - Singolare", "text": "Il singolare dell'Intersport Heilbronn Open 2011 \u00e8 stato un torneo di tennis facente parte dell'ATP Challenger Tour 2011.\nMichael Berrer era il detentore del titolo, ma ha perso nei quarti di finale contro Daniel Brands.\nBastian Knittel ha battuto in finale Brands, 7\u20136(4), 7\u20136(5)."}
{"id": "3328276", "revid": "287204", "url": "https://it.wikipedia.org/wiki?curid=3328276", "title": "Oblast' di Orel", "text": ""}
{"id": "3328281", "revid": "124672688", "url": "https://it.wikipedia.org/wiki?curid=3328281", "title": "Error, conditio, votum, cognatio, crimen", "text": "Error, conditio, votum, cognatio, crimen \u00e8 il primo \"verso\" di una formula mnemonica formulata in versi esametri dattilici per ricordare gli impedimenti dirimenti previsti dal diritto canonico.\nLa frase venne ripresa da Alessandro Manzoni per metterla, nei Promessi sposi, sulla bocca di don Abbondio che cercava dei motivi per giustificare il suo rifiuto di celebrare il matrimonio in quel giorno e la necessit\u00e0 quindi di rinviarlo, per fare altri accertamenti.\n\u201cSapete voi quanti siano gl\u2019impedimenti dirimenti?\u201d \u201cChe vuol ch\u2019io sappia d\u2019impedimenti?\u201d \u201c\"Error, conditio, votum, cognatio, crimen, cultus disparitas, vis, ordo, ligamen, honestas, si sis affinis,\" ...\u201d cominciava don Abbondio, contando sulla punta delle dita. \u201cSi piglia gioco di me?\u201d interruppe il giovine. \u201cChe vuol ch'io faccia del suo \"latinorum\"?\u201d (I Promessi Sposi - capitolo 2)\nGli undici impedimenti elencati in latino da don Abbondio sono enunciati dal curato seguendo la pronuncia scolastica della metrica latina, ponendo quindi sulle parole degli accenti ritmici che non sempre corrispondono con quelli \u201cnormali\u201d, tonici, e rendendo quindi l'elenco una cantilena ancor meno comprensibile al giovane Renzo; questo passo dei Promessi sposi \u00e8 diventato cos\u00ec emblematico di un uso mistificatorio della cultura come strumento per ingannare coloro che ne sono privi e prevaricare su di essi.\nManzoni ha trovato questi versi negli Acta Ecclesiae Mediolanensis (Atti della Chiesa milanese), redatti dal cardinale Carlo Borromeo. Ai quattro esametri che elencano gli impedimenti dirimenti, la cui recita da parte di don Abbondio \u00e8 interrotta da Renzo, ne seguono due che elencano altri impedimenti, non dirimenti. I primi non solo impediscono un matrimonio, ma anche lo annullano qualora sia stato celebrato; i secondi impediscono la celebrazione, ma non annullano il matrimonio che sia stato celebrato pur in loro presenza. Ecco il testo completo, con evidenziate in grassetto le vocali su cui va posto l'accento se si leggono i versi secondo la resa scolastica della metrica latina, e indicata la pausa (cesura) da fare in ogni verso:\nError, conditio, // votum, cognatio, crimen\ncultus disparitas, // vis, ordo, ligamen, honestas\nsi sis affinis, // si forte coire nequibis:\nhaec facienda vetant // connubia, facta retractant.\nEcclesiae vetitum, // necnon tempus feriatum\nimpediunt fieri, // permittunt facta teneri.\nQuesti esametri sono per\u00f2 ben pi\u00f9 antichi dell'epoca in cui sono stati riportati negli Acta Ecclesiae Mediolanensis, in quanto compaiono, con una formulazione in parte diversa, gi\u00e0 nella Summa de matrimonio (Enciclopedia del matrimonio) del religioso Tancredi da Bologna, vissuto tra XII e XIII secolo:\nError, conditio, votum, cognatio, crimen\ncultus disparitas, vis, ordo, ligamen, honestas,\nsi sis affinis, si forte coire nequibis:\nhaec socianda vetant connubia, iuncta retractant.\nEcclesiae vetitum, necnon tempus feriarum\nimpediunt fieri, permittunt facta teneri."}
{"id": "3328286", "revid": "767487", "url": "https://it.wikipedia.org/wiki?curid=3328286", "title": "Geir Ludvig Fevang", "text": "Carriera.\nGiocatore.\nClub.\nFevang ha giocato nel Sandefjord, formazione con cui si \u00e8 guadagnato la promozione nella 1. divisjon al termine del campionato 1999. Ha esordito in questa divisione il 3 maggio 2000, schierato titolare nella vittoria per 0-4 sul campo dello Skeid. Il 7 maggio successivo ha realizzato la prima rete, nella vittoria per 3-0 sull'Eik-T\u00f8nsberg. Nel 2002 e nel 2003, ha contribuito al raggiungimento delle qualificazioni all'Eliteserien, ma il Sandefjord non \u00e8 riuscito a guadagnarsi la promozione nella massima divisione locale. \u00c8 rimasto in forza al club fino al campionato 2005.\nNel 2006 \u00e8 stato ingaggiato dallo Start, debuttando nell'Eliteserien il 9 aprile, nel pareggio a reti inviolate contro il Lyn. Il 16 maggio dello stesso anno \u00e8 arrivata la prima rete nella massima divisione norvegese: ha segnato infatti il gol del momentaneo vantaggio dello Start sul V\u00e5lerenga, ma il club di Oslo si \u00e8 imposto poi per 1-2. Il 27 luglio 2006 ha esordito nelle competizioni europee per club: \u00e8 stato infatti schierato titolare nella vittoria per 3-0 sullo Sk\u00e1la, in una partita valida per la Coppa UEFA 2006-2007. Al termine del campionato 2007, lo Start \u00e8 retrocesso nella 1. divisjon, ma nel 2008 ha guadagnato l'immediata promozione. Fevang \u00e8 rimasto in forza al club per cinque stagioni.\nAd agosto 2010, \u00e8 stato acquistato dal Lokeren, squadra belga. Ha esordito per il nuovo club il 12 settembre, giocando da titolare nel successo per 3-1 sul Westerlo. Il 7 maggio 2011 ha realizzato la prima rete con questa maglia, nel pareggio per 2-2 sul campo del Gent. Il 17 maggio ha realizzato la prima doppietta, nel successo per 3-4 in casa dell'Anderlecht. \u00c8 rimasto in squadra fino al mese di marzo 2012, totalizzando complessivamente 33 presenze e reti. Ha contribuito anche alla vittoria finale della Coppa del Belgio 2011-2012, col successo sul Kortrijk.\nIl 27 marzo 2012 \u00e8 stato ufficializzato il suo trasferimento all'Haugesund, formazione a cui si \u00e8 legato con un contratto triennale. Ha debuttato con questa maglia il 1\u00ba aprile, quando \u00e8 subentrato a Nikola \u0110ur\u0111i\u0107 nella vittoria casalinga per 2-0 contro il Molde. Il 28 aprile ha segnato la prima rete in squadra, nella vittoria per 0-2 sul campo del Viking. Rimasto in squadra per il triennio previsto, ha totalizzato 68 presenze e 14 reti, distribuite tra campionato e coppe.\nIl 4 novembre 2014, il Sandefjord ha annunciato sul proprio sito internet di aver ingaggiato Geir Ludvig Fevang, con il giocatore che ha firmato un contratto valido a partire dal 1\u00ba gennaio 2015. L'8 novembre 2016 ha annunciato il proprio ritiro dall'attivit\u00e0 agonistica con effetto immediato, entrando nello staff tecnico dell'allenatore Lars Bohinen.\nNazionale.\nFevang ha giocato, tra il 1998 ed il 1999, 6 partite con le Nazionali giovanili del suo paese, segnando in un'occasione.\nAllenatore.\nA seguito dell'esonero di Magnus Powell, Fevang \u00e8 diventato temporaneamente allenatore del Sandefjord in data 27 aprile. Ha ricoperto l'incarico fino al 31 maggio, quando Mart\u00ed Cifuentes \u00e8 stato scelto come nuovo allenatore.\nStatistiche.\nPresenze e reti nei club.\n\"Statistiche aggiornate all'8 novembre 2016.\""}
{"id": "3328296", "revid": "267975", "url": "https://it.wikipedia.org/wiki?curid=3328296", "title": "Severo di Ravenna", "text": "Biografia.\nEra un laico che svolgeva la professione di lanaiolo. Fu acclamato vescovo di Ravenna intorno al 320. Resse la cattedra episcopale per oltre vent'anni. Fu presente al concilio di Sardica (oggi Sofia) del 343/344.\nFu il primo vescovo ravennate a poter essere sepolto all'interno delle mura, in un sacello costruito vicino alla sua abitazione.\nCulto.\nProclamato santo subito dopo la morte per via di acclarate virt\u00f9 taumaturgiche, sono documentate solenne traslazioni dei suoi resti gi\u00e0 nel IV secolo. \n\"La sua figura fu oggetto di culto a partire dall\u2019et\u00e0 paleocristiana e tale devozione si consolid\u00f2 dal secolo VI con la costruzione a Classe di una basilica a lui intitolata ed eretta, secondo la tradizione, accanto al monasterium in cui riposavano le sue spoglie\". \nNell'824 i corpi di Severo, della moglie e della figlia furono trafugati da un chierico franco, il quale li port\u00f2 a Pavia e li don\u00f2 ad Otgario arcivescovo di Magonza, venuto in Italia per concludere un accordo con la chiesa locale. Otgario, ricevute le spoglie, le condusse ad Erfurt in Turingia dove trovarono collocazione nel sarcofago monumentale della Severikirche, sul \"Domberg\", la \"collina del Duomo\". \nDal Martirologio Romano: \"A Ravenna, san Severo, vescovo\"."}
{"id": "3328297", "revid": "38195840", "url": "https://it.wikipedia.org/wiki?curid=3328297", "title": "San Severo di Ravenna", "text": ""}
{"id": "3328298", "revid": "38195871", "url": "https://it.wikipedia.org/wiki?curid=3328298", "title": "Beato Andrea Conti", "text": ""}
{"id": "3328299", "revid": "2018598", "url": "https://it.wikipedia.org/wiki?curid=3328299", "title": "Adorazione del Bambino (Lotto)", "text": "L'Adorazione del Bambino \u00e8 un dipinto a olio su tavola (46x34,9\u00a0cm) di Lorenzo Lotto, datato 1523 e conservato nella National Gallery of Art di Washington. \u00c8 firmato in basso a destra \"L. Lotus / 1523\".\nStoria.\nLa piccola opera, nata certamente per la devozione privata, si trovava nella collezione del conte Morlani a Bergamo, che la vendette all'ingegner Bononi di Milano, dove la acquist\u00f2 poi Alessandro Contini-Bonacossi. Nel 1937 la acquist\u00f2 Samuel H. Kress, esportandola a New York, e nel 1939 ne fece dono al nascente museo statunitense.\nRadiografie hanno evidenziato come la parte sinistra venne mutata in un secondo tempo dall'autore, evidentemente per un cambiamento del programma iconografico.\nDescrizione e stile.\nLa Sacra Famiglia \u00e8 evocata con tonalit\u00e0 calde e accese, con un interessante gioco di contrasti tra luce ed ombra. La scena \u00e8 infatti vista da dentro la capannuccia, dove Maria e Giuseppe stanno adorando il Bambino posto su un lenzuolo arrotolato in un cesto di vimini, vicino a un sacco e un bariloccio che ricordano il viaggio che li attende, la fuga In Egitto. Dalla porta si apre un bel paesaggio campestre, con tre angeli cantori che rasserenano la scena, mentre a sinistra, dietro lo stipite e in ombra, si vede un crocifisso che ricorda il destino tragico di Ges\u00f9, un'evidente traslazione cronologica.\nLa raffigurazione di Giuseppe genuflesso in adorazione, molto diversa dalle tradizionali raffigurazioni che lo vedevano discosto dalla scena centrale, quasi estraneo, in questa tavola Lotto ce lo presenta con un sorriso sul volto, in adorazione. Questo si collega con la commissione dell'opera da parte di alcuni membri della \"Confraternita di san Giuseppe\" che con il predicatore Girolamo Castro da Piacenza riproponeva l'immagine del santo rivalutandola.\nLotto \u00e8 stato un pittore che curava i particolari dando loro il motivo della presenza anche se considerati oggetti del quotidiano, come la scala appoggiata alla capanna che vuole ricordare l'episodio biblico del sogno di Giacobbe, quando vide una scala che collegava la terra al cielo. \n&lt;br&gt;Accanto alla scala c'\u00e8 una copia di tortore, anche queste secondo la simbologia cristiana rappresentano la fedelt\u00e0 della chiesa al suo Sposo, \u00e8 infatti un animale che quando perde il compagno non si riaccoppia pi\u00f9. La coppia di tortore venne citata anche dall'evangelista Luca nella presentazione di Ges\u00f9 al tempio.\nIl legno in basso a destra, dove si trova la firma dell'autore, \u00e8 dopotutto un tradizionale rimando alla Croce, ma anche al lavoro di Giuseppe. Secondo una valutazione differente fatta dal critico d'arte Rusk Shapley, l'oggetto sarebbe una trappola per topi, serve sempre ricordare la profonda capacit\u00e0 dell'artista di riprodurre gli oggetti con la loro simbologia. Farebbe questo riferimenti ad un discorso di sant'Agostino: \"Il diavolo ha esultato quando Cristo \u00e8 morto, ma per quella stessa morte di Cristo il diavolo \u00e8 stato vinto, come la trappola prende l'esca. [...] La croce del Signore \u00e8 la trappola del diavolo; la morte del Signore l'esca con la quale sar\u00e0 preso.\"\nL'intensit\u00e0 del dipinto \u00e8 racchiusa per\u00f2 nel dialogo tra Madre e Figlio, questa si piega in avanti verso il figlio, visibilmente carica di meraviglia e di pensieri riconoscendo nell'umilt\u00e0 della sua persona la grandezza dell'evento di cui \u00e8 stata, suo malgrado per scelta, protagonista. Il Figlio che porge le braccia verso di Lei e si muove, sgambetta, sorride, come a volerLa rassicurare. Il Lotto nella sua preparazione teologica ci racconta l'evento che cambier\u00e0 la storia del mondo, un evento posto sulla terra in una capanna. Dalla terra nasce infatti la nuova vita, con la manifesta voglia di crescere."}
{"id": "3328300", "revid": "1573940", "url": "https://it.wikipedia.org/wiki?curid=3328300", "title": "Albergo Belfanti Centralino", "text": "L'edificio che ospit\u00f2 l'albergo Belfanti Centralino si presenta architettonicamente in Art Nouveau e occupa parte dell'isolato ad angolo tra il corso Vittorio Emanuele III e la via Palamolla, in pieno centro storico della citt\u00e0 di Reggio Calabria. Attualmente \u00e8 sede di uffici esattoriali.\nStoria dell'albergo.\nGli Spadaro, venuti da Napoli sul finire del XIX secolo, erano i componenti di una facoltosa famiglia di mobilieri che, dopo il terremoto di Messina del 1908, nello spazio compreso tra le attuali via Damiano Chiesa e il prolungamento della via Demetrio Tripepi impiantarono un grande albergo con annesso un famoso ristorante. Negli anni venti del secolo scorso cedettero l'albergo al signor Belfanti che lo trasfer\u00ec nell'attuale edificio di sua propriet\u00e0 in fregio al corso Vittorio Emanuele III con il nome di \"Centralino Belfanti Hotel\". I locali non utilizzati dall'albergo furono adibiti a sede dello storico \"Circolo Salvini\".\nDescrizione architettonica.\nL'edificio, di due piani fuori terra e seminterrato, \u00e8 caratterizzato da una pianta rettangolare e da due ingressi: quello principale, aperto sul corso Vittorio Emanuele, e quello secondario, posto sulla via Palamolla. La facciata principale presenta diversi ordini architettonici. Al piano terra, al centro, si trova il portale d'ingresso ad arco a tutto sesto, preceduto da una breve scalinata e fiancheggiato da due colonne che sostengono il balcone del piano nobile. Le finestre del piano terra sono di ordine diverso: alcune ad arco a tutto sesto, altre con timpani arcuati o triangolari e tutte fiancheggiate da lesene piatte o curve culminanti in eleganti capitelli classici.\nIl primo piano \u00e8 ritmato dalla presenza alternata di balconi e finestre tutte munite di ricche cornici decorate a motivi floreali nella parte sovrastante l'architrave. L'elemento di spicco \u00e8 costituito dal balcone centrale la cui balaustra a colonnine antropomorfe segue un andamento lineare. Il tutto \u00e8 coronato da un lineare cornicione di gronda con decorazioni in linea con lo stile architettonico dell'epoca e dal parapetto, in parte in muratura piena e in parte a colonnine, del terrazzo che si innalza in corrispondenza dell'ingresso principale. L'elegante scala interna \u00e8 dotata di una balaustra in ferro battuto con motivi liberty."}
{"id": "3328302", "revid": "36426", "url": "https://it.wikipedia.org/wiki?curid=3328302", "title": "Stile tenero", "text": ""}
{"id": "3328303", "revid": "1632387", "url": "https://it.wikipedia.org/wiki?curid=3328303", "title": "Flamur Kastrati", "text": "Biografia.\nNato e cresciuto in Norvegia ma \u00e8 di origini kosovare-albanesi.\nCarriera.\nClub.\nKastrati ha giocato nelle giovanili del Grei e successivamente nello Skeid. Con quest'ultimo club ha giocato 20 partite, con 6 reti all'attivo. Il 29 gennaio 2009 \u00e8 stato ufficializzato il suo passaggio al Twente. Non ha collezionato alcuna presenza ufficiale con il club olandese, pur andando in panchina nel corso di una gara in Eredivisie. Il 3 gennaio 2011 \u00e8 stato ceduto in prestito all'Osnabr\u00fcck. Ha debuttato il 16 gennaio, nella sconfitta per 4-1 della sua squadra contro il Duisburg e Kastrati ha realizzato la rete della bandiera per la sua squadra.\nIl 1\u00ba agosto 2013 ha lasciato l'Erzgebirge Aue per lo Str\u00f8msgodset, a cui si \u00e8 legato con un contratto di tre anni e mezzo. Il 17 agosto 2016 \u00e8 passato all'Aalesund, a cui si \u00e8 legato con un contratto valido fino al termine della stagione. Ha esordito in squadra il 21 agosto, schierato titolare nella sconfitta per 3-0 arrivata sul campo dello Stab\u00e6k. Ha totalizzato 3 presenze in questa porzione di stagione con l'Aalesund, in cui \u00e8 stato per lungo tempo infortunato.\nIl 13 dicembre 2016, il Sandefjord ha reso noto d'aver ingaggiato Kastrati, che si \u00e8 legato al nuovo club con un contratto valido a partire dal 1\u00ba gennaio 2017.\nIl 15 agosto 2018 \u00e8 passato a titolo definitivo al .\nNell'ottobre 2020 durante - ha rivolto un insulto di stampo omofobo nei confronti dell'allenatore Dag-Eilev Fagermo. Dopo l'episodio si \u00e8 scusato pubblicamente ed il proprio club lo ha multato.\nIl 10 agosto 2021, l'Odd ha reso noto d'aver ingaggiato Kastrati, che ha firmato un contratto fino al 31 dicembre 2023, valido dal successivo 1\u00ba settembre. Il 13 agosto, le parti hanno raggiunto un accordo per anticipare il trasferimento, con Kastrati che si \u00e8 legato immediatamente al nuovo club.\nNazionale.\nKastrati ha debuttato per la il 17 novembre 2010, giocando da titolare nella sfida contro la Grecia. La sua partita si \u00e8 conclusa , per\u00f2, a met\u00e0 primo tempo: \u00e8 stato infatti sostituito da Anders \u00c5gnes Konradsen a causa di un infortunio. Il 7 maggio 2013 \u00e8 stato incluso nella lista provvisoria consegnata all'UEFA dal commissario tecnico Tor Ole Skullerud in vista del campionato europeo Under-21 2013. Il 22 maggio, il suo nome \u00e8 comparso tra i 23 calciatori scelti per la manifestazione. La selezione norvegese ha superato la fase a gironi, per poi venire eliminata dalla Spagna in semifinale. In base al regolamento, la Norvegia ha ricevuto la medaglia di bronzo in ex aequo con l'Olanda, altra semifinalista battuta.\nIl 18 febbraio 2014 \u00e8 stato convocato dal per la partita amichevole contro . Precedentemente, infatti, il giocatore aveva manifestato la volont\u00e0 di rappresentare questa selezione. Nel gennaio dello stesso anno, la FIFA aveva concesso al Kosovo il permesso di giocare partite amichevoli contro altre Nazionali affiliate, purch\u00e9 esse non provenissero dalla zona dell'ex Jugoslavia. Il carattere amichevole degli incontri non precludeva quindi la possibilit\u00e0 di giocare per un'altra Nazionale per ogni calciatore coinvolto. La gara del 5 marzo 2014 \u00e8 terminata 0-0.\nIl 29 maggio 2016, il commissario tecnico del Kosovo Albert Bunjaku ha diramato le convocazioni per la prima partita riconosciuta da UEFA e FIFA della selezione balcanica, un'amichevole contro le : Rashani \u00e8 stato incluso all'interno di questo elenco. Il 3 giugno successivo, il giocatore ha effettuato il proprio esordio, subentrando ad Albert Bunjaku e contribuendo alla vittoria per 2-0 della Nazionale kosovara.\nStatistiche.\nPresenze e reti nei club.\n\"Statistiche aggiornate al 13 agosto 2021.\""}
{"id": "3328304", "revid": "287204", "url": "https://it.wikipedia.org/wiki?curid=3328304", "title": "Flip chart", "text": "La flip chart \u00e8 una lavagna a fogli mobili, tipicamente supportata da un treppiede o da un cavalletto a quattro gambe, che consente di effettuare presentazioni scrivendo sui fogli con dei pennarelli. Il blocco di fogli di carta viene in genere fissato al bordo superiore."}
{"id": "3328306", "revid": "486946", "url": "https://it.wikipedia.org/wiki?curid=3328306", "title": "Scuola alberghiera", "text": ""}
{"id": "3328307", "revid": "729019", "url": "https://it.wikipedia.org/wiki?curid=3328307", "title": "Battaglia di Reading", "text": "La prima battaglia di Reading fu una battaglia combattuta il 4 gennaio 871 presso Reading, in quella che oggi \u00e8 la contea inglese del Berkshire.\nStoria.\nFu la prima di una serie di battaglie con vittorie di entrambi gli schieramenti, seguite all'invasione del Regno del Wessex da parte di un esercito di Dani guidati da Bagsecg e Halfdan Ragnarsson. Sia questo singolo scontro che tutta la campagna vengono descritti nella Cronaca anglosassone, che rappresenta la prima dimostrazione scritta dell'esistenza della citt\u00e0 di Reading.\nI Dani stabilirono un campo presso Reading, difesa dai fiumi Tamigi e Kennet su due lati, e da bastioni sul fianco occidentale. Tre giorni dopo il loro arrivo un gruppo di Dani si avvicin\u00f2 alla citt\u00e0 di Englefield, dove un manipolo di Sassoni occidentali guidati da \u00c6thelwulf, Ealdorman dello shire, li stava aspettando. Nella successiva battaglia di Englefield vennero uccisi molti Dani, ed il resto fugg\u00ec a Reading.\nQuattro giorni dopo \u00c6thelwulf si era riunito al resto dell'esercito sassone, guidato da re Etelredo e dal fratello, Alfredo il Grande. L'intera forza sassone marci\u00f2 su Reading. L'assalto fu diretto alla porta dei bastioni, e ne segu\u00ec una lotta sanguinosa e violenta, prima che l'attacco venisse respinto. Tra i molti caduti ci fu \u00c6thelwulf. Le forze sassoni furono obbligate a ritirarsi, permettendo ai Dani di continuare l'avanzata nel Wessex.\nDopo la battaglia di Reading, \u00c6thelred ed Alfredo ricostruirono il loro esercito, e pochi giorni dopo conquistarono una famosa vittoria nella battaglia di Ashdown, obbligando i Dani tornare di nuovo a Reading. Due settimane dopo i Dani vinsero a Basing, ed il 22 marzo a Marton. Ad aprile mor\u00ec Etelredo, a cui succedette Alfredo. I Dani rimasero a Reading fino alla fine dell'871, quando si ritirarono nella loro roccaforte invernale di Londra. Buona parte del regno di Alfredo, durato 28 anni, fu occupato dalla lotta contro i Dani."}
{"id": "3328309", "revid": "254059", "url": "https://it.wikipedia.org/wiki?curid=3328309", "title": "Guido da Suzzara", "text": "Biografia.\nDiscendente della nobile famiglia degli Ippoliti, fu giurista e avvocato del XIII secolo. La sua data di nascita resta incerta, anche se si ipotizza possa essere nato nel 1223. \n&lt;br&gt;Certo \u00e8 che Guido nel 1260 raggiunse una grande fama come giurista tanto da essere assunto a vita come insegnante a Modena. Dopo quattro anni divenne insegnante all'Universit\u00e0 di Padova, nel 1266 a Bologna e nel 1268 a Napoli. \n&lt;br&gt;Nel frattempo Corradino di Svevia, sfuggito a morte sicura dopo la vicenda di Tagliacozzo, cadde nelle mani di Carlo d'Angi\u00f2 e accusato di aver compiuto sacrilegio e lesa maest\u00e0 e venne difeso da Guido. Nonostante la strenua difesa di Guido, Corradino fu giustiziato, sebbene tutti i giudici tranne uno avessero dato ragione a Corradino.\n&lt;br&gt;Nel 1270 Guido si trasfer\u00ec a Reggio Emilia, dopo aver ottenuto la cattedra di diritto civile, mentre nel 1275 si trasfer\u00ec a Piacenza al seguito dell'ambasciatore Rodolfo e successivamente a Ferrara e Faenza. \n&lt;br&gt;Come ultima dimora Guido scelse Bologna, dove mor\u00ec nel 1293.\nJoseph Canning ritiene che questa figura fu importante come giurista per stabilire la forza dei vincoli contratti dal principe con i feudatari."}
{"id": "3328311", "revid": "729019", "url": "https://it.wikipedia.org/wiki?curid=3328311", "title": "Stazione di Squinzano", "text": "La stazione di Squinzano \u00e8 la stazione ferroviaria della linea Adriatica posta nel territorio dell'omonimo comune.\nStrutture e impianti.\nL'impianto conta tre binari e due marciapiedi dotati di pensilina, collegati tra loro tramite sottopassaggio.\nMovimento.\nPresso di essa effettuano fermata vari treni regionali.\nServizi.\nLa stazione dispone di:"}
{"id": "3328315", "revid": "125273561", "url": "https://it.wikipedia.org/wiki?curid=3328315", "title": "Jessie J", "text": "Inizialmente ha ottenuto fama come compositrice, grazie alla scrittura di canzoni per artisti del calibro di Justin Timberlake, Mary J. Blige, Alicia Keys, Miley Cyrus, David Guetta e Christina Aguilera. Il suo primo singolo da solista, \"Do It like a Dude\", \u00e8 stato pubblicato nel novembre 2010 ed ha raggiunto la seconda posizione nella classifica britannica dei singoli. Prima della pubblicazione dell'album di debutto, \"Who You Are\", avvenuta il 25 febbraio 2011, \u00e8 stata pubblicata anche la collaborazione con B.o.B \"Price Tag,\" che ha ottenuto ancora pi\u00f9 successo, raggiungendo la prima posizione.\nIl 24 settembre 2013 ha pubblicato il secondo album in studio \"Alive\", che ottiene un discreto successo commerciale pur non venendo pubblicato in Italia. Nell'ottobre 2014 \u00e8 stato invece pubblicato il terzo album \"Sweet Talker\", anticipato dal singolo collaborativo \"Bang Bang\" insieme ad Ariana Grande e Nicki Minaj che ha raggiunto la terza posizione nella Billboard Hot 100. Dopo alcuni anni di pausa, nel 2018 pubblica \"R.O.S.E.\", acronimo di quattro EP che formano l'album (\"Realisations\", \"Obsessions\", \"Sex\" ed \"Empowerment\") ed il suo primo album natalizio \"This Christmas Day\".\nParallelamente alla carriera di cantante, \u00e8 stata giudice in diversi programmi televisivi come \"The Voice Australia\", \"The Voice UK\" e \"The Voice Kids UK\". Nel 2018 ha anche partecipato in qualit\u00e0 di concorrente al noto talent cinese \"Singer\", dal quale \u00e8 uscita vincitrice.\nBiografia.\nEsordi.\nJessica Ellen Cornish \u00e8 nata nel borgo londinese di Redbridge, il 27 marzo 1988. All'et\u00e0 di quindici anni ha partecipato alla rappresentazione teatrale del West End di Andrew Lloyd Webber intitolata \"Whistle Down the Wind\", nella quale ha preso parte anche Anne-Marie.\nHa due sorelle, che hanno rispettivamente cinque e sette anni in pi\u00f9 di lei e che erano entrambe le rappresentanti della scuola che Jessica frequentava. A differenza delle sue sorelle, la cantante ha dichiarato che era \u00abuna buona a nulla\u00bb. Ha detto: \u00abA scuola erano tutti tipo \"Oh, sei una Cornish\" e si aspettavano fossi uguale alle mie sorelle. Dammi qualcosa per disegnare o un abito da scegliere per qualcuno, o i capelli, il make-up, la recitazione, la scrittura, una canzone; mi trovo a mio agio con queste cose, ma niente a che fare con somme matematiche: non \u00e8 mai stata la mia specialit\u00e0.\u00bb Basandosi sul fatto che la sua intelligenza non derivasse dai risultati conseguiti agli esami, ha comunque proseguito i suoi studi alla Mayfield High School di Londra e ha frequentato, a partire dall'et\u00e0 di 16 anni, la BRIT School, dove \u00e8 entrata in un gruppo femminile. Si \u00e8 diplomata nel 2006, insieme a due cantanti che si sono affermate nel mondo della musica cos\u00ec come lei: Adele e Leona Lewis. Per quanto riguarda il suo attuale nome d'arte, con il quale \u00e8 divenuta famosa, la J inserita in esso non ha un motivo specifico.\nAlla BRIT School, la sua prima cover di \"I Have Nothing\" di Whitney Houston le valse il suo primo contratto discografico che la introdusse nel mondo della musical professionista. Dopo due anni con una band femminile, Jessie lascia il gruppo e firma inizialmente un contratto con l'etichetta discografica Gut Records, per la quale avrebbe pubblicato un album, ma questa and\u00f2 in bancarotta prima della fine dei lavori. Jessie J ha poi trovato successo come autrice di testi, tanto da ricevere un contratto dalla Sony ATV. \u00c8 infatti la coautrice del singolo di Miley Cyrus \"Party in the U.S.A.\", nonch\u00e9 l'autrice di canzoni di artisti come Justin Timberlake, Chris Brown, David Guetta, Mary J. Blige, Alicia Keys e Christina Aguilera.\n2010\u20132012: \"Who You Are\" e \"The Voice\".\nJessie J inizi\u00f2 a lavorare sul suo album di debutto nel 2005, concludendo il progetto solo nel gennaio del 2011.\nIl primo singolo pubblicato dalla cantante, \"Do It like a Dude\" venne pubblicato l'8 novembre 2010. Inizialmente la canzone era stata pensata per Rihanna, vista la forte ispirazione al singolo di quest'ultima \"Rude Boy\", ma poi, anche per via della continua pressione della Island Records perch\u00e9 diventasse il singolo di debutto di Jessie, alla fine venne utilizzata proprio da quest'ultima. Il singolo \u00e8 entrato alla posizione #25 nella classifica britannica e ha raggiunto poi la seconda. Il 15 dicembre 2010 fu annunciato che la cantante aveva vinto il premio della critica ai BRIT Awards 2011. Il 6 dicembre dello stesso anno la BBC ha inoltre annunciato che Jessie J avrebbe fatto parte del sondaggio \"Sounds of 2011\", vincendolo il 7 gennaio 2011. Una nuova traccia intitolata \"Price Tag\", anticipata il 9 novembre live dalla cantante, \u00e8 stata pubblicata il 28 gennaio 2011 come secondo singolo dall'album, in collaborazione con il rapper statunitense B.o.B. Il brano \u00e8 entrato in classifica alla prima posizione nel Regno Unito, dove \u00e8 rimasto per due settimane consecutive, oltre che la vetta in altri 7 Paesi. Il suo album di debutto, \"Who You Are\", \u00e8 stato pubblicato il 25 febbraio 2011 in gran parte dell'Europa e il 12 aprile negli Stati Uniti.\nIl 15 aprile 2011 Jessie pubblica anche il terzo estratto, \"Nobody's Perfect\", esclusivamente per il mercato europeo e australiano. Il 10 agosto il video di \"Who's Laughing Now\" anticip\u00f3 la data di pubblicazione di quest'ultimo per il mercato internazionale il 21 agosto. Per quanto riguarda gli Stati Uniti e il Canada, \u00e8 stato scelto il singolo \"Domino\" (pubblicato il 29 agosto 2011).\nHa aperto le date nordamericane del \"California Dreams Tour\" di Katy Perry, fino al 19 settembre, data in cui \u00e8 stata sostituita da Ellie Goulding, a causa di un infortunio al piede. Il 9 novembre, \u00e8 stata pubblicata la riedizione di \"Who You Are\", contenente il successo internazionale \"Domino\" e \"LaserLight\". Nel 2012 \u00e8 entrata nel cast di The Voice UK come giudice, ruolo che ha ricoperto anche nell'edizione successiva. Nello stesso anno ha cantato \"We Will Rock You\" con i Queen nel concerto di chiusura delle olimpiadi a Londra.\nIl 27 settembre 2012 ha pubblicato il suo primo libro autobiografico, intitolato \"Nice to Meet You\". Successivamente, \"Who You Are\" \u00e8 stato certificato triplo disco di platino nel Regno Unito risultando uno dei pi\u00f9 venduti del biennio 2011-2012.\n2012\u20132014: \"Alive\".\nIl 31 gennaio del 2012, la cantante aveva annunciato di aver iniziato a produrre materiale per il nuovo album in studio. Ha anche dichiarato di voler collaborare con diversi artisti in quel periodo, non escludendo la possibilit\u00e0 di lavorare anche con alcuni dei suoi colleghi giudici di \"The Voice\".\nDopo aver annunciato l'uscita di \"Wild\", primo singolo estratto, ne pubblica un'anteprima acustica sul suo canale YouTube. La versione completa della canzone viene resa disponibile il 28 maggio del 2013 e il giorno successivo il relativo video viene pubblicato sul canale ufficiale Vevo della cantante. Il singolo vede la collaborazione dei rapper Big Sean e Dizzee Rascal. Il 1\u00ba giugno l'artista partecipa all'evento \"Chime for Change\" esibendosi al Twickenham Stadium insieme ad altre artiste connazionali e non come Rita Ora, Ellie Goulding, Florence Welch (di Florence + The Machine), Jennifer Lopez e Beyonc\u00e9. In agosto, la cantante conferma al V Festival il titolo del suo secondo album, \"Alive\", che questo \u00e8 stato prodotto in cinque settimane e che sarebbe stato pubblicato il 23 settembre successivo. \"Alive\" debutta al terzo posto della graduatoria britannica e riceve in breve tempo la certificazione di disco d'oro; inoltre, viene accolto da recensioni miste da parte della critica musicale che, pur apprezzandone le prestazioni vocali, ha notato una troppo pronunciata generecit\u00e0. Tuttavia, il giorno seguente alla pubblicazione del disco, la cantante si esibisce a Londra in occasione dell'iTunes Festival, eseguendo diversi brani provenienti dal nuovo album in compagnia della collega Brandy Norwood.\nIl 7 agosto viene pubblicato il video di \"It's My Party\", secondo singolo estratto dal nuovo album; esso \u00e8 stato trasmesso dalle stazioni radiofoniche inglesi a partite dal 5 agosto e viene ufficialmente pubblicato il 15 settembre: si colloca entro le prime cinque posizioni del Paese in maniera istantanea e penetra anche in altre classifiche del globo. Il 19 novembre viene pubblicato il videoclip di \"Thunder\", il quale a dicembre viene anche estratto come secondo singolo inglese. Poco dopo, si esibisce al talent show \"The X Factor UK\" insieme a Mary J. Blige con la canzone \"Do You Hear What I Hear?\", canzone contenuta nell'album natalizio della cantante R&amp;B. Successivamente riceve una candidatura ai Grammy Awards 2014 per la canzone \"Silver Lining (Crazy 'Bout You)\", colonna sonora del film \"Il lato positivo\", nella categoria miglior canzone scritta per un film, televisione o altri media audio-visivi.\n2014\u20132016: \"Sweet Talker\" e \"The Voice Australia\".\nL'artista si riaffaccia sul mercato internazionale il 29 luglio 2014, data in cui viene pubblicata \"Bang Bang\", una collaborazione con Nicki Minaj e Ariana Grande. Il relativo videoclip \u00e8 stato pubblicato il 24 agosto, in concomitanza con gli annuali MTV Video Music Awards. Il successo si verifica in modo immediato e mondiale: il singolo infatti scala velocemente le classifiche internazionali, arrivando alla prima posizione in numerosi paesi tra cui Israele, Filippine e Regno Unito; negli Stati Uniti, invece, ha esordito al sesto posto nella graduatoria, segnando il secondo miglior debutto dell'anno. Il 21 agosto dello stesso anno, Jessie rivela attraverso la sua pagina Facebook la copertina del suo terzo album, intitolato \"Sweet Talker\", la cui pubblicazione venne prospettata per il 13 ottobre dello stesso anno nel Regno Unito, mentre nel resto del mondo il giorno seguente.\nIl 23 settembre \u00e8 la volta di \"Burnin' Up\", cantato in collaborazione del rapper 2 Chainz ed utilizzato come secondo estratto dall'album. Esso venne anche accompagnato da un videoclip ufficiale, diffuso sulla piattaforma YouTube a partire dall'8 ottobre successivo. Visto il grande impatto in termini di vendite digitali avuto sin da subito, nel gennaio del 2015, viene scelto come nuovo singolo \"Masterpiece\", che riscuote un ottimo successo in Australia, dove viene certificato platino. Vengono estratti anche tre singoli promozionali: \"Personal\", pubblicato il 2 ottobre 2014, \"Sweet Talker\", uscito il 1\u00ba dicembre 2014 nel Regno Unito e in Irlanda, e \"Ain't Been Done\", pubblicato nel luglio del 2015 in Australia.\nSempre agli inizi del 2015, viene scelta come coach della quarta edizione della versione australiana del programma televisivo \"The Voice\", affiancata da Ricky Martin, Delta Goodrem e da Joel e Benji Madden. L'8 febbraio dello stesso anno si esibisce con Tom Jones durante i Grammy Awards con il brano \"You've Lost That Lovin' Feelin\"'.\nNell'aprile successivo, incide il brano \"Flashlight\", utilizzato per la colonna sonora del film \"Pitch Perfect 2\". Esso riscuote un tiepido successo commerciale in Gran Bretagna, mentre viene maggiormente apprezzato in territorio oceanico: raggiunge infatti il secondo posto in Australia, dove viene proclamato anche il quarantesimo singolo pi\u00f9 venduto dell'anno. Nel 2016 riceve una candidatura agli annuali BRIT Awards grazie a \"Flashlight\" e doppia il personaggio di Brooke ne \"L'era glaciale - In rotta di collisione\", quinto capitolo dell'omonima fortunata saga.\n2017\u20132020: \"R.O.S.E\" e la vittoria di \"Singer\".\nIl quarto album in studio della cantante, intitolato \"R.O.S.E.\", \u00e8 stato suddiviso in quattro EP: \"Realisations\", \"Obsessions\", \"Sex\" e \"Empowerment\", pubblicati tra il 22 e il 25 maggio 2018. Il primo singolo estratto dal progetto \u00e8 stato \"Queen\", pubblicato nel novembre del 2017 ed accompagnato dal relativo videoclip musicale, mentre tra i mesi di agosto e ottobre dello stesso anno sono stati diffusi i singoli promozionali \"Real Deal\", \"Think About That\" e \"Not My Ex\".\nIl 15 settembre 2017, Jessie J ha annunciato una serie di spettacoli, come parte del \"R.O.S.E. Tour\". Il 20 settembre 2017, al Shepherd's Bush Empire, \u00e8 stata aggiunta un'altra data a Londra. Jessie J ha continuato ad aggiungere altre date fino al 2018 per supportare l'album.\nNel gennaio 2018 Jessie J partecipa come concorrente al talent show cinese \"Singer,\" uscendone vincitrice e diventando la prima artista internazionale a riuscirci. A febbraio compare tra gli artisti coinvolti nei brani per il film \"Cinquanta sfumature di rosso (Fifty Shades Freed)\" cantando la propria versione del brano \"I\" \"Got You (I Feel Good\"). Il 26 ottobre del 2018 rilascia l'album natalizio \"This Christmas\" \"Day\", dove scrive la traccia omonima all'album. Pochi mesi dopo viene annunciato che la cantante entrer\u00e0 a far parte del cast di giudici del programma \"The Voice of Kids\" del Regno Unito con Pixie Lott, Will.i.am e Danny Jones per l'edizione del 2019.\nNel maggio del 2019 esce il brano \"Brave\" in collaborazione con Don Diablo mentre annuncia la partecipazione a numerosi festival tra Europa ed Asia. Nel dicembre 2020 collabora con Mike Posner nel brano \"Weaponry\".\n2021\u2013presente: quinto album.\nNel giugno 2021 pubblica il singolo \"I Want Love\", preludio del suo quinto progetto discografico.\nVita privata.\nDal 2018 al 2020, con un breve periodo di pausa nel 2019, ha avuto una relazione con l'attore Channing Tatum.\nIn un post su Instagram alla vigilia di Natale del 2020, ha rivelato che le \u00e8 stata diagnosticata la sindrome di Meni\u00e8re, disturbo che colpisce l'orecchio e pu\u00f2 portare a gravi vertigini, ronzii nell'orecchio e perdita dell'udito.\nA novembre 2021 ha dichiarato di aver subito un aborto spontaneo in seguito ad un tentativo di fecondazione assistita.\nStile musicale e influenze.\nJessie J, inizialmente identificata come una cantante soul ma attiva musicalmente nel panorama R&amp;B, pop con influenze hip hop, \u00e8 stata associata dal critico muscicale Matthew Perpetua di \"Pitchfork\" alle sue colleghe britanniche Adele e Amy Winehouse. La cantante \u00e8 stata inoltre paragonata come approccio alla musica e alla produzione musicale a Pink e Katy Perry.\nTra gli artisti che hanno maggiormente influenzato le scelte artistiche della cantante vi \u00e8 Whitney Houston, affermando:\u00ab Ho sempre parlato di lei. Ha reso orgogliosi di avere una voce potente; [...] Whitney Houston \u00e8 qualcuno che non sar\u00e0 mai dimenticato e la sua musica vivr\u00e0 per sempre\u00bb.\nFilantropia.\nJessie J \u00e8 un'attivista per i diritti delle donne e uguaglianza sociale, definendosi come una femminista.\nJessie J \u00e8 apparsa nei principali telethon di beneficenza del Regno Unito, tra cui Children in Need e Comic Relief. Il 15 marzo 2013, la testa di Jessie \u00e8 stata rasata dal vivo durante il Red Nose Day 2013, contribuendo a raccogliere fondi per Comic Relief.\nNel 2016 la cantante ha preso parte alla riedizione del singolo \"Where Is the Love?\" dei Black Eyed Peas a sostegno delle vittime della brutalit\u00e0 poliziesca e del movimento Black Lives Matter. L'anno successivo ha partecipato al singolo \"Bridge over Troubled Water\", riedizione del brano realizzata a seguito dell'incendio della Grenfell Tower, assieme a Robbie Williams, Leona Lewis, Emeli Sand\u00e9, Paloma Faith, Stormzy e James Blunt."}
{"id": "3328318", "revid": "36426", "url": "https://it.wikipedia.org/wiki?curid=3328318", "title": "Ritratto di Marsilio Cassotti e della sua sposa Faustina", "text": "Il Ritratto di Marsilio Cassotti e della sua sposa Faustina \u00e8 un dipinto a olio su tavola (46x34,9\u00a0cm) di Lorenzo Lotto, datato 1523 e conservato nel Museo del Prado di Madrid. \u00c8 firmato \"L. Lotus Pictor / 1523\". Si tratta del primo ritratto nuziale conosciuto in Italia, forse ispirato da stampe nordiche.\nStoria.\nUna nota autografa del pittore ricorda con precisione il dipinto e i soggetti, il loro abbigliamento (\"habiti de seta, scufioti e collane\"), nonch\u00e9 la cifra richiesta di 30 denari, poi scontato a margine a 20. L'opera era stata commissionata da Zanin Cassotti, il padre dello sposo Micer Marsilio, che aveva gi\u00e0 richiesto a Lotto altri sette dipinti.\nL'opera si trovava quindi nella casa dei committenti, dove in epoca imprecisata, forse nel XVII secolo, fu mandato in Spagna, dove \u00e8 inventariato nei beni dell'Alc\u00e1zar nel 1666. Nel XIX secolo pass\u00f2 al museo madrileno.\nDescrizione e stile.\nIl doppio ritratto dei coniugi li ritrae nel momento in cui \u00e8 ufficializzata l'unione matrimoniale, col marito (all'epoca ventunenne), vestito di seta nera, che sta per mettere l'anello al dito della sposa, ricca di gioielli, con un vaporoso abito di seta rossa e cuffia di broccato, simile a quella presente nel \"Ritratto di Lucina Brembati\". La sua scollatura \u00e8 arricchita da due collane, una di perle (che simboleggia anche il suo attaccamento al marito) e una d'oro. La sua condiscendenza \u00e8 evidenziata dalla testa reclinata. Essi guardano verso lo spettatore, come invitandolo ad essere testimone delle nozze.\nL'amorino in volo, che sembra benedire l'unione, ne sottolinea anche ironicamente le conseguenze, tenendo sopra le loro spalle un giogo, che simboleggia il vincolo matrimoniale ma anche i doveri di cui essi si fanno carico, giocando sulla derivazione etimologica di \"coniuge\" dal latino \"jugum\". L'alloro per\u00f2 simboleggia la virt\u00f9, necessaria per mantenere il vincolo, e la felicit\u00e0 eterna."}
{"id": "3328322", "revid": "287204", "url": "https://it.wikipedia.org/wiki?curid=3328322", "title": "Flaiano (disambigua)", "text": ""}
{"id": "3328323", "revid": "125852182", "url": "https://it.wikipedia.org/wiki?curid=3328323", "title": "Esercito macedone", "text": "L'esercito macedone fu l'insieme delle forze militari, prevalentemente terrestri, che servirono il Regno di Macedonia nella serie di campagne militari che caratterizzarono la sua espansione sotto i monarchi Filippo II di Macedonia ed Alessandro Magno.\nL'esercito macedone comprendeva la cavalleria pesante dei nobili \u00abcompagni del re\u00bb (\"eteri\"), la cavalleria leggera (\"prodromoi\"), la fanteria pesante (pezeteri) ordinata in compatte falangi armate con la lunga picca chiamata \"sarissa\", la fanteria leggera (\"peltasti\") e altri corpi tra loro organicamente integrati (come gli arcieri). Nonch\u00e9 macchine d'assedio.\nL'esercito macedone fu la pi\u00f9 complessa macchina militare fino ad allora costituita. Il poliedrico insieme dei reparti era inquadrato da un vero e proprio corpo di ufficiali, istruiti e preparati da apposite scuole, impegnati nel contempo come guardie del corpo del sovrano, le somatofilachie.\nFilippo II e la riforma delle forze armate macedoni.\nLa radicale riforma delle forze armate macedoni venne attuata dal sovrano Filippo II di Macedonia che cre\u00f2 la pi\u00f9 efficiente macchina bellica fino ad allora conosciuta. Attuata a partire dal 364 a.C., anno dell'ufficiale ritorno in patria di Filippo II, precedentemente esiliato, la riforma fu un processo durato anni, finanziato con i proventi dei saccheggi a discapito dell'Illirico e della Tracia.\nFanteria: la nascita della falange macedone.\nFilippo II era stato prigioniero dei Tebani (368-365 a.C.) quando Tebe era divenuta la maggior potenza militare della Grecia Antica grazie alla sconfitta inflitta a Sparta; ebbe cos\u00ec modo di vedere in azione il \"Battaglione Sacro\" di Epaminonda ed il rivoluzionario schieramento ad \"Ordine obliquo\". Fatto tesoro dell'esperienza tebana, Filippo riform\u00f2 le forze di fanteria del Regno di Macedonia, superando il vecchio modello della falange oplitica anche grazie alla rivalutazione dei corpi di fanteria leggera operata dallo stratega ateniese Ificrate i cui \"peltasti\" si erano ben portati nella Guerra di Corinto (392 a.C.).\nFilippo riorganizz\u00f2 dunque le sue forze di fanteria attingendo all'esperienza bellica che gli strateghi greci avevano accumulato negli ultimi due secoli:\nCavalleria: il superamento del modello militare greco.\nDurante il V sec. a.C., l'urto della cavalleria macedone aveva sempre sortito un buon effetto sui compatti schieramenti delle falangi greche. Filippo, mentre da una parte riformava la fanteria con le migliori innovazioni che il mondo militare mediterraneo poteva fornire, si assicur\u00f2 di avere a propria disposizione corpi di cavalleria perfettamente addestrati.\nGli \"hetairoi\" ed i tessali erano solitamente schierati in formazione \u201cromboidale\u201d, una tattica che le popolazioni dell'areale greco avevano appreso dai cavalieri nomadi Sciti. Questa formazione era facilmente manovrabile, pronta ad una virata in senso diagonale, poich\u00e9, come osservato dallo storico Asclepiodoto Tattico:\nGli \"hetairoi\" erano disposti sul fianco destro della fanteria pesante, il fianco tradizionalmente pi\u00f9 debole della falange oplitica. Ai tessali era invece riservato il fianco sinistro dello schieramento macedone. Durante le battaglie pi\u00f9 impegnative, i \"prodromoi\" vennero uniti ai numeri di \"hetairoi\" e tessali per aumentare il peso delle loro cariche.\nIl genio militare: le macchine d'assedio.\nQuasi certamente gi\u00e0 in possesso di un discreto arsenale lasciatogli dai predecessori, Filippo II chiam\u00f2 alla sua corte un ingegnere greco, Polido, e finanzi\u00f2 i suoi studi per ottenere nuove risorse in caso di assedio: mura dentellate, torri d'assedio, il principio della torsione applicato alla corda per la catapulta etc.\nBattaglia di Cheronea (338 a.C.).\nPer contrastare l'invasione di Filippo l'esercito alleato aveva condotto una campagna dilatoria, ma il macedone riusc\u00ec ugualmente a costringere il nemico alla battaglia presso l'acropoli di Cheronea in Beozia.\nCheronea contiene in s\u00e9 gli elementi che saranno tipici della tattica macedone alla base delle vittorie di Alessandro Magno, ovvero la collaborazione tra fanteria e cavalleria come armi combinate: la falange di picchieri utilizzata come elemento di arresto del nemico e la cavalleria come forza decisiva dello scontro (incudine e martello). Con l'andare del tempo entrer\u00e0 nel meccanismo con un ruolo sempre pi\u00f9 attivo anche la fanteria leggera, che a Cheronea non sembra aver avuto un ruolo particolarmente significativo, ma la macchina bellica macedone \u00e8 gi\u00e0 pronta a conquistare il mondo.\nL'esercito di Alessandro Magno il magnifico.\nA detta dello storico inglese Robin Lane Fox, Filippo II di Macedonia aveva:\nScomparso il genitore, Alessandro eredit\u00f2 questa formidabile macchina bellica e, con la sua genialit\u00e0 strategica e la sua incredibile fortuna, le garant\u00ec il passo sostanziale che merit\u00f2 all'esercito macedone una fama di invincibilit\u00e0 durata due secoli.\nValutare la consistenza dell'esercito macedone all'avvio della campagna contro l'Impero Persiano risulta ad oggi molto complesso. Le fonti pi\u00f9 antiche ed autorevoli presentano infatti una notevole discordanza:\nBattaglia del Granico (334 a.C.).\nSecondo lo storico Arriano, i persiani posizionarono la loro cavalleria di fronte alla fanteria e avanzarono sul lato destro (est) del fiume. L'esercito di Alessandro li incontr\u00f2 il terzo giorno di maggio, avanzando da Abydos. Le varie fonti riportano due versioni: in una Alessandro attacc\u00f2 immediatamente, mentre nell'altra egli attravers\u00f2 il fiume a monte e attacc\u00f2 all'alba del giorno successivo (su suggerimento del suo secondo in comando, Parmenione).\nIn ogni caso i Persiani avevano parte della cavalleria che entr\u00f2 in contatto con le prime unit\u00e0 macedoni arrivate sul posto. Alessandro guid\u00f2 gli Eteri in una carica vincente, mentre i fanti coprivano il resto della colonna da battaglia che si form\u00f2 contro i Persiani. La linea macedone era disposta con le pesanti falangi al centro e la cavalleria su entrambi i lati.\nSchieramento iniziale e principali movimenti\nLa battaglia ebbe inizio con una finta della cavalleria e della fanteria leggera della sinistra macedone, al comando di Parmenione. I Persiani rinforzarono pesantemente quel lato e la finta fu respinta ma, a quel punto, Alessandro aveva guidato la cavalleria nella sua classica carica a cuneo e irruppe nel centro della linea persiana. I Persiani contrattaccarono con uno squadrone di nobili a cavallo. I resoconti mostrano che nella mischia diversi nobili persiani di alto rango vennero uccisi da Alessandro in persona o dalle sue guardie del corpo. Il re macedone venne intontito da un colpo d'ascia di un nobile persiano ma, prima che questi potesse colpire definitivamente il condottiero, gli venne reciso il braccio con cui stava per infliggere il colpo mortale da Clito il Nero. Alessandro si riprese rapidamente.\nLa cavalleria macedone pieg\u00f2 quindi verso sinistra e inizi\u00f2 a circondare quella persiana, la quale era impegnata con il fianco sinistro della linea macedone dopo un'avanzata generale. Si apr\u00ec quindi un vuoto nella parte della linea di battaglia lasciata da poco sguarnita. La falla venne tappata dalla fanteria macedone che in questo modo impegn\u00f2 la fanteria persiana di scarsa qualit\u00e0 delle retrovie. A questa mossa entrambi i fianchi della cavalleria persiana si ritirarono, vedendo il collasso del centro. Anche la fanteria si diede alla fuga e molti vennero abbattuti durante la ritirata.\nLe perdite totali dei Macedoni furono tra i 300 e i 400 uomini. I Persiani ebbero 2.000 fanti catturati, mentre circa 1.000 cavalieri e 3.000 fanti vennero uccisi, la gran parte dei quali durante la ritirata.\nLo storico moderno Peter Green suggerisce che le differenze riscontrate nei vari resoconti della battaglia e l'ordine di battaglia apparentemente suicida dei Persiani (la cavalleria che difende un fiume dove non poteva eseguire nessuna carica e la posizione arretrata dei mercenari greci dove non potevano essere di alcuna utilit\u00e0) furono dovuti ad uno stallo di Alessandro durante le prime fasi della battaglia. Secondo la versione di Green, Alessandro trascur\u00f2 il consiglio di Parmenione e attacc\u00f2 immediatamente le posizioni persiane. L'argine ripido era adeguatamente sorvegliato dalla fanteria nemica, la quale fece piovere giavellotti su Alessandro e le sue forze. Queste vennero pesantemente colpite e costrette a ritirarsi. Alessandro allora accett\u00f2 risentito il suggerimento di Parmenione, attravers\u00f2 il fiume nella notte in un punto sguarnito e combatt\u00e9 la battaglia all'alba del giorno seguente. La seconda parte della battaglia del Granico, che ritroviamo descritta nei vari resoconti, si svolse quindi senza l'attraversamento del fiume (che avvenne il giorno prima). Questo spiegherebbe gli insensati ordini di battaglia dei Persiani. La cavalleria persiana si sarebbe affrettata verso la posizione in cui di notte Alessandro aveva attraversato il fiume e avrebbe raggiunto il punto del primo scontro, con la fanteria pi\u00f9 lenta che si affrettava a raggiungere la battaglia. Anche se Alessandro alla fine vinse la battaglia, avrebbe avuto ampi motivi per nascondere la sua iniziale prima sconfitta sul suolo asiatico e sarebbe stato riluttante ad ammettere di essersi sbagliato mentre Parmenione era nel giusto.\nBattaglia di Gaugamela (331 a.C.).\nAlessandro all'inizio della sua ascesa trova un esercito gi\u00e0 formato e una classe di ufficiali tra le pi\u00f9 motivate ed efficienti, con unit\u00e0 ben definite e specialit\u00e0 assai composite, ognuna con un tipo di armamento specifico e ciascuna adatta per un particolare scopo sul campo di battaglia. Abbiamo cos\u00ec gli heta\u00eeroi, i \u201ccompagni del Re\u201d, che formano in pratica una cavalleria pesante composta dai nobili macedoni armati di una lunga lancia, un'arma conosciuta come xyston, fatta di legno di corniolo con una lama a ogni estremit\u00e0, lunga 3,5 metri e maneggiabile con una sola mano. A disposizione hanno anche una spada, talvolta uno scudo leggero detto pelta, con anima di legno o di vimini, a forma di mezzaluna o semicircolare, inoltre sono provvisti di corazza ed elmo. Sono organizzati in ile di 1.500-1.800 uomini, composti ognuno da otto squadroni di 200-300 cavalieri. Prima della battaglia di Gaugamela, per far fronte alle perdite subite durante la campagna, i caduti sono sostituiti da cavalieri greci. Dopo l'assassinio di Filota, figlio di Parmenione, gli heta\u00eeroi sono divisi in due parti per evitare che un corpo cos\u00ec efficiente venga affidato nelle mani di un solo ufficiale. In battaglia sono in grado di assumere una formazione a cuneo, in maniera da sfruttare le eventuali brecce formatesi durante lo scontro e per avere cos\u00ec l'opportunit\u00e0 di caricare sul retro o sul fianco le formazioni nemiche, compito che nella battaglia di Gaugamela svolgono in maniera esemplare.\nVengono poi i pezet\u00e8ri, circa 3.072 falangiti armati di sarissa lunga fino a cinque metri e mezzo, di scudo (pelta), degli schinieri, del pettorale in cuoio imbottito, rivestito di metallo e organizzati in due taxeis di 1.536 uomini.\nIl nucleo principale della fanteria pesante macedone \u00e8 rappresentato dalla falange, equipaggiata con la sarissa, una lunga lancia di circa 3-7 metri e del peso di circa cinque chilogrammi, che viene puntata in avanti dalle prime file, mentre quelle dei compagni pi\u00f9 arretrati vengono tenute in alto, formando cos\u00ec un rettangolo profondo sedici linee (alcune delle quali di fanti leggeri al centro dello schieramento). La falange \u00e8 suddivisa in unit\u00e0, taxeis, di 1.500 uomini ognuna, a loro volta suddivise in locoi.\nLa sarissa, nelle marce di trasferimento, \u00e8 divisa in due sezioni che al momento del bisogno possono essere riunite tramite un collare di metallo e la falange, grazie a quest'arma, frontalmente non teme rivali e l'unica possibilit\u00e0 \u00e8 quella di tentare di romperne la formazione. Ecco perch\u00e9 nella battaglia di Gaugamela vengono utilizzati dai persiani, anche se con scarsi risultati, i carri falcati. L'introduzione della sarissa e la costruzione dello schema tattico, che ha come protagonista la falange, viene ascritto a Filippo, anche se molto pi\u00f9 probabilmente \u00e8 da attribuire a pi\u00f9 di un ufficiale macedone, cos\u00ec come sar\u00e0 la riforma ificratea dell'armamento oplitico a ispirare il successivo sviluppo della falange macedone. L'utilizzo di questa formazione \u00e8 prolungato nel tempo prima da Alessandro Magno e poi dai suoi successori, con risultati spesso vincenti, fino alla comparsa dell'esercito romano, che nella battaglia di Pidna (168 a.C.), la schianta, letteralmente, su un tipo di terreno accidentato.\nAltro reparto di fanteria pesante sono gli opliti greci, equipaggiati pi\u00f9 pesantemente dei loro colleghi macedoni, con elmi e schinieri in aggiunta a un'armatura a piastre completa e con un grande scudo di bronzo, ma le loro picche sono pi\u00f9 corte (circa 2,5-3 metri), e possono essere usate con una sola mano a differenza delle sarisse macedoni. La loro formazione ha una profondit\u00e0 di otto uomini, anche loro suddivisi in unit\u00e0 (taxeis) di 1.500 uomini ognuna, e proprio per tale motivo combatte in maniera differente rispetto alla falange macedone. A Gaugamela, Alessandro la utilizza in riserva, come unit\u00e0 di supporto, con il compito di evitare aggiramenti o per intervenire nel momento del bisogno per chiudere varchi apertisi durante la battaglia.\nGli ipaspisti sono invece una fanteria media di collegamento tra la falange e la cavalleria; non a caso a Gaugamela, comandati da Nicanore, sono schierati a raccordo tra la fanteria pesante macedone e gli heta\u00eeroi di Filota. Gli ipaspisti sono equipaggiati di uno scudo analogo a quello dei peltasti, la piccola pelta rotonda o a forma di cetra, di un elmo, di una corazza, di schinieri e, probabilmente, di giavellotto e di spada. Gli ipaspisti devono essere particolarmente rapidi e in grado di entrare in mischia, specie se riescono a prendere alle terga il nemico; truppe ideali per operare insieme alla cavalleria macedone.\nGli agriani sono un fidato contingente tribale della Macedonia settentrionale, composto di unit\u00e0 di 500 uomini ciascuna. Questa \u00e8 una fanteria leggera equipaggiata con giavellotti e spade insieme con un piccolo scudo. A Gaugamela si sono distinti per essersi opposti in maniera efficace contro i carri falcati persiani.\nSempre in questa battaglia sono utilizzati, all'estrema destra dello schieramento, i peoni di Aristone, cavalieri macedoni e lanciatori di giavellotto, al pari dei traci di Sitalce che \u00e8 un'altra cavalleria leggera, schierata per\u00f2 esattamente dalla parte opposta, sul fianco sinistro macedone. Questo tipo di unit\u00e0 \u00e8 simile per equipaggiamento e tattica alla cavalleria greca alleata. I traci non indossano alcuna corazza e sono equipaggiati solo di giavellotti e lunghi coltelli; in grado di combattere in ordine aperto, con il principale scopo di impegnare il nemico, senza per\u00f2 avere la forza di caricarlo frontalmente.\nAltro tipo di cavalleria leggera, anomala se vogliamo, sono i prodr\u00f3moi, una sorta di esploratori di particolare pregio, in grado di utilizzare una lunga sarissa ed equipaggiati con una piccola corazza, risultano essere micidiali contro la cavalleria leggera nemica, perch\u00e9 veloci e temibili in mischia, pur non avendo la possibilit\u00e0 di lancio. Nella battaglia di Gaugamela tra i nativi macedoni vi sono anche dei greci, organizzati in unit\u00e0 di circa 300 uomini ciascuna, che diventano protagonisti di un'azione decisiva, riuscendo a rompere la cerniera tra il centro e l'ala sinistra persiana.\nIn questa battaglia vengono impiegati anche gli arcieri al comando di Brisone, dislocati sul fianco destro dell'esercito di Alessandro. \u00c8 una sorta di fanteria leggera composta di macedoni e mercenari cretesi (questi ultimi a sinistra dello schieramento e al comando di Andromaco) senza corazza, ma con spade e coltellacci.\nSul fianco sinistro macedone, vi sono anche i tessali al comando di Filippo di Menelao; un'ottima cavalleria pesante, insieme ai cavalieri greci guidati da Erigio. Questi cavalieri caricano a cuneo e indossano un pettorale e un elmo, come gli heta\u00eeroi, maneggiano due lance, una lunga per la mischia e l'altra pi\u00f9 corta per essere scagliata, inoltre hanno una spada per il corpo a corpo.\nIn conclusione, l'esercito macedone, seppur in inferiorit\u00e0 numerica rispetto a quello persiano, \u00e8 addestrato in maniera professionale. Gli ufficiali e i soldati veterani sono ottimi combattenti, in grado di assumere formazioni e recepire ordini anche complessi, con un morale alto per via di tutte le battaglie vinte in precedenza e con la certezza che solo la vittoria li pu\u00f2 riportare a casa, nella speranza o sogno di tornarvi vivi e pi\u00f9 ricchi.\nL'uso dei soldati asiatici sotto Alessandro Magno.\nSecondo Arriano, Alessandro us\u00f2 truppe aracosiane, battriane, parapamisadee, sogdiane, indiane e scitiche. Erano presenti alla grande rassegna dell'esercito che Alessandro raccolse nel 324 aC. Si dice che Alessandro fosse rimasto impressionato dall'esercitazione dei 30.000 persiani che erano stati addestrati con i metodi della falange macedone. A un certo punto l'esercito avrebbe raggiunto i 120.000 soldati di prima linea. Questo non includeva i soldati di presidio e supporto del campo. C'\u00e8 stato un notevole dibattito su quando Alessandro us\u00f2 per la prima volta gli orientali in servizio attivo con l'esercito. Durante la sua campagna in Asia contro l'Impero Persiano form\u00f2 un \"hipparchia\" (ossia unit\u00e0 di poche centinaia di cavalieri) di cavalleria da compagnia composta interamente da persiani. L'introduzione delle truppe asiatiche nell'esercito fu attivamente osteggiata da molti dei nativi macedoni, specialmente quando il gruppo di giovani persiani provenienti da famiglie aristocratiche fu addestrato nelle tecniche di combattimento macedoni e arruolati nella cavalleria dei compagni. La reazione di Alessandro fu di fare piani per governare l'Asia con un esercito reclutato localmente, ma la sua morte \u00e8 intervenuta prima che potesse portare a termine questo piano. I suoi successori invertirono il suo obiettivo di diversificare l'esercito e reclutarono quasi esclusivamente greci e macedoni.\nL'esercito dei \"diadochi\".\nAlla morte di Alessandro III di Macedonia, i suoi generali si spartirono le terre componenti l'impero che avevano contribuito a creare e le governarono proclamandosi \"Diadochi\" (\"successori\") del macedone. L'assestamento dei neo-nati regni ellenistici fu un processo complesso, realizzato a prezzo di numerosi conflitti, le Guerre dei Diadochi. Durante questi scontri, gli eserciti dei diadochi, basati sul modello dell'esercito macedone creato da Filippo II e sviluppato da Alessandro, andarono incontro a sostanziali evoluzioni. Queste evoluzioni maturarono pienamente solo con l'affermarsi degli \"Epigoni\", le dinastie create dai discendenti dei diadochi. Mentre ovunque nel vecchio impero gli eserciti crescevano in numeri e peso senza formare adeguatamente le truppe, ad occidente i regni ellenistici continuavano a combattersi, esaurendo le loro forze a vantaggio del crescente potere di Roma, ad oriente i sovrani ellenistici ricorsero in modo sempre pi\u00f9 diversificati a truppe mercenarie.\nEsercito macedone antigonide.\nL'esercito macedone antigonide \u00e8 stato l'esercito di Macedonia nel periodo in cui fu retta dai re antigonidi, dal 276 a.C. al 168 a.C. Fu uno dei pi\u00f9 importanti eserciti ellenistici nel mondo greco prima della sconfitta ad opera dei Romani nella battaglia di Pidna, nel 168 a.C. Nonostante ci\u00f2, ci fu un ultimo sprazzo nel 150-148 a.C., durante la rivolta guidata da Andrisco, il falso erede di Perseo di Macedonia.\nIniziato negli anni '70 del III secolo a.C. come una piccola forza di mercenari sotto Antigono Gonata, l'esercito antigonide divenne infine la forza principale della Grecia ellenistica, combattendo contro l'Epiro, la Lega achea, Sparta, Atene, Rodi e Pergamo, senza contare le numerose spedizioni contro i Traci ed i Celti che attaccavano la Macedonia da nord.\nL'esercito antigonide, come l'esercito di Filippo ed Alessandro, si affidava principalmente alla falange macedone. La maggior parte delle truppe macedoni erano pertanto composte da falangiti che crebbero nel corso degli anni per passare dal terzo ai due terzi delle forze armate. Assieme alla falange l'esercito antigonide ebbe anche corpi di \u00e9lite come i \"peltasti\", numerosi cavalieri macedoni e alleati ed un gran numero di altri alleati, ausiliari e mercenari.\nBattaglia di Pidna.\nLa battaglia di Pidna fu lo scontro decisivo della terza guerra macedonica e si concluse con la netta vittoria delle Legioni romane guidate dal console Lucio Emilio Paolo contro l'esercito macedone del re Perseo. La battaglia evidenzi\u00f2 la superiorit\u00e0 tattica del sistema manipolare della legione romana di fronte alla rigida falange macedone; il console Emilio Paolo manovr\u00f2 con abilit\u00e0 le sue legioni, sfruttando la maggiore flessibilit\u00e0 del suo esercito per disgregare lo schieramento della falange."}
{"id": "3328324", "revid": "767487", "url": "https://it.wikipedia.org/wiki?curid=3328324", "title": "Amore Del Tropico", "text": "Amore Del Tropico \u00e8 un album discografico del gruppo musicale statunitense The Black Heart Procession, pubblicato nel 2002 dalla Touch and Go Records."}
{"id": "3328325", "revid": "223320", "url": "https://it.wikipedia.org/wiki?curid=3328325", "title": "Teatro Libero di Palermo", "text": ""}
{"id": "3328329", "revid": "767487", "url": "https://it.wikipedia.org/wiki?curid=3328329", "title": "Ed Shaughnessy", "text": "Nonostante sia noto soprattutto per le sue collaborazioni con Doc Severinsen e con la Tonight Show Band Ed ha lavorato intensivamente (nel corso della sua quasi settantennale carriera) con moltissimi artisti, tra cui: George Shearing, Jack Teagarden, Charlie Ventura (negli anni '40) e le band di Benny Goodman e Tommy Dorsey (negli anni '50).\nNegli anni '60 lavor\u00f2 invece con Count Basie prima di unirsi alla Tonight Show Band. Prese anche parte ad una competizione di batteria con Buddy Rich.\nNonostante fosse noto soprattutto come batterista Big Band Shaughnessy suon\u00f2 anche in piccoli gruppi con Gene Ammons, Roy Eldridge, Billie Holiday, Mundell Lowe, Teo Macero, Charles Mingus, Shirley Scott, Jack Sheldon, Horace Silver e molti altri.\nEd \u00e8 stato inoltre il marito di Ilene Woods, la voce originale del film della Disney Cenerentola.\nEquipaggiamento.\nBatterie Ludwig\n\"Classic White Finish\" \nPiatti Sabian\n\"Piatti \"AA\" (con ride signature)\"\nBacchette Pro-Mark\nHardware Ludwig\nPelli Aquarian"}
{"id": "3328331", "revid": "228587", "url": "https://it.wikipedia.org/wiki?curid=3328331", "title": "Teatro Libero", "text": ""}
{"id": "3328336", "revid": "223320", "url": "https://it.wikipedia.org/wiki?curid=3328336", "title": "Teatro Libero di Milano", "text": ""}
{"id": "3328352", "revid": "93556", "url": "https://it.wikipedia.org/wiki?curid=3328352", "title": "Cucina mediterranea", "text": "La cucina mediterranea \u00e8 l'incontro del diverso modo tradizionale di cibarsi dei popoli stanziati sul Mar Mediterraneo che, condividendo un'area geografica omogenea, nel corso del tempo hanno elaborato una gastronomia, fondata sulle varie risorse agricole del proprio territorio, con molti punti in comune.\nStoria.\nIl Mediterraneo ha favorito la comunanza delle varie culture poich\u00e9 essendo possibile navigarvi su rotte relativamente brevi \u00e8 stato il punto di incontro di frequenti scambi commerciali. Per questi motivi i Romani lo chiamarono \"Mare nostrum\" per significarne non solo il dominio militare ma anche il segno di una comune cultura romana che cominci\u00f2 a decadere con l'occupazione araba dell'Africa, della Sicilia e della Spagna che ridusse il Mediterraneo a un mare interno che segnava il confine tra gli stati islamici e cristiani.\nL'occupazione araba d'altra parte non provoc\u00f2 l'interruzione degli scambi commerciali con l'Occidente dove vennero introdotte assieme alle merci nuovi prodotti alimentari come agrumi, zucchero, carciofi, melanzane, pasta secca, riso e una gran quantit\u00e0 di nuove spezie che diedero la loro specifica impronta a una nuova cucina mediterranea risultante dalla fusione della tradizione culinaria occidentale con quella araba che ad esempio introdusse nella gastronomia dell'Europa meridionale la novit\u00e0 del gusto del dolce.\nQuesta nuova cucina mediterranea, nata nel Medioevo, cambi\u00f2 ancora una volta con la scoperta europea dell'America, che port\u00f2 in uso, nella preparazione del cibo sul vecchio continente, nuovi prodotti attinti dall'agricoltura e dalla flora di quei territori, come i pomodori, le patate, il peperone e il peperoncino, il mais, il cacao, ecc.\nDieta mediterranea.\nLa cosiddetta \"dieta mediterranea\" \u00e8 da ritenere, perci\u00f2, un'elaborazione astratta, parzialmente collegata alla storia del Mediterraneo, che fu creata negli anni cinquanta, a seguito degli studi di Ancel Keys e collaboratori, per soddisfare esigenze sanitarie, per sanare, cio\u00e8, un'alimentazione eccessivamente calorica e ricca di proteine basata su eccessivo consumo della carne, tipica di popolazioni carenti di un'educazione alimentare. La \"dieta mediterranea\" \u00e8 da considerare come un'indicazione di sana alimentazione senza per questo farne una schematica regola fissa poich\u00e9 il cibo \u00e8 la risultante di una evoluzione storica dei vari popoli che si sono culturalmente incontrati e che hanno trasformato nel tempo il loro modo di alimentarsi.\nAfferma, infatti, lo storico italiano dell'alimentazione Massimo Montanari che ogni aspetto del cibo \u00e8 legato alla storia ed esprime una cultura\nPer questo la dieta mediterranea non \u00e8 una schematica e dogmatica indicazione di alimenti utili per mantenere una buona salute ma \u00e8 uno \"stile di vita\" che \u00e8 cominciato ad essere compromesso quando"}
{"id": "3328366", "revid": "767487", "url": "https://it.wikipedia.org/wiki?curid=3328366", "title": "A 077 - Sfida ai killers", "text": "A 077 - Sfida ai killers \u00e8 un film del 1966 diretto da Antonio Margheriti, accreditato col suo consueto pseudonimo di Anthony Dawson.\nTrama.\nTre scienziati stanno per fare una scoperta che porterebbe alla inutilit\u00e0 del petrolio come fonte energetica. Due del gruppo per\u00f2 vengono uccisi e il terzo scienziato, Coleman, si salva grazie all'intervento degli agenti della CIA, che lo tengono sotto controllo.\nColeman viene sostituito dall'agente 077 Bob Fleming, il quale si reca a Casablanca per scoprire il mistero della morte dei due scienziati. Bob convince anche Sheena, la sua sospettosa consorte, ad andare con lui per fornirgli una copertura migliore. Sheena per\u00f2 tradisce l'agente cercando di ucciderlo per un proficuo compenso promessole da Sturgeon.\nBob viene misteriosamente aiutato da Velka nel salvare Coleman. Morta Sheena, il caso viene archiviato e l'agente 077 pu\u00f2 concedersi una vacanza con Velka."}
{"id": "3328369", "revid": "31670", "url": "https://it.wikipedia.org/wiki?curid=3328369", "title": "Pliensbachiano", "text": "Nella scala dei tempi geologici, il Pliensbachiano rappresenta il terzo dei quattro piani stratigrafici o et\u00e0 in cui \u00e8 suddiviso il Giurassico inferiore, la prima epoca dell'intero periodo Giurassico.\n\u00c8 compreso tra 189,6 \u00b1 1,5 e 183,0 \u00b1 1,5 milioni di anni fa (Ma), preceduto dal Sinemuriano e seguito dal Toarciano, il quarto e ultimo stadio del Giurassico inferiore.\nLo stadio, che \u00e8 coevo allo stadio regionale Charmouthiano nel Nord America, vide in Europa la deposizione degli strati del Lias. Il Pliensbachiano termin\u00f2 con un evento di estinzione di massa noto come \"estinzione posta circa in corrispondenza del limite Pliensbachiano-Toarciano\".\nIl Pliensbachiano \u00e8 suddiviso in Italia in: inferiore e superiore; pi\u00f9 generalmente in Europa meridionale in due sottopiani, Carixiano e Domeriano, separabili da un evento biologico chiaro, cio\u00e8 la comparsa dei generi di ammoniti tipici della Tetide \"Fuciniceras lavinianum\" e \"Cetonoceras psiloceroides\", non presenti nel Carixiano. \nDefinizioni stratigrafiche e GSSP.\nIl Pliensbachiano deriva il suo nome dal villaggio di Pliensbach, situato nel comune di Zell unter Aichelberg, nelle Alpi della Svevia, circa 30\u00a0km a est di Stoccarda, in Germania. Il nome fu introdotto nella letteratura scientifica dal paleontologo tedesco Albert Oppel nel 1858.\nGSSP.\nIl GSSP, il profilo stratigrafico di riferimento della Commissione Internazionale di Stratigrafia per la base del Pliensbachiano \u00e8 stato identificato in un profilo vicino alla Robin Hood's Bay, sulla costa del Mar del Nord, nello Yorkshire, in Inghilterra.. Vedi anche Discussione in questa voce.\nBiostratigrafia.\nIl Pliensbachiano contiene cinque biozone ammonitiche nel dominio boreale:\nNel dominio Tetide, il Pliensbachiano contiene sette biozone ammonitiche:\nIn Appennino (Tetide) delle zone elencate, dal basso, le prime 4 corrispondono al Pliensbachiano inferiore, mentre le altre 3 al Pliensbachiano superiore (o Domeriano).\nFossili.\nI fossili del periodo includono belemniti, brachiopodi, gasteropodi e le ben pi\u00f9 numerose ammoniti.\nUna collezione di fossili del periodo si trova allo \"St\u00e4dtische Naturkundliche Museum\", a G\u00f6ppingen in Germania. Per l'Appennino e la Tetide ammoniti italiani del piano sono figurate in parte da Howarth (2013) e in misura maggiore in Venturi e al. (2010)."}
{"id": "3328372", "revid": "767487", "url": "https://it.wikipedia.org/wiki?curid=3328372", "title": "Biblioteca della Libera Universit\u00e0 di Bolzano", "text": "La Biblioteca universitaria con circa 650.000 visitatori, 675.000 download e 150.000 prestiti cartacei all'anno, \u00e8 la biblioteca scientifica centrale e il pi\u00f9 importante fornitore di servizi a supporto della ricerca in Alto Adige.\nScopo.\nCon il suo patrimonio di collezioni a stampa e digitali - principalmente in lingua tedesca, italiana, ladina e inglese - la Biblioteca \u00e8 un centro di informazione multilingue per l'Universit\u00e0 e il suo territorio e fornisce a tutti gli utenti informazioni rilevanti per l'insegnamento, la ricerca e l'apprendimento permanente.\n\u00c8 situata nell'edificio principale della Libera Universit\u00e0 di Bolzano (piazza Universit\u00e0, 1). Le altre sedi sono a Bressanone (Facolt\u00e0 di Scienze della Formazione, viale Ratisbona, 16) e a Brunico (Campus Brunico, via Enrico Fermi, 6).\nStoria.\nAl momento della fondazione della Libera Universit\u00e0 di Bolzano, il 31 ottobre 1997, non esistevano edifici gi\u00e0 predisposti ad ospitare l\u2019istituto universitario, per cui \u00e8 stato necessario progettarli e costruirli appositamente. Fino all\u2019ultimazione dei nuovi edifici, le biblioteche sono state ospitate in luoghi provvisori: mentre la biblioteca del campus principale di Bolzano \u00e8 stata incorporata nell'ex ospedale provinciale (Altes Spital) nel centro di Bolzano, la sede di Bressanone, grazie ad una convenzione con lo Studio Teologico accademico, \u00e8 stata in questa occasione ampliata significativamente e ricostruita.\nPer l\u2019Universit\u00e0 di nuova fondazione, le sedi bibliotecarie di Bolzano e di Bressanone sono state integrate nei nuovi edifici (completamento dei lavori di costruzione a Bolzano nel 2003, a Bressanone nel 2004). Per la sede di Brunico, nel 2013 \u00e8 stato costruito un edificio comune per ospitare sia la Biblioteca universitaria, che la Biblioteca civica della citt\u00e0. Dal 2017 la Biblioteca universitaria offre i suoi servizi anche agli istituti di ricerca e alle start-up del NOI Techpark Alto Adige nella zona industriale di Bolzano.\nOrganizzazione.\nLa biblioteca \u00e8 composta da sei reparti di lavoro:\nAttivit\u00e0 e servizi.\nIl compito principale della Biblioteca universitaria di Bolzano \u00e8 quello di mettere a disposizione informazioni, dati e materiali per l'insegnamento, la ricerca e l'apprendimento permanente e di offrire servizi specifici.\nGli obiettivi principali sono:\nLa biblioteca supporta le attivit\u00e0 di ricerca di unibz con i seguenti servizi: Supporto al Sistema Informativo della Ricerca, Archivio Istituzionale Bolzano (BIA Bozen-Bolzano Institutional Archive), Bibliometria, Fondo per pubblicazioni in Open Access, Casa editrice universitaria bu,press, gestione dei contratti con editori esterni.\nInoltre, tutte le tesi presentate alla Libera Universit\u00e0 di Bolzano vengono verificate per mezzo un software per la prevenzione del plagio, fornito dalla Biblioteca universitaria.\nDurante l'anno accademico la Biblioteca di Bolzano rimane aperta fino alle ore 24:00.\nGli studenti in fase di stesura tesi, i dottorandi e i docenti, su richiesta possono usufruire di un accesso speciale al di fuori degli usuali orari di apertura. A Brunico gli studenti possono utilizzare la biblioteca ogni giorno della settimana dalle ore 8:00 alle 22:00.\nI media che non sono gi\u00e0 disponibili nelle collezioni della Biblioteca possono essere richiesti tramite il servizio di prestito interbibliotecario e di fornitura di documenti.\nLa Biblioteca scientifica dell\u2019Alto Adige.\nFar emergere le collezioni e aumentare la loro visibilit\u00e0 nel catalogo comune, unire le competenze dei bibliotecari e le risorse a beneficio degli utenti a livello regionale e nazionale, lavorare per facilitare il lavoro di ricerca di informazione specialistica a tutta l\u2019utenza - obiettivo comune tra i partner compresi nella Biblioteca scientifica dell'Alto Adige, gestita dalla Biblioteca universitaria.\nLa continua collaborazione tra biblioteche scientifiche, specialistiche e museali di piccole e grandi dimensioni migliora le possibilit\u00e0 di ricerca e di accesso alla letteratura scientifica e alle risorse informative disponibili nella provincia di Bolzano. Ci\u00f2 \u00e8 legato al trasferimento gratuito dei media tra le varie biblioteche partner, al prestito dei media utilizzando un'unica tessera associativa e alla gestione dei media presi in prestito attraverso un unico account della Biblioteca.\nNello specifico, la Biblioteca offre un servizio di corriere gratuito tra le singole sedi della Biblioteca universitaria e le seguenti biblioteche pubbliche: Schlandersburg a Silandro in Val Venosta, Istitut Ladin \"Micur\u00e0 de R\u00fc\" a San Martino in Badia e la Biblioteca civica di Merano.\nDal 1997, nell'ambito del progetto \"Censimento delle biblioteche storiche dell\u2019Alto Adige - CBS\", finanziato dalla Fondazione Cassa di Risparmio dell'Alto Adige, sono stati catalogati i fondi librari di numerose biblioteche di conventi, di diverse biblioteche parrocchiali e di collezioni private in Alto Adige. Fin dall'inizio del progetto, la Libera Universit\u00e0 di Bolzano ha effettuato un servizio di hosting dei dati. Nel 2016 il possesso del vasto patrimonio di dati \u00e8 passato alla Biblioteca universitaria di Bolzano. Dalla fine del 2017 i dati del CBS sono stati integrati nel catalogo della \"Biblioteca scientifica dell'Alto Adige\".\nPatrimonio e aree tematiche della Biblioteca.\nIl patrimonio della Biblioteca \u00e8 orientato verso le aree di studio e di ricerca di particolari istituzioni dell'Universit\u00e0 (Laboratorio didattico EduSpace, Centro di Competenza per l'Inclusione scolastica, Centro di Competenza per la Storia regionale, Centro linguistico, Centro di Competenza per il Turismo e la Mobilit\u00e0) e delle cinque Facolt\u00e0 della Libera Universit\u00e0 di Bolzano (13 corsi Bachelor, 16 Master e 7 Dottorati di ricerca, EduSpaces con Laboratorio didattico, Centro di Ricerca e Documentazione per la Storia dell'Educazione in Alto Adige; status agosto 2019).\nIl Laboratorio didattico compreso negli EduSpaces \u00e8 integrato negli spazi della biblioteca della sede di Bressanone. I materiali che vengono creati in questi spazi in modalit\u00e0 di apprendimento cooperativo basato sulla ricerca educativa, sono disponibili in biblioteca. Per rendere i materiali facilmente ricercabili, la Biblioteca universitaria ha istituito nel 2015 il Laboratorio didattico virtuale. I materiali forniti dal Laboratorio didattico vengono continuamente classificati secondo le linee guida quadro per l'insegnamento in Alto Adige.\nIl trilinguismo caratterizza la Libera Universit\u00e0 di Bolzano e viene dunque promosso soprattutto lo sviluppo delle collezioni nelle lingue Tedesco, Inglese e Italiano. Da anni la biblioteca utilizza con successo gli approval plans (selezione e acquisizione automatizzata di media) e la Patron-driven acquisition.\nIl patrimonio della biblioteca \u00e8 stato sviluppato principalmente nei seguenti settori: economia, diritto, scienze agrarie, ingegneria, educazione, psicologia, sociologia, informatica, arte e linguistica. Inoltre, vengono acquistati media provenienti dalle aree scientifiche affini, oltre a strumenti per lo studio delle lingue.\nI media della Biblioteca universitaria sono ad accesso aperto e seguono la Regensburger Verbundklassifikation (RVK). L'intero patrimonio di media pu\u00f2 essere ricercato nel catalogo online.\nNel 2012 il metacatalogo \u00e8 stato sostituito da un Discovery System, che offre la possibilit\u00e0 di trovare sia risorse elettroniche, che cartacee, attraverso un'unica ricerca. Pertanto, \"La Biblioteca scientifica dell'Alto Adige\" \u00e8 stata concepita come piattaforma di ricerca e catalogo interbibliotecario, in un layout rinnovato e moderno e adatto all'utilizzo su tutti i dispositivi mobili. Nel 2013 la Biblioteca universitaria ha sostituito il sistema gestionale bibliotecario. Ha partecipato al programma \"Early Adopter Program\" di Ex Libris ed \u00e8 stata la prima biblioteca in Europa continentale presente online con il sistema Alma di Ex Libris. (cfr. Buoso, 2017).\nRankings.\nCome altre biblioteche scientifiche, la Biblioteca universitaria di Bolzano ha utilizzato il sistema di benchmarking per le biblioteche scientifiche, il cosiddetto BIX Library Index (sospeso nel 2015), per il proprio posizionamento e per migliorare i propri servizi. La rispettiva misurazione delle prestazioni ha comportato un'analisi e una valutazione precisa dei dati sulle prestazioni nei quattro settori dell'offerta e delle attrezzature, l'orientamento al cliente, l'uso ottimale delle risorse di materiale e di personale e il rispettivo sviluppo."}
{"id": "3328380", "revid": "38178", "url": "https://it.wikipedia.org/wiki?curid=3328380", "title": "Suttorina", "text": ""}
{"id": "3328384", "revid": "767487", "url": "https://it.wikipedia.org/wiki?curid=3328384", "title": "Il ranch degli spietati", "text": "Il ranch degli spietati (\"Oklahoma John\") \u00e8 un film del 1965, diretto da Jaime Jes\u00fas Balc\u00e1zar e Roberto Bianchi Montero.\nTrama.\nOklahoma John, un nuovo sceriffo, giunge in una citt\u00e0 del West nella quale, per l'incapacit\u00e0 delle autorit\u00e0 precedenti, le leggi non vengono rispettate e la ragione \u00e8 del pi\u00f9 forte. John scopre che all'origine di tutto \u00e8 l'omicidio del padre della ragazza Giorgiana, avvenuto molto tempo prima. La causa della morte \u00e8 ancora sconosciuta: i testimoni, infatti, vengono uccisi. Dopo lunghe ricerche con i presunti colpevoli, lo sceriffo riesce finalmente a scoprire che i crimini sono stati commessi per il possesso del petrolio che si trova nel sottosuolo delle terre di propriet\u00e0 della ragazza. I responsabili sono stati smascherati, e la giustizia riprende il suo corso normale."}
{"id": "3328385", "revid": "290948", "url": "https://it.wikipedia.org/wiki?curid=3328385", "title": "Tecnica elettroanalitica", "text": ""}
{"id": "3328386", "revid": "287204", "url": "https://it.wikipedia.org/wiki?curid=3328386", "title": "Tecniche elettroanalitiche", "text": ""}
{"id": "3328388", "revid": "290948", "url": "https://it.wikipedia.org/wiki?curid=3328388", "title": "Elettroanalisi", "text": ""}
{"id": "3328389", "revid": "92723", "url": "https://it.wikipedia.org/wiki?curid=3328389", "title": "PBZ Zagreb Indoors 2011 - Singolare", "text": "Il singolare del PBZ Zagreb Indoors 2011 \u00e8 stato un torneo di tennis facente parte dell'ATP World Tour 2011.\nMarin \u010cili\u0107 \u00e8 il detentore del titolo e ha partecipato come testa di serie N.1, ma \u00e8 stato sconfitto ai quarti di finale dal tedesco Florian Mayer.\nIvan Dodig ha battuto in finale Michael Berrer 6\u20133, 6\u20134."}
{"id": "3328391", "revid": "1714743", "url": "https://it.wikipedia.org/wiki?curid=3328391", "title": "Anna di Lorena", "text": "Biografia.\nEra figlia del duca Antonio di Lorena e di Renata di Borbone-Montpensier.\nEssendo suo padre un fervente sostenitore della Controriforma, Anna venne data in moglie a Renato di Ch\u00e2lon, Principe d'Orange e Statolder d'Olanda, Zelanda, Utrecht e Gheldria. Il matrimonio venne celebrato il 22 agosto 1540 a Bar-le-Duc. Il matrimonio sanc\u00ec l'alleanza tra il duca di Lorena e il principato d'Orange.\nQuattro anni dopo nacque l'unica figlia della coppia:\nNello stesso anno, il 18 luglio, Anna rimase anche vedova e i titoli del marito, morto dunque senza eredi, passarono al cugino Guglielmo I d'Orange.\nIl 9 luglio 1548 venne fatta di nuovo sposare con il duca Philippe II de Cro\u00ff, gi\u00e0 vedovo di Anne de Cro\u00ff.\nAl secondo marito Anna diede un altro figlio:"}
{"id": "3328392", "revid": "38196990", "url": "https://it.wikipedia.org/wiki?curid=3328392", "title": "Ora di Mosca", "text": ""}
{"id": "3328393", "revid": "6923", "url": "https://it.wikipedia.org/wiki?curid=3328393", "title": "Casi \u00c1ngeles en vivo teatro Gran Rex (2008)", "text": "Casi \u00c1ngeles en vivo teatro Gran Rex \u00e8 il primo album dal vivo del gruppo musicale argentino TeenAngels, pubblicato il 18 agosto 2008."}
{"id": "3328403", "revid": "287204", "url": "https://it.wikipedia.org/wiki?curid=3328403", "title": "Valentin Villafa\u00f1e", "text": ""}
{"id": "3328411", "revid": "1442080", "url": "https://it.wikipedia.org/wiki?curid=3328411", "title": "Intersport Heilbronn Open 2011 - Doppio", "text": "Il doppio dell'Intersport Heilbronn Open 2011 \u00e8 stato un torneo di tennis facente parte dell'ATP Challenger Tour 2011.\nSanchai Ratiwatana e Sonchat Ratiwatana erano i detentori del titolo, ma quest'anno non hanno partecipato.\nJamie Delgado e Jonathan Marray hanno battuto in finale Frank Moser e David \u0160koch 6\u20131, 6\u20134."}
{"id": "3328416", "revid": "287204", "url": "https://it.wikipedia.org/wiki?curid=3328416", "title": "Singapore ATP Challenger 2011 - Singolare", "text": "Il singolare dello Singapore ATP Challenger 2011 \u00e8 stato un torneo di tennis facente parte dell'ATP Challenger Tour 2011.\nDmitrij Tursunov ha battuto in finale Luk\u00e1\u0161 Rosol 6\u20134, 6\u20132."}
{"id": "3328417", "revid": "1124164", "url": "https://it.wikipedia.org/wiki?curid=3328417", "title": "Catalogo di Cencio Camerario", "text": "Il catalogo di Cencio Camerario \u00e8 un elenco delle chiese di Roma, redatto da Cencio Savelli, \"camerarius\" dei papi Clemente III e Celestino III, a sua volta futuro pontefice eletto al soglio pontificio col nome di papa Onorio III (1216-1227). Esso costituisce uno dei pi\u00f9 antichi e completi elenchi di chiese romane, risalente alla fine del XII secolo.\nDescrizione.\nIl catalogo \u00e8 contenuto nel \"Liber Censuum\" (\"Liber Censuum Romanae Ecclesiae\"), ovvero il libro in cui il Camerario annot\u00f2 tutte le rendite della Chiesa di Roma provenienti da tutte le diocesi e i monasteri della cristianit\u00e0 di allora. Il \"Liber\", redatto nel 1192 e conservato nella Biblioteca apostolica vaticana, riporta il seguente incipit:\nIl \"Liber Censuum\" \u00e8 un insieme eterogeneo di argomenti diversi: esso contiene i contratti di affitto della chiesa romana, le donazioni e i privilegi accordati ai re dei Franchi, i trattati stipulati con i Normanni. Inoltre contiene l\"'Ordo romanus\", ossia l'insieme dei vari riti e cerimonie papali che venivano celebrati a Roma, secondo un ordine prestabilito e l'importanza della cerimonia stessa: cos\u00ec abbiamo i riti delle principali feste liturgiche romane, il cerimoniale per la presa di possesso della diocesi da parte del nuovo papa, i riti di elezione e consacrazione dei papi e dei vescovi, e le cerimonie per la consacrazione di re e imperatori.\nNell\"'Ordo\" si trovano elencate le chiese di Roma che, in occasione delle principali solennit\u00e0, ricevevano dal papa il \"presbiterio\", cio\u00e8 una elargizione in denaro. La pi\u00f9 importante di queste solennit\u00e0 era quella denominata \"festa degli archi e dei turiboli\", che si celebrava il luned\u00ec di Pasqua, il giorno successivo alla pi\u00f9 grande solennit\u00e0 liturgica della cristianit\u00e0.\nEd \u00e8 proprio questa la festa cui fa riferimento il nostro catalogo: \"Questo \u00e8 il presbiterio che viene dato ai sacerdoti romani nella festa dei turiboli\". Il catalogo \u00e8 suddiviso in due sezioni: nella prima sezione abbiamo l'elenco delle chiese romane officiate da sacerdoti, con la somma elargita in soldi o denari; nella seconda sezione, abbiamo un breve elenco di chiese, di cui \u00e8 detto che sono ignote e senza chierici (\"Iste sunt ecclesie que sunt ignote et sine clericis\"). Il totale delle chiese enumerate nel catalogo \u00e8 315.\nCatalogo.\nPrima parte.\nHoc est presbyterium superius nominatum, quod datur presbyteris Romanis pro thuribulis:\nSeconda parte.\nIste sunt ecclesie, que sunt ignote et sine clericis:"}
{"id": "3328423", "revid": "125645131", "url": "https://it.wikipedia.org/wiki?curid=3328423", "title": "Carmine Elia", "text": "Carriera.\nInizia a lavorare nel mondo della televisione nel 2001 come assistente alla regia per Gianpaolo Tescari nelle miniserie \"Onora il padre\", \"Il lato oscuro\" e \"Gli occhi dell'altro\", per Giulio Base in \"San Pietro\" e \"Maria Goretti\" e per altri. \nNel 2006 debutta come regista per la serie televisiva \"Don Matteo\" con Terence Hill, a cui seguono \"Nati ieri\" (2007), \"Ho sposato uno sbirro\" (2008), \"Terapia d'urgenza\" (2008), \"Occhio a quei due\" (2009), \"Santa Barbara\" (2012), \"La strada dritta\" (2014), \"La dama velata\" (2015), \"Il sistema\" (2016), \"La porta rossa\" (2017), \"Mare fuori\" (2020) e \"Sopravvissuti\" (2022)."}
{"id": "3328424", "revid": "287204", "url": "https://it.wikipedia.org/wiki?curid=3328424", "title": "Singapore ATP Challenger 2011 - Doppio", "text": "Il doppio dello Singapore ATP Challenger 2011 \u00e8 stato un torneo di tennis facente parte dell'ATP Challenger Tour 2011.\nScott Lipsky e David Martin hanno battuto in finale 5\u20137, 6\u20131, [10\u20138] Sanchai e Sonchat Ratiwatana."}
{"id": "3328427", "revid": "125473496", "url": "https://it.wikipedia.org/wiki?curid=3328427", "title": "Tregasio", "text": "Tregasio \u00e8 una frazione del comune italiano di Triuggio posta a nordest del centro abitato, verso Montesiro, localit\u00e0 con cui ha condiviso legami secolari appartenendo alla stessa parrocchia.\nOrigine del Nome.\nSull'origine del nome Tregasio, Dante Olivieri scrisse nella sua opera \"Dizionario di toponomastica Lombarda\" due possibili ipotesi: \nLa tradizione contadina locale vuole invece che Tregasio significhi \"Tre Case\" o meglio \"Tre Cascine\" poich\u00e9 originariamente sul territorio di Tregasio vi erano solamente tre cascine circondate da grandi appezzamenti di terra. Questa versione risulta essere verosimile: basti pensare a Treviglio che ha derivazione romana da \"tres villae\" cio\u00e8 tre ville con annesse fattorie. Un'altra versione, sempre riconducibile alle \"tre case\" vuole che durante un'epidemia di peste, solamente tre case, su tutte quelle presenti nel paese, non ne furono infettate.\nDescrizione.\nTregasio \u00e8 ubicato nella zona pi\u00f9 elevata del comune di Triuggio. Si sviluppa prevalentemente attorno a due strade: Una che si sviluppa lungo la direttrice Nord-Sud che la collega con Canonica Lambro a Sud e con Montesiro a Nord; l'altra che si sviluppa secondo la direttrice Ovest-Est che la collega con Triuggio. Il punto d'incontro delle due strade avviene davanti alla Rotonda\nTutt'attorno invece vi sono campi coltivati dagli agricoltori locali e boschi, come il Bosco del Chignolo.\nTregasio risulta essere diviso in quattro rioni:\nStoria.\nLe prime notizie certe sull'esistenza di Tregasio si hanno partire dal XII secolo, periodo in cui divenne feudo della Basilica di San Simpliciano a Milano. Elementi attestanti il legame tra i due luoghi sono le caratteristiche dello stemma araldico di San Simpliciano riscontrabili anche in quello di Triuggio che, per simboleggiare Tregasio, riprende i due colombi bianchi. \u00c8 del 1289 la Chiesa di San Biagio, il che testimonia di un nucleo di abitanti di una certa entit\u00e0. Tale chiesa fu visitata nel 1629 dal cardinale Federico Borromeo in occasione di una sua visita pastorale nella zona e gi\u00e0 allora risultava essere abbandonata ed in precarie condizioni (solo nel 2002 sub\u00ec degli interventi di restauro atti a preservarne ci\u00f2 che ne rimaneva). Non si hanno pi\u00f9 notizie di Tregasio per altri due secoli, fino al 1493 anno in cui fu scritta una lapide riportante il ritorno alla fecondit\u00e0 dei campi della parte sud di Tregasio (zona Zuccone Franco) ad opera di Francesco Homati.\nRegistrato agli atti del 1751 come un villaggio di 112 abitanti, alla proclamazione del Regno d'Italia nel 1805 risultava avere 330 abitanti. Nel 1809 il municipio fu ampliato come espresso da un decreto di Napoleone che lo aggreg\u00f2 a quello di Correzzana, ma nel 1811 fu a sua volta soppresso e annesso a Montesiro. Il 7 ottobre 1816 Tregasio diventa un comune libero ed indipendente, avendo come primo sindaco Luigi Cagnola. Sempre nello stesso anno il neo comune fu restaurato dagli austriaci al loro ritorno, e nel 1853 risult\u00f2 essere popolato da 625 abitanti saliti a 785 nel 1861.\nIl 20 marzo 1865 il Regno d'Italia eman\u00f2 una legge relativa all'abolizione dei piccoli comuni ed anche quello di Tregasio fu esortato ad unirsi al comune di Lesmo. Ne scatur\u00ec un'accesa discussione per determinare a quale dei comuni ad esso limitrofi cio\u00e8 Triuggio, Lesmo (l'opzione meno gradita a causa dei disagi nel raggiungerlo) e Montesiro (l'opzione pi\u00f9 gradita, ma non realizzabile poich\u00e9 quest'ultimo doveva gi\u00e0 annettersi al comune di Besana in Brianza) si sarebbe dovuto unire. La risoluzione, a tutte le discussioni, arriv\u00f2 il 4 aprile 1869 quando il Re Vittorio Emanuele II di Savoia decret\u00f2 che : \"\"A partire dal 1 giugno 1869 \u00e8 soppresso il Comune di Tregasio aggregato al Comune di Triuggio\". A partire da quel giorno Tregasio perse la sua indipendenza comunale, diventando una delle frazioni di Triuggio.\nIl 3 aprile 1913 arriva il primo parroco di Tregasio: don Davide Colli. La Tregasio che gli si pone davanti, composta all'epoca da circa 1100 abitanti, viene da lui stesso definita come \"Umanamente sconfortante ed il carattere della popolazione violento ed ubriacone\"\". Egli si propone un ambizioso piano di rilancio della comunit\u00e0. Anche grazie donazioni dei conti Jacini, fa nascere nel biennio 1913-1915 l'oratorio maschile, una cappella provvisoria, un asilo infantile e, il 4 luglio 1915, la parrocchia autonoma di Tregasio (nata dalla separazioni di quella di Montesiro). A guerra appena conclusa, l'influenza spagnola colp\u00ec il paese. Furono immediatamente attivate misure cautelative come: la chiusura dei servizi scolastici e la partecipazione alle esequie funebri fu concessa ai soli parenti stretti del defunto. Nonostante queste misure vi furono comunque 32 decessi, equivalenti a quasi il 3% della popolazione di Tregasio. Ad epidemia finita, don Davide Colli si render\u00e0 ancora partecipe di altri importanti progetti per la sua comunit\u00e0 come la creazione di una nuova chiesa parrocchiale nel 1921 e di un cimitero nel 1933.\nIl 28 ottobre 1936, in occasione della ricorrenza della Marcia su Roma, venne inaugurata l'attuale scuola comunale. 2 anni dopo, nel 1938, avvenne l'allacciamento alla linea telefonica.\nArchitettura.\nTregasio caratterizza per la presenza di uno dei monumenti pi\u00f9 significativi dell'arte neoclassica della Brianza: \"La Rotonda\" (dichiarato monumento nazionale). Fu eretta nel 1842, dalla contessa Francesca d'Adda vedova dell'architetto Cagnola e sposa in seconde nozze con l'architetto Ambrogio Nava, autore del progetto (forse ispirato dal disegno di una chiesa parrocchiale del Cagnola). L'edificio presenta pianta circolare, sulla cui sommit\u00e0 poggia la cupola semisferica, elevata su un tamburo. La parte rotonda \u00e8 preceduta da un protiro formato da cariatidi, statue femminili che simboleggiano le virt\u00f9 cristiane. L'interno, oltre a presentare gli affreschi del Casnedi, contiene un altare che riproduce un sarcofago di epoca romana. Adiacente alla Rotonda, la Chiesa parrocchiale neogotica intitolata ai Santi Martiri Gervasio e Protaso inaugurata nel 1922 e consacrata nel 1932.\nIn localit\u00e0 Zuccone San Giovanni \u00e8 sita la Villa Sacro Cuore, centro della Diocesi di Milano, gi\u00e0 propriet\u00e0 dei Padri della Compagnia di Ges\u00f9, antico possedimento dei Padri Barnabiti, fu in seguito restaurata ed ampliata ad opera di Spirito Maria Chiappetta. La statua di Ges\u00f9 Benedicente, sulla sommit\u00e0 dell'edificio domina una vasta visuale.\nNelle vicinanze si trovano la Chiesetta di San Biagio e Villa Jacini originariamente casa di caccia di Angelo Maria Durini (1725-1796: letterato e mecenate). Vi trov\u00f2 ospitalit\u00e0, tra i tanti, anche Giuseppe Parini. Oggi la villa \u00e8 di propriet\u00e0 dei Conti Jacini.\nA causa della vocazione fortemente agricola del territorio, che tuttavia si \u00e8 fortemente attenuata rispetto agli inizi del secolo scorso, a Tregasio \u00e8 possibile trovare ancora molte cascine, dette anche corti, tipiche della Brianza, dall'aspetto a volte ancora molto rustico, tra cui:"}
{"id": "3328429", "revid": "767487", "url": "https://it.wikipedia.org/wiki?curid=3328429", "title": "Jarl Andr\u00e9 Storb\u00e6k", "text": "Carriera.\nGiocatore.\nClub.\nGli inizi.\nStorb\u00e6k ha cominciato la carriera nel Nybergsund-Trysil, per trasferirsi poi nel 2000 al Raufoss, formazione della 1. divisjon. Ha debuttato per il nuovo club il 30 aprile, giocando nel successo per 1-2 sul campo dell'HamKam. Il 10 maggio \u00e8 arrivata la prima rete per il nuovo club, sebbene inutile ai fini del risultato: \u00e8 andato infatti in gol nella sconfitta per 3-2 contro lo H\u00f8nefoss. \u00c8 rimasto in forza al Raufoss per quattro stagioni.\nHamKam e V\u00e5lerenga.\nNel 2004 \u00e8 stato infatti acquistato dallo HamKam, all'epoca militante nell'Eliteserien. Ha esordito nella massima divisione norvegese il 12 aprile, giocando da titolare nel pareggio per 1-1 in casa del Sogndal. Il 20 maggio ha realizzato la prima rete per lo HamKam, contribuendo cos\u00ec al successo per 3-2 della sua squadra sul Fredrikstad.\nNel 2006, \u00e8 stato ingaggiato dal V\u00e5lerenga. Ha debuttato il 9 aprile, nel pareggio per 0-0 contro l'Odd Grenland. Il 22 maggio ha siglato la rete del definitivo 1-1 contro la sua ex-squadra dell'HamKam. Il 26 luglio ha esordito nella Champions League 2006-2007, seppure nei turni preliminari: \u00e8 stato infatti titolare nella sconfitta per 3-1 in casa del Mlad\u00e1 Boleslav. Ha fatto parte della squadra che ha vinto il Norgesmesterskapet 2008 e cos\u00ec, nel 2009, ha avuto l'opportunit\u00e0 di giocarsi la Superfinalen, dove il V\u00e5lerenga \u00e8 stato sconfitto per 3-1 dallo Stab\u00e6k.\nLe esperienze all'estero.\nNel 2010, \u00e8 stato acquistato dai greci del Panaitolikos. Nel corso dello stesso anno, per\u00f2, \u00e8 passato ai danesi del S\u00f8nderjyskE. Ha debuttato nella Superligaen il 18 luglio, quando \u00e8 stato titolare nella sconfitta per 1-3 contro il Copenaghen. Il 6 agosto 2011, \u00e8 arrivata la prima rete: \u00e8 andato infatti a segno nel successo per 3-1 sull'Aarhus.\nIl ritorno in Norvegia.\nIl 27 agosto 2012, \u00e8 stato ufficializzato il suo ritorno in Norvegia, per militare nelle file dello Str\u00f8msgodset. Ha firmato un contratto della durata di due anni e mezzo con il nuovo club. \u00c8 tornato a calcare i campi dell'Eliteserien in data 2 settembre, impiegato come titolare nel pareggio per 1-1 sul campo del Sogndal. Il 21 ottobre 2012 ha realizzato la prima rete con questa maglia, nel pareggio per 1-1 contro il Molde. Ha fatto parte della squadra che ha vinto il campionato 2013. Il 13 novembre 2014, lo Str\u00f8msgodset ha comunicato che il contratto di Storb\u00e6k, in scadenza a fine anno, non sarebbe stato rinnovato.\nIl 24 gennaio 2015 ha firmato allora un contratto triennale con il Nybergsund-Trysil, squadra militante nella 2. divisjon e con cui aveva cominciato la carriera.\nNazionale.\nStorb\u00e6k conta 17 presenze per la . Ha debuttato il 22 gennaio 2005: \u00e8 stato infatti titolare nella sfida amichevole contro il , conclusasi con un pareggio per 1-1.\nAllenatore.\nIl 2 dicembre 2016 \u00e8 stato nominato nuovo allenatore del Nybergsund-Trysil, a partire dal 1\u00ba gennaio 2017.\nStatistiche.\nPresenze e reti nei club.\n\"Statistiche aggiornate al 12 dicembre 2016.\""}
{"id": "3328431", "revid": "1442080", "url": "https://it.wikipedia.org/wiki?curid=3328431", "title": "Honolulu Challenger 2011 - Singolare", "text": "Il singolare dell'Honolulu Challenger 2011 \u00e8 stato un torneo di tennis facente parte dell'ATP Challenger Tour 2011.\nMichael Russell era il detentore del titolo, ma ha perso in semifinale contro Ryan Harrison.\nHarrison ha battuto in finale Alex Kuznetsov 6\u20134, 3\u20136, 6\u20134."}
{"id": "3328450", "revid": "336956", "url": "https://it.wikipedia.org/wiki?curid=3328450", "title": "Flagello con cerchi", "text": ""}
{"id": "3328451", "revid": "1442080", "url": "https://it.wikipedia.org/wiki?curid=3328451", "title": "Honolulu Challenger 2011 - Doppio", "text": "Il doppio dell'Honolulu Challenger 2011 \u00e8 stato un torneo di tennis facente parte dell'ATP Challenger Tour 2011.\nKevin Anderson e Ryler DeHeart erano i detentori del titolo, ma quest'anno non hanno partecipato.\nRyan Harrison e Travis Rettenmaier hanno battuto Robert Kendrick e Alex Kuznetsov che non hanno disputato la finale."}
{"id": "3328455", "revid": "131358", "url": "https://it.wikipedia.org/wiki?curid=3328455", "title": "Bradford City", "text": ""}
{"id": "3328456", "revid": "124236193", "url": "https://it.wikipedia.org/wiki?curid=3328456", "title": "Villa Raverio", "text": "Villa Raverio (\"Vila Rav\u00e9ri\" o \"Vila Rave\u00e9\" in dialetto brianzolo) \u00e8 una frazione del comune italiano di Besana in Brianza che comprende anche parte del Parco regionale della Valle del Lambro. Costitu\u00ec un comune autonomo fino al 1869. Dista 37\u00a0km dal capoluogo lombardo Milano, 17\u00a0km da Monza e 30\u00a0km da Lecco.\nOrigini del nome.\nVilla, nome di vari luoghi e villaggi, indic\u00f2 nel Medioevo un centro minore del territorio della Civitas. Raverio deriva invece da \"Rave\u00e8\" che in dialetto brianzolo vuol dire \"Rapulio, Rapeto\". Il Cherubini registra l'espressione scherzosa \"Rave\u00e8 de Villa\" ovvero 'mangiarape'. Nel 1500 Villa Raverio era chiamata \"Villae Rapariae\" o Villa Riparia.\nStoria.\nLe prime notizie storiche risalgono al secolo XIV quando il comune di Villa Raverio, contante 242 abitanti, era incluso nella Pieve di Agliate. Nella Lombardia austriaca del 1786 la Pieve di Agliate si trova nella provincia di Milano, e Villa Raverio ha 386 residenti. Nel 1798 Villa Raverio, con Rigola, entra nel distretto di Mariano, poi viene spostato nel distretto di Missaglia. Nel 1811 Villa Raverio, separandosi dalle aggregate Cal\u00f2 e Triuggio, entra a far parte del comune di Besana in Brianza ma, nel 1816, ridiventa comune nella provincia di Milano, per poi ritornare sotto Besana nel 1869, quando aveva 643 abitanti.\nNel corso degli anni la frazione besanese ha visto un incremento demografico e urbano sostanziale per via di molteplici trasferimenti di interi nuclei familiari provenienti dalla non lontana Milano e provincia; fenomeno tuttavia riscontrabile nell'intera zona comunale e limitrofe."}
{"id": "3328458", "revid": "767487", "url": "https://it.wikipedia.org/wiki?curid=3328458", "title": "Naim Sibara", "text": "Biografia.\nFa parte del gruppo \"Gin Tonic\", e fa parte della \"Multitalent Agency\", insieme a sua moglie Emilia Attias, sposata il 3 dicembre 2009."}
{"id": "3328459", "revid": "599013", "url": "https://it.wikipedia.org/wiki?curid=3328459", "title": "Bettine Jahn", "text": "In carriera \u00e8 stata campionessa mondiale dei 100 metri ostacoli ad ."}
{"id": "3328461", "revid": "76963", "url": "https://it.wikipedia.org/wiki?curid=3328461", "title": "Hiromasa Yonebayashi", "text": "Dopo diversi anni di collaborazioni in veste di animatore per la lavorazione di alcuni film di Miyazaki, ha esordito alla regia nel 2010 con \"Arrietty - Il mondo segreto sotto il pavimento\", tratto dalla serie di romanzi degli Sgraffignoli di Mary Norton, diventando cos\u00ec il pi\u00f9 giovane regista dello studio.\nLe collaborazioni nello Studio Ghibli.\nYonebayashi collabora all'animazione di 8 lungometraggi dello Studio Ghibli, nell'arco di oltre 10 anni.\nLe sue collaborazioni non riguardano solo Miyazaki, ma anche altri registi come il cofondatore dello Studio Ghibli, Isao Takahata; il figlio di Hayao Miyazaki, Goro e il regista Hiroyuki Okiura.\nNel 2015 lascia lo Studio Ghibli per co-fondare lo Studio Ponoc nel quale confluiranno numerosi artisti provenienti dallo Studio Ghibli.\nEsordio alla regia.\nDopo questo lungo periodo come animatore, lo stesso Hayao Miyazaki scrive una sceneggiatura per un lungometraggio, tratta dal romanzo di Mary Norton \"The Borrowers (I Rubacchiotti)\" e ne offre la regia a Yonebayashi, donandogli allo stesso tempo la possibilit\u00e0 di dirigere il suo primo film. Yonebayashi accetta l'offerta e sotto la supervisione di Miyazaki realizza il film che segna il suo debutto come regista.\nIl film \u00e8 uscito il 17 giugno 2010 in patria, incassando molto bene.\nIl 4 novembre dello stesso anno, \u00e8 stato presentato in anteprima nazionale al Festival Internazionale del Film di Roma, alla presenza del regista e del produttore del film, Toshio Suzuki.\nIl film \u00e8 uscito il 14 ottobre 2011 nelle sale italiane"}
{"id": "3328462", "revid": "298229", "url": "https://it.wikipedia.org/wiki?curid=3328462", "title": "Bettine G\u00e4rtz", "text": ""}
{"id": "3328476", "revid": "39224", "url": "https://it.wikipedia.org/wiki?curid=3328476", "title": "Madalina Ghenea", "text": ""}
{"id": "3328478", "revid": "767487", "url": "https://it.wikipedia.org/wiki?curid=3328478", "title": "Pepillo", "text": "Carriera.\nGioc\u00f2 per Siviglia, Real Madrid, River Plate, Maiorca e Malaga."}
{"id": "3328480", "revid": "1718925", "url": "https://it.wikipedia.org/wiki?curid=3328480", "title": "Villanova (Bernareggio)", "text": "Villanova (in passato nota come \"Villanova Vimercate\", \"Villanoeva\" in dialetto brianzolo) \u00e8 l'unica frazione del comune italiano di Bernareggio posta a sudovest del centro abitato, verso Carnate. Costitu\u00ec un comune autonomo fino al 1869. Vi si trova la Villa De Azzi Lanfranconi risalente al XVIII secolo.\nStoria.\nAlla proclamazione del Regno d'Italia nel 1805, Villanova risultava avere 277 residenti. Nel 1809 un regio decreto di Napoleone determin\u00f2 la soppressione dell'autonomia municipale per annessione a Bernareggio, ma il Comune di Villa Nuova fu poi ripristinato con il ritorno degli austriaci nel 1816. L'abitato crebbe poi discretamente, tanto che nel 1853 risult\u00f2 essere popolato da 357 anime, salite a 401 nel 1861. Il nuovo nome di \"Villanova Vimercate\" gli fu dato nel 1862. Fu un decreto di Vittorio Emanuele II del 1869 a decidere la soppressione del municipio, annettendolo a quello di Bernareggio riproponendo l'antico modello napoleonico."}
{"id": "3328491", "revid": "38198561", "url": "https://it.wikipedia.org/wiki?curid=3328491", "title": "Villanova Vimercate", "text": ""}
{"id": "3328493", "revid": "332094", "url": "https://it.wikipedia.org/wiki?curid=3328493", "title": "Vickers VC-10", "text": ""}
{"id": "3328498", "revid": "400694", "url": "https://it.wikipedia.org/wiki?curid=3328498", "title": "New York (periodico)", "text": "New York \u00e8 una rivista settimanale relativa alla vita, cultura, politica e stile di New York.\nPanoramica.\nFondato da Milton Glaser e Clay Felker nel 1968 come concorrente del \"The New Yorker\", la rivista \u00e8 stata fin dall'inizio meno politica e pi\u00f9 frivola rispetto al concorrente. Inizialmente la rivista era stata istituita come supplemento domenicale dell'\"Herald Tribune\". La rivista ha pubblicato articoli di importanti scrittori come Tom Wolfe, Jimmy Breslin, Nora Ephron, Kurt Andersen e John Heilemann. Dal 1976 la rivista \u00e8 diventata di propriet\u00e0 di Rupert Murdoch che nel 1990 ha venduto il giornale ad Henry Kravis. Nel 2003, il giornale \u00e8 stato nuovamente venduto al magnate della finanza Bruce Wasserstein.\nAl 2009 la tiratura della rivista \u00e8 di 408,622 copie, di cui il 95.8% proviene dagli abbonamenti. Il suo sito web, che riceve circa sette milioni di visite mensili, \u00e8 stato riconosciuto come uno tra i pi\u00f9 innovativi e di successo del settore.\nGiochi e concorsi.\nLa rivista \"New York\" una volta era nota per i suoi concorsi e per i cruciverba. Per il primo anno di vita della rivista, il creatore di cruciverba Stephen Sondheim ha contribuito con un cruciverba criptico estremamente complesso a ogni terzo numero. Nello stile dei \"cruciverba britannici\" (come vengono talvolta chiamati), i cruciverba criptici contengono indizi che includono una definizione diretta e una definizione di gioco di parole. Richard Maltby, Jr. gli \u00e8 succeduto. Dal 1980, la rivista pubblica anche un cruciverba in stile americano. Per i primi 30 anni il gioco \u00e8 stato sempre di Maura Jacobson, ma a partire dall'estate del 2010, la firma di Cathy Allis Millhauser ha iniziato ad apparire a settimane alterne e la rivista l'ha annunciata come co-costruttrice permanente nel settembre 2010. Jacobson si \u00e8 ritirato nell'aprile 2011, avendo creato 1.400 giochi per la rivista, inclusi 30 anni in cui ha creato un gioco ogni singola settimana senza perdere un numero. I cruciverba criptici alla fine furono abbandonati.\nNelle restanti due settimane su tre, l'amica di Sondheim Mary Ann Madden ha curato un concorso letterario spiritoso estremamente popolare che richiedeva ai lettori di inviare poesie umoristiche o altri testi con giochi di parole su un tema che cambiava con ogni puntata; un esempio di partecipazione, in una competizione che richiedeva epitaffi umoristici, ha fornito questa per Geronimo: \"Requiescat in Apache\". In tutto, Madden ha curato 973 edizioni del concorso, ritirandosi nel 2000. Centinaia, a volte migliaia, di testi sono stati ricevuti ogni settimana, e i vincitori includevano David Mamet, Herb Sargent e Dan Greenburg. David Halberstam una volta ha affermato di aver presentato le voci 137 volte senza vincere. Sondheim, Woody Allen e Nora Ephron erano fan.\nLa fine della competizione, quando Madden si ritir\u00f2, fu molto lamentata tra i suoi fan.\nInternet e siti collegati.\nNel 2006, il sito web di \"New York\", nymag.com, ha subito un rilancio durato un anno, trasformando il sito da una versione online della rivista a una sito con notizie aggiornate tempestivamente. Nel 2008, la societ\u00e0 madre New York Media ha acquistato MenuPages (servizio per menu online per ristoranti), che serve otto mercati negli Stati Uniti, come complemento ai propri elenchi online di ristoranti e per ottenere un punto d'appoggio in altre sette citt\u00e0. Nel 2011, MenuPages \u00e8 stata venduta a Seamless. A luglio 2010, le entrate dal digitale rappresentavano un terzo delle entrate pubblicitarie dell'azienda.\nIl sito web include diversi siti di : \"Daily Intelligencer\" (notizie aggiornate), \"The Cut\" (argomenti femminili), \"Grub Street\" (cibo e ristoranti) e \"Vulture\" (cultura pop). David Carr ha osservato in una colonna dell'agosto 2010: \"In un certo senso, la rivista \"New York\" sta rapidamente diventando un'impresa digitale con una rivista allegata.\""}
{"id": "3328501", "revid": "149485", "url": "https://it.wikipedia.org/wiki?curid=3328501", "title": "New York Magazine", "text": ""}
{"id": "3328502", "revid": "767487", "url": "https://it.wikipedia.org/wiki?curid=3328502", "title": "Anders \u00d8stli", "text": "Biografia.\nHa un fratello di nome Kristian, anch'egli calciatore.\nCaratteristiche tecniche.\nInizialmente, veniva utilizzato come attaccante, ma nel tempo la sua posizione \u00e8 stata arretrata fino alla difesa, prima come centrale e poi come terzino destro.\nCarriera.\nClub.\n\u00d8stli ha giocato con la maglia del Lisleby, prima di passare al Fredrikstad. Ha debuttato in squadra a partire dal campionato 2000. Nel corso della stagione seguente, \u00e8 stato escluso dalla formazione che avrebbe dovuto affrontare lo Stab\u00e6k nel mese di agosto, per aver violato la regola che non permetteva l'assunzione di alcol per le 48 ore precedenti alla sfida. Il 3 ottobre 2001 ha rinnovato il contratto che lo legava al club per altre due stagioni. Il Fredrikstad ha centrato la promozione nel campionato 2002, raggiungendo cos\u00ec la 1. divisjon. \u00d8stli vi ha esordito il 25 maggio 2003, subentrando a Bj\u00f8rnar Johannessen nella vittoria per 4-0 sul B\u00e6rum. In estate, ha lasciato il Fredrikstad per andare a studiare negli Stati Uniti.\nA febbraio 2004, ha firmato un contratto annuale con il Moss. Ha debuttato per il nuovo club il 2 maggio 2004, sostituendo Gard Kristiansen nel successo per 0-4 in casa dello Skeid. In due stagioni ha collezionato 44 presenze nella 1. divisjon. Nel 2006 \u00e8 stato ingaggiato dai danesi del Varde, per la volont\u00e0 di continuare i propri studi in questo paese. Vi \u00e8 rimasto in forza per un anno e mezzo, prima di accordarsi con lo Skjold.\n\u00d8stli ha giocato dunque nelle divisioni inferiori del calcio danese e per questo \u00e8 stato sorprendente che il S\u00f8nderjyskE, neopromosso nella Superligaen, ne avesse annunciato l'ingaggio nell'estate 2008. Ha esordito nella massima divisione locale in data il 19 ottobre 2008: \u00e8 stato infatti titolare nel pareggio per 2-2 contro il Br\u00f8ndby. Il 13 settembre 2009 \u00e8 andato in rete per la prima volta per il nuovo club: la sua rete ha permesso infatti al S\u00f8nderjyskE di pareggiare per 1-1 in casa del Silkeborg. Al termine del campionato 2011-2012, si \u00e8 ritrovato svincolato.\nIl 2 luglio 2012, il Lillestr\u00f8m ne ha ufficializzato l'ingaggio, a partire dal 1\u00ba agosto successivo: il calciatore si \u00e8 legato al nuovo club con un contratto della durata di due anni e mezzo. Ha disputato il primo incontro in squadra il 5 agosto, in occasione della vittoria per 0-1 sul campo del Sandnes Ulf.\nIl 24 giugno 2014 il giocatore si \u00e8 trasferito al Vestsj\u00e6lland. Ha debuttato il 18 luglio successivo, schierato titolare nella sconfitta per 3-2 in casa del Nordsj\u00e6lland. Il Vestsj\u00e6lland ha chiuso la stagione al penultimo posto in graduatoria, retrocedendo cos\u00ec in 1. Division. \u00d8stli \u00e8 rimasto inizialmente in squadra, totalizzando complessivamente 36 presenze e una rete con questa casacca, in poco pi\u00f9 di un anno.\nIl 31 agosto 2015, \u00e8 passato all'Horsens con la formula del prestito. Ha esordito in squadra il 20 settembre, sostituendo Joseph Mensah nella vittoria per 1-0 sul Vestsj\u00e6lland. Il 25 ottobre ha segnato la prima rete in campionato, nella vittoria per 0-1 all'HB K\u00f8ge.\nIl 12 gennaio 2016, il Sarpsborg 08 ha reso noto d'aver tesserato \u00d8stli, che aveva precedentemente sostenuto un periodo di prova col club. Ha esordito in squadra il 13 marzo successivo, schierato titolare nella sconfitta interna per 0-1 contro l'Haugesund. Il 19 ottobre ha rinnovato l'accordo che lo legava al club fino al 31 dicembre 2017. Ha totalizzato 17 presenze nel corso di quella stagione, tra campionato e coppa.\nIl 23 novembre 2017 ha ulteriormente prolungato l'accordo con il Sarpsborg 08, fino al 31 dicembre 2018. Il 7 luglio 2018 ha per\u00f2 rescisso il contratto che lo legava al club.\nIl 7 agosto 2018 ha fatto ritorno al Moss.\nStatistiche.\nPresenze e reti nei club.\n\"Statistiche aggiornate all'8 agosto 2018.\""}
{"id": "3328507", "revid": "117754689", "url": "https://it.wikipedia.org/wiki?curid=3328507", "title": "Dea Kids", "text": ""}
{"id": "3328508", "revid": "15756", "url": "https://it.wikipedia.org/wiki?curid=3328508", "title": "La narcotici", "text": "La narcotici \u00e8 una serie televisiva italiana prodotta da Goodtime srl e Beta production, scritta e diretta da Michele Soavi, in onda dal 16 gennaio 2011 al 19 marzo 2015 su Rai 1.\nTrama.\nLa serie racconta le indagini della squadra Narcotici, alle prese con lo spaccio delle sostanze stupefacenti, soprattutto tra i giovani.\nPrima stagione - \"Caccia al Re\".\nIl vice questore Daniele Piazza (Gedeon Burkhard), viene incaricato di guidare la sezione narcotici, dopo aver trascorso molti anni nella sezione antirapina. Daniele vive solo con la figlia Sara (Laura Glavan), di 17 anni, con la quale ha un bellissimo rapporto. Nella squadra sono presenti poliziotti con molti anni di esperienza alle spalle come il commissario Daria Lucente (Raffaella Rea), il vice commissario Salvo Sciarpa, detto \"Conte\" (Sergio Friscia), Eva Crete, detta \"Mila\" (Alina Nedelea) e Anselmo Rocca, detto \"Snoopy\" (Denis Fasolo) i quali hanno il compito di combattere contro i narcotrafficanti con a capo Ivano Consanti (Stefano Dionisi), denominato \"Ottavo Re di Roma\". Inizia la sfida per catturare il Re. Durante le indagini, si intrecciano le storie di ragazzi che vengono a contatto con le sostanze stupefacenti: tra di questi c'\u00e8 Giacomo (Francesco Mistichelli), esperto di computer, la sua fidanzata Ludovica (Francesca Ferrazza) e il suo migliore amico Marco (Andrea Miglio Risi), fidanzato di Sara. Giacomo inizia a venire in contatto con la droga che traffica la banda di Consanti, e insieme a Ludovica cominciano presto a farne uso.\nIntanto Daniele e la sua squadra cominciano ad indagare sulle morti di giovani ragazzi che avvengono a causa della droga, e su altri che invece la spacciano. Daniele pensa di infiltrarsi nella banda di Ivano Consanti, facendosi amico di Livio Vitale (Ricky Memphis), uno dei maggiori membri della banda. Si scopre presto che Consanti traffica insieme al suo migliore amico Federico Buratti (Michele D'Anca), e inoltre Daniele viene a sapere che il Re \u00e8 l'uomo che tredici anni prima invest\u00ec sua moglie, uccidendola e lasciando il vice questore da solo con una figlia di quattro anni, Sara. Proseguendo le indagini, la narcotici viene ostacolata dalle continue morti di giovani ragazzi a causa della droga e dalle pressioni che il questore e i vertici incitano alla squadra. Divenendo amico di Livio, Daniele conosce un altro pezzo grosso della banda, Franchino (Bruno Conti), uno dei principali spacciatori di Roma. Giacomo comincia a spingersi sempre pi\u00f9 in la, e addirittura inizia a sfidare l'organizzazione che fa capo l\"'Ottavo Re di Roma\" contattandoli attraverso internet, con l'appellativo di \"Tsunami\"; nonostante le pressioni di Marco che cerca in tutti i modi di persuadere l'amico che quella \u00e8 gente pericolosa, Giacomo procede per la sua strada.\nLivio nel frattempo viene ucciso da Manolo, e Daniele si sente in colpa perch\u00e9 l'amico sia stato ucciso perch\u00e9 cercava di proteggerlo dagli altri membri della banda che non lo vedevano di buon'occhio; nel frattempo fra Daniele e Daria scoppia l'amore. Giacomo, intanto, vedendosi respinto dalla banda di Consanti, che pesta lui e la fidanzata intimando loro di mollare il giro dello spaccio, decide di vendicarsi e cos\u00ec una sera piazza una bomba fatta in casa nel locale di Franchino provocando una vertiginosa esplosione, che uccide il trafficante e ferisce molti dei presenti. Consanti vede il disastro pochi minuti dopo l'accaduto insieme al suo braccio destro Manolo Billotta (Libero De Rienzo).Quest'ultimo vorrebbe immediatamente far giustizia (visto che un loro socio all'interno del locale ha riconosciuto Giacomo quale autore dell'esplosione), ma Consanti preferisce prima risolvere la grana Buratti. Questi, infatti, viene arrestato, e Manolo e Consanti devono fare pressione su un medico e sul Direttore del carcere minacciandoli di morte in caso non fossero riusciti a trovare uno stratagemma per concedere i domiciliari a Buratti per motivi di salute, cosa che puntualmente avviene.\nAlla festa per i 40 anni di Federico, organizzata da Consanti e da tutti gli altri membri della banda, l'uomo decide di farla finita e si uccide. Consanti e Manolo decidono allora di vendicare Franchino. Rapiscono Giacomo mentre questi sta amoreggiando con Ludovica sul motorino. Dopo un duro pestaggio, gli sparano in testa in un campo di rugby. La squadra, mettendo insieme tutti i pezzi grazie alla testimonianza di Ludovica che riconosce sul berretto che Consanti indossava il giorno dell'omicidio di Giacomo il logo di un'associazione sportiva capeggiata da Consanti stesso, riesce ad ottenere le prove per incastrare il boss e cos\u00ec si reca a casa sua, dove Daniele lo arresta dopo un conflitto a fuoco. Marco, dopo lo shock subito dalla morte dell'amico, e dopo essere stato lasciato da Sara per avere omesso di raccontarle in quali guai si stesse cacciando Giacomo, decide di entrare in polizia, mentre Daniele e Daria hanno una figlia.\nSeconda stagione - \"Sfida al cielo\".\nSono passati circa 4 anni dagli eventi della prima serie. La narcotici sta scortando un prigioniero alla centrale che potrebbe fornire preziose informazioni su un nuovo tipo di droga entrata in circolazione soprattutto tra i giovani, il \"Blu Ice\", e rivelare chi la vende. Mentre stanno scortando il prigioniero, alcuni membri della banda che spaccia \"Blu Ice\" posizionano una macchina carica di tritolo, e la fanno esplodere con un telecomando a distanza per uccidere il prigioniero. L'esplosione provoca ferite lievi alla squadra della narcotici mentre Daniele viene portato d'urgenza al pronto soccorso, ma per lui non c'\u00e8 niente da fare e muore. Daria, che nel frattempo si era sposata con Daniele, e Sara sono distrutte dal dolore.\nIl questore nomina quindi Daria a capo della squadra. Si scopre che la bomba \u00e8 stata attivata da un cellulare a distanza, che per\u00f2 non si riesce ad individuare. Dopo circa sei mesi, si scopre che il cellulare appartiene ad un importante uomo d'affari, legato alla nuova banda che spaccia droga. Intanto in carcere, Ivano Consanti continua a gestire il traffico di droga della citt\u00e0, e rifiuta pi\u00f9 volte la proposta di un'alleanza fattagli dalla nuova banda, intimando anche attraverso Manolo Billotta quest'ultima ad andarsene da Roma. Intanto Sara, che si \u00e8 rifidanzata con Marco, che intanto ha iniziato a lavorare nella sezione antiriciclaggio che sta indagando anche lui sulla nuova banda, conosce Alessandro (Fabrizio Traversa), figlio di un altro uomo d'affari, Augusto (Massimo Poggio) e lascia Marco. La narcotici riesce a trovare l'uomo che spaccia droga per conto della nuova banda, e questi gli rivela che il capo \u00e8 un uomo che si fa chiamare il \"Comandante\" (Thomas Trabacchi), ma su intimazione di quest'ultimo, l'uomo si uccide e la squadra deve ricominciare. Marco per indagare, \u00e8 diventato amico di Zeno (Alessandro Sperduti), figlio di Massimo Conioli, detto il \"Pugile\" (Giorgio Caputo), un gestore di una palestra di pugilato e che sembra legato alla \"Banda del Comandante\".\nQuest'ultimo pensa di mettere Consanti e Manolo uno contro l'altro, in modo da stringere l'alleanza con il secondo che Consanti gli ha rifiutato. Cos\u00ec, attraverso Massimo, fa uccidere il fratello di Manolo da un ragazzo ex galeotto che in carcere \u00e8 uno di fiducia di Consanti, in modo da far credere a Manolo che il mandante dell'omicidio del fratello sia proprio il suo boss. Intanto il \"Blu Ice\" uccide una ragazzina di 15 anni, mentre Conioli \u00e8 costretto a uccidere Fausto Marchi, un ragazzo che spacciava per raccogliere soldi per la sua ragazza ma che viene sgamato dalla polizia, nonostante i tentativi di Zeno di fermarlo. Quest'ultimo accetta di aiutare il padre con il traffico, bench\u00e9 sia rimasto sempre fuori dagli affari del padre, e Marco finge di volerlo aiutare. Intanto Daria, venuta a sapere della vera identit\u00e0 di Marco, accetta a malincuore di farlo collaborare con lei, dopo aver scoperto una donna, soprannominata \"Evil\", che spaccia e ha venduto il \"Blu Ice\" a una ragazzina che poi \u00e8 morta. Zeno, insieme a Marco, va al posto del padre a ritirare un carico di droga all'aeroporto, ma viene fermato da due uomini della sicurezza, per poi riuscire a scappare.\nProduzione.\nPrima stagione.\nLa prima serie \u00e8 stata prodotta da Goodtime srl e il suo autore \u00e8 Michele Soavi, che cura anche la regia. Le riprese sono durate dal 21 febbraio al 16 agosto 2010. I protagonisti sono l'attore tedesco Gedeon Burkhard, nel ruolo del vicequestore Daniele Piazza, e Stefano Dionisi, nel ruolo del boss Ivano Consanti. Il resto del cast \u00e8 composto da Raffaella Rea, Sergio Friscia, Alina Nedelea, Denis Fasolo, Valentino Campitelli, Libero De Rienzo, Michele D'Anca e Ricky Memphis. Inizialmente questa fiction doveva andare in onda su Rai 2, per\u00f2 per volere del direttore di Rai Fiction, Fabrizio Del Noce, la serie \u00e8 andata in onda sulla prima rete.\nLa serie \u00e8 andata in onda dal 16 gennaio 2011 all'8 febbraio 2011. Nonostante il target della fiction non sia adatta all'ammiraglia, ha riscosso un buon successo, con una media di 5.200.000 spettatori ed uno share del 20%.\nSeconda stagione.\nLa seconda stagione della serie, dal titolo \"Sfida al cielo - La narcotici 2\", manterr\u00e0 gli stessi autori della prima stagione, e alla produzione la tedesca Beta production si affiancher\u00e0 all'italiana Goodtime, tramutando la serie in una co-produzione italo-tedesca.\nLe riprese sono cominciate a giugno 2013, tardi rispetto alle prime indiscrezioni, le quali dicevano che entro la fine del 2012 le riprese sarebbero cominciate. Al cast si aggiunge Thomas Trabacchi nei panni del \"Comandante\", il nuovo antagonista della serie. Il resto del cast \u00e8 stato tutto riconfermato. Nel cast della seconda stagione anche Massimo Poggio, Martina Pinto, Margherita Vicario, Lorenza Guerrieri, Giovanna Rei, Alessandro Sperduti, Caterina Shulha, Giorgio Caputo, Eleonora Sergio, Jacopo Troiani e Manuele Labate questi ultimi due nella parte di Paolo e Roberto, due fratelli alle prese con traffico di sostanze stupefacenti. La seconda stagione va in onda a partire dal 23 febbraio 2015"}
{"id": "3328511", "revid": "729019", "url": "https://it.wikipedia.org/wiki?curid=3328511", "title": "Battaglia di Sasireti", "text": "La battaglia di Sasireti (\u10e1\u10d0\u10e1\u10d8\u10e0\u10d4\u10d7\u10d8\u10e1 \u10d1\u10e0\u10eb\u10dd\u10da\u10d0) fu combattuta nel 1042 presso il villaggio di Sasireti, nell'odierna regione del Shida Kartli, non lontano dalla citt\u00e0 di Kaspi, durante la guerra civile del regno di Georgia. Si tratt\u00f2 di una sconfitta inflitta all'esercito di re Bagrat IV dal lord ribelle Liparit IV.\nUna faida tra Bagrat IV ed il suo ex generale Liparit Baghvashi, potente duca di Kldekari, scoppi\u00f2 durante la campagna condotta contro la citt\u00e0 georgiana di Tbilisi (1037\u20131040), comandata da emiri arabi. Il re, avvisato dai nemici di Liparit, strinse un'alleanza con l'emiro Ali ibn-Jafar, nemico giurato del duca, nel 1040. Per rappresaglia Liparit si ribell\u00f2 e cerc\u00f2 di mettere Demetre, fratellastro di Bagrat, sul trono di Georgia. Non ebbe successo, e pose fine alle ostilit\u00e0 con Bagrat, ricevendo il titolo di Granduca di Kartli, ma concedendo il figlio Ioane al re quale ostaggio. Ben presto Liparit si ribell\u00f2 di nuovo, chiedendo aiuto all'impero bizantino. Supportato dai bizantini e da un esercito della Cachezia (un regno della Georgia orientale), liber\u00f2 il proprio figlio ed invit\u00f2 di nuovo il principe Demetre a sedere sul trono. Quest'ultimo mor\u00ec nella prima fase della guerra, ma Liparit prosegu\u00ec a combattere gli uomini del re.\nL'esercito reale comandato da re Bagrat si un\u00ec ad un distaccamento di Variaghi di 700 uomini, probabilmente una divisione della spedizione del vichingo svedese Ingvar il Viaggiatore. Secondo un antico racconto georgiano, erano sbarcati a Bashi, un luogo alla foce del fiume Rioni, in Georgia occidentale.\nI due eserciti combatterono uno scontro decisivo vicino al villaggio di Sasireti, in Georgia, nella primavera del 1042. Nel duro combattimento l'esercito reale fu sconfitto e costretto a fuggire ad ovest. Liparit assedi\u00f2 la fortezza di Artanuji, diventando quindi il governatore virtuale delle province meridionale ed orientale della Georgia. Sconfitto in battaglia, fu solo nel 1059 che Bagrat IV riusc\u00ec a ripristinare la propria autorit\u00e0 nel regno, esiliando il rinnegato duca Liparit a Costantinopoli."}
{"id": "3328516", "revid": "767487", "url": "https://it.wikipedia.org/wiki?curid=3328516", "title": "Ole Madsen", "text": "Carriera.\nGioc\u00f2 in patria per il BK Stefan e per l'Hellerup ed in Olanda per lo Sparta Rotterdam, con cui vinse una Coppa dei Paesi Bassi nel 1966. Fu calciatore danese dell'anno nel 1964, anno in cui raggiunse anche il quarto posto agli Europei con la sua Nazionale."}
{"id": "3328525", "revid": "108252027", "url": "https://it.wikipedia.org/wiki?curid=3328525", "title": "Albusciago", "text": "Albusciago (\"Albusciagh\" in dialetto varesotto, : ) \u00e8 una frazione del comune italiano di Sumirago. Costitu\u00ec un comune autonomo fino al 1869.\nStoria.\nFu un antico comune del Milanese.\nRegistrato agli atti del 1751 come un borgo di circa 150 abitanti, nel 1786 Albusciago entr\u00f2 per un quinquennio a far parte dell'effimera Provincia di Varese, per poi cambiare continuamente i riferimenti amministrativi nel 1791, nel 1798 e nel 1799. Alla proclamazione del Regno d'Italia nel 1805 risultava avere 280 abitanti. Nel 1809 fu soppresso con regio decreto di Napoleone ed annesso a Caidate, a sua volta aggregato ad Albizzate nel 1811. Il Comune di Albusciago fu quindi ripristinato con il ritorno degli austriaci, e l'abitato risult\u00f2 essere popolato da 317 anime nel 1853, scese a 306 nel 1861. La soppressione dell'autonomia comunale giunse infine nel 1869 su decreto di Vittorio Emanuele II, che decise stavolta l'unione con Sumirago."}
{"id": "3328529", "revid": "126257", "url": "https://it.wikipedia.org/wiki?curid=3328529", "title": "Mezzo pubblico", "text": ""}
{"id": "3328532", "revid": "126257", "url": "https://it.wikipedia.org/wiki?curid=3328532", "title": "Mezzi pubblici", "text": ""}
{"id": "3328536", "revid": "380453", "url": "https://it.wikipedia.org/wiki?curid=3328536", "title": "Scooter McFadgon", "text": "Soprannominato \"Scooter\", guardia tiratrice di 196\u00a0cm, ha giocato nella Lega Baltica, nella Serie A italiana, nella Liga Nacional argentina e nella Ligue National francese.\nCaratteristiche tecniche.\nLa sua statura gli permetteva di giocare indifferentemente da guardia o ala piccola, era un buon tiratore.\nCarriera.\nHa frequentato la Releigh-Egypt high school di Memphis, dove ha totalizzato una media di 21,4 punti e 7,7 rimbalzi. La sua carriera universitaria \u00e8 durata cinque anni, due alla University of Memphis e tre alla University of Tennessee; la sua stagione migliore \u00e8 stata la 2003-04 quando, dopo un anno di inattivit\u00e0, ha totalizzato una media di 17,6 punti in 29 partite. A fine dicembre 2005 firma per gli Harlem Globetrotters. Al suo primo anno con Tennessee ha stabilito il record della miglior percentuale nei tiri liberi con almeno 100 tentativi: 91,2, condiviso con Kyle Macy e Travis Ford.\nNel 2006-'07, ha giocato la \"summer league\" di Las Vegas con i Washington Wizards e tre gare di \"preseason\" con i New Orleans Hornets.\nDal 1\u00ba al 26 ottobre \u00e8 tesserato dai New Orleans Hornets. Tra novembre e dicembre 2006 gioca tre partite nella Lega BBL con il BC Kalev/Cramo.\nDopo un periodo all'Air Avellino, gioca 22 gare con i Bakersfield Jam.\nNell'aprile 2007 si \u00e8 trasferito nella massima serie italiana, vestendo la maglia dell'Orlandina Basket. Ha esordito in Serie A il 25 aprile 2007 segnando 17 punti in Capo d'Orlando-Montegranaro 75-84.\nSuccessivamente gioca a Portorico (con i Grises de Humacao), ancora alla \"summer league\" di Las Vegas (con i Memphis Grizzlies), in NBA Development League (ancora con Bakersfield, da novembre 2007), in Venezuela (con i Gaiteros del Zulia, solo ad aprile 2008) e in Ucraina (con il Basket Poltava fino a dicembre). \u00c8 stato in prova, senza firmare, al Pizza Express Primetel Apollon (a Cipro). Ha poi vestito le maglie di Deportes Castro (Cile) e Barako Bull Energy Boosters (Filippine).\nDopo aver giocato per il Quilmes Mar del Plata in Argentina e la \"preseason\" della NBA Development League 2010-'11 con gli Austin Toros, si \u00e8 trasferito al JA Vichy fino a gennaio 2011.\nStatistiche.\n\"Statistiche aggiornate al 30 giugno 2010\""}
{"id": "3328539", "revid": "547034", "url": "https://it.wikipedia.org/wiki?curid=3328539", "title": "Caidate", "text": "Caidate (\"Caidaa\" in dialetto varesotto) \u00e8 una frazione del comune italiano di Sumirago posta a nord del centro abitato. Costitu\u00ec un comune autonomo fino al 1869.\nStoria.\nFu un antico comune del Milanese.\nRegistrato agli atti del 1751 come un borgo di circa 450 abitanti, nel 1786 Caidate entr\u00f2 per un quinquennio a far parte dell'effimera Provincia di Varese, per poi cambiare continuamente i riferimenti amministrativi nel 1791, nel 1798 e nel 1799. Alla proclamazione del Regno d'Italia nel 1805 risultava avere 494 abitanti. Nel 1809 un regio decreto di Napoleone permise d'un colpo l'annessione di Albusciago, Montonate e Sumirago, ma Caidate fu poi a sua volta annesso da Albizzate nel 1811. Il Comune di Caidate fu quindi ripristinato con il ritorno degli austriaci, e l'abitato risult\u00f2 essere popolato da 620 anime nel 1853, scese a 586 nel 1861. La soppressione dell'autonomia comunale giunse infine nel 1869 su decreto di Vittorio Emanuele II, che decise stavolta l'unione con Sumirago.\nMonumenti e luoghi d'interesse.\nCastello di Caidate: decentrato rispetto al resto del paese, aveva un'importanza strategica in quanto domina l'intera valle dell'Arno ed era possibile controllare i centri di Castronno e Albizzate. I Visconti ebbero il castello dal 1380 all'incirca sino al Seicento. La struttura architettonica su cui intervennero i conti Bigli, in una prima fase, ed i conti Confalonieri in un secondo tempo, \u00e8 dunque grossomodo del XV secolo. I Confalonieri possedettero il castello dalla met\u00e0 del secolo XVIII sino alla estinzione del casato, passando in eredit\u00e0 ai Barbiano di Belgioioso; il maniero \u00e8 da loro tuttora fruito come residenza privata."}
{"id": "3328541", "revid": "123055249", "url": "https://it.wikipedia.org/wiki?curid=3328541", "title": "Teen Vogue", "text": "Teen Vogue \u00e8 una rivista statunitense mensile di moda e di attualit\u00e0 simile per contenuti a \"Vogue\" ma destinata a un pubblico pi\u00f9 giovane. Una volta all'anno viene organizzata una festa per la pubblicazione in autunno dell'edizione speciale, \"Teen Vogue Young Hollywood\" a Los Angeles."}
{"id": "3328547", "revid": "1776051", "url": "https://it.wikipedia.org/wiki?curid=3328547", "title": "Bloodhounds", "text": "Bloodhounds \u00e8 un album discografico del gruppo musicale finlandese Ironcross, pubblicato nel 1982 dalla Master/Turun.\nIl disco.\nEsordio discografico degli Ironcross, \"Bloodhounds\" fu registrato in un periodo di cambiamenti nella formazione del gruppo: subito dopo la pubblicazione del singolo di lancio \"Let's Get Down to Business/Harder than Stone\" il chitarrista Jari Lundqvist abbandon\u00f2, mentre Esko M\u00e4nty-Sorvari sostitu\u00ec Leinonen nel ruolo di batterista. L'album, caratterizzato da sonorit\u00e0 molto vicine alla NWOBHM, fu rimasterizzato e pubblicato in formato CD nel 2008, dall'etichetta Karthago Records: in quell'occasione furono aggiunte sette tracce bonus provenienti da demo registrate tra il 1988 e il 1989.\nTracce.\nLATO A\nLATO B"}
{"id": "3328555", "revid": "767487", "url": "https://it.wikipedia.org/wiki?curid=3328555", "title": "L'aria del continente (film)", "text": "L'aria del continente \u00e8 un film del 1935 diretto da Gennaro Righelli, tratto dall'omonima commedia di Nino Martoglio (1915).\nTrama.\nUn possidente siciliano si reca a Roma per sottoporsi a un'operazione. Durante la convalescenza, si d\u00e0 alla pazza gioia e si imbatte in una ballerina di tabarin. Decide di portarla con s\u00e9 in Sicilia, suscitando, per\u00f2, enorme scandalo nel piccolo paese. Ulteriore scalpore generale si verifica quando la porta persino al circolo di ritrovo locale ostentando un'aria di modernit\u00e0, assolutamente non condivisa dalle persone del paese; d'altronde, le evoluzioni sensuali della ballerina, criticatissime dalle signore e dalle signorine locali, sono invece apprezzatissime dagli uomini che, quasi in fila, assediano la casa dell'agricoltore per corteggiare la sua amica.\nDopo molte peripezie tragicomiche interviene il commissario di polizia, informando il dongiovanni che la \"signorina\" ha un passato alquanto burrascoso e che mira solamente ai suoi soldi. Il commissario fornisce anche il luogo di nascita della ballerina: Valguarnera Caropepe di Sicilia detto anche \" Carrapipi \"\nL'agricoltore, senza nemmeno chiedersi se i sentimenti della giovane sono autentici, va su tutte le furie e caccia la ragazza dalla sua vita, reimmergendosi nella \"sana\" vita dei campi."}
{"id": "3328559", "revid": "767487", "url": "https://it.wikipedia.org/wiki?curid=3328559", "title": "Cyril Davies", "text": "Biografia.\nCyril Davies \u00e8 stato un musicista fondamentale per la diffusione del Blues in Inghilterra e nella sua pur breve esistenza contribu\u00ec in maniera determinante alla nascita del fenomeno del British Blues.\n\u00c8 stato un cantante dalla potente voce e chitarrista, uno dei primi a suonare l'armonica a bocca e il banjo.\nNacque a Willowbank, Buckinghamshire, vicino a Londra, da una famiglia di origine gallese. Negli anni cinquanta inizi\u00f2 la sua carriera in un gruppo acustico di skiffle e blues con Alexis Korner, ascoltando Chris Barber's Skiffle Group e Lonnie Donegan, partecipando a volte ai loro concerti. Nel 1962, Davies e Alexis Korner aprirono un club chiamato Ealing Jazz Club a Londra, dove suonavano: Cyril al banjo, voce e armonica a bocca e Alexis alla voce e chitarra. A questa nuova band si unirono i primi di una lunga serie di giovani musicisti che poi sarebbero diventati importanti per la scena musicale inglese: Jack Bruce al basso, Dick Heckstall-Smith ai fiati e Charlie Watts alla batteria.\nFormarono una delle prime band elettrificate, la Blues Incorporated. Il loro primo disco fu registrato durante una loro esibizione al Marquee, un altro nuovo locale londinese che era frequentato dai giovani. Il risultato fu il disco \"Alexis Korner's Blues Incorporated - R&amp;B from the Marquee\". Altri giovani musicisti che suonarono con loro (o come membri della Blues Incorporated o occasionalmente nei club o nei concerti) sono stati Long John Baldry, Rod Stewart, Paul Jones, Ronnie Wood, Keith Richards, Eric Burdon, Mick Jagger, Brian Jones e Ginger Baker, solo per citarne alcuni. Ma le divergenze musicali tra i due leader si fecero a un certo punto insanabili: Alexis era pi\u00f9 aperto a forme diverse di musica, oltre al blues, mentre Cyril era vincolato, da purista, al Chicago Blues. Quest'ultimo decise di andarsene e nell'ottobre 1962 form\u00f2 una sua formazione, la Cyril Davies All-Stars, ribattezzata poi R&amp;B All-Stars. Tra la fine del 1962 e il 1963, con lui e la sua nuova formazione, incisero i chitarristi Jimmy Page e Jeff Beck e il pianista Nicky Hopkins.\nCyril Davies mor\u00ec di una forma acuta di leucemia nel gennaio 1964. Long John Baldry continu\u00f2 la sua opera, gestendo il suo gruppo R&amp;B All-Stars per un po' e poi convertendolo in Hoochie Coochie Men."}
{"id": "3328561", "revid": "98077", "url": "https://it.wikipedia.org/wiki?curid=3328561", "title": "Grattacielo di Piazza della Repubblica", "text": ""}
{"id": "3328563", "revid": "1605525", "url": "https://it.wikipedia.org/wiki?curid=3328563", "title": "La citt\u00e0 di Adamo", "text": "La citt\u00e0 di Adamo \u00e8 un romanzo dello scrittore Giorgio Nisini, pubblicato nel 2011 dalla casa editrice Fazi. Il libro \u00e8 stato selezionato tra i dodici finalisti della LXV edizione del Premio Strega"}
{"id": "3328564", "revid": "767487", "url": "https://it.wikipedia.org/wiki?curid=3328564", "title": "Leonid Burjak", "text": "Carriera.\nDopo gli inizi al \u010cernomorec' gioc\u00f2 per vari anni nella Dinamo Kiev, con la quale vinse 5 campionati sovietici (1974, 1975, 1977, 1980, 1981), una Coppa delle Coppe (1975) e quattro Coppe dell'Unione Sovietica (1974, 1978, 1982, 1985). Vinse in seguito altre due coppe nazionali con Torpedo Mosca (1986) e Metalist (1988).\nIn Nazionale vinse una medaglia di bronzo alle Olimpiadi del 1976 e prese parte al Mondiale del 1982.\nDopo il ritiro inizi\u00f2 una carriera da allenatore che lo port\u00f2 a sedere anche sulla panchina della Nazionale ucraina."}
{"id": "3328565", "revid": "38199725", "url": "https://it.wikipedia.org/wiki?curid=3328565", "title": "Leonid Buryak", "text": ""}
{"id": "3328566", "revid": "135229", "url": "https://it.wikipedia.org/wiki?curid=3328566", "title": "Schuko", "text": "Schuko o SchuKo (pronuncia tedesca ), \u00e8 il nome comune per un sistema di spina e presa per corrente alternata, definita come CEE\u00a07/4 o, non ufficialmente, come tipo F.\nIl termine \u00e8 l'acronimo di Schutz-Kontakt, del termine tedesco \"Schutzkontakt\" (letteralmente \"contatto di protezione\"), indicante semplicemente che il dispositivo \u00e8 provvisto di contatto per la messa a terra di protezione (acronimo PE dall'inglese \"protective earth\"), nella fattispecie sotto forma di molletta su entrambi i lati anzich\u00e9 di spinotto cilindrico o alveolo sulla presa.\nStoria.\nIl sistema Schuko \u00e8 nato in Germania da un brevetto (DE\u00a0370538) depositato nel 1926 da Albert B\u00fcttner, fondatore della \"Bayerische Elektrozubeh\u00f6r GmbH\u201c (oggi ABL Sursum Bayerische Elektrozubeh\u00f6r GmbH und Co. KG). Bayerische Elektro AG ottenne il brevetto DE 489003 nel 1930 per \"einen Stecker mit Erdungseinrichtung gew\u00e4hrt\". Oggi questo sistema \u00e8 usato in oltre 40 Paesi, includendo buona parte dell'Europa continentale.\nFrancia, Belgio, Repubblica Ceca, Slovacchia e Polonia usano un tipo di spina e presa (CEE\u00a07/5) delle stesse dimensioni e spaziature tra gli spinotti principali, ma con una terra protettiva a spinotto nella presa, invece che a molletta, e senza le sporgenze che fanno da guida sui lati. Gran parte delle moderne spine Schuko stampate (nonch\u00e9 spine smontabili di buona qualit\u00e0) sono una versione ibrida della Schuko con un foro aggiunto (CEE\u00a07/7) che accetta il contatto di terra delle prese francesi.\nCEE\u00a07/7 \u00e8 diventato lo standard \"de facto\" nell'UE e in molti altri Paesi che seguono gli standard CENELEC. Le sole nazioni a non adottare lo standard CEE\u00a07/7 nell'UE sono:\nIn Italia, lo standard principale \u00e8 il CEI\u00a023-16/VII, comunque Schuko \u00e8 uno standard approvato ed \u00e8 d'uso comune. Gli utilizzatori sono venduti con spina italiana o Schuko. Alcune prese (in particolar modo quelle pi\u00f9 recenti) accettano entrambi i tipi di spina, la maggior parte tuttavia ne accetta un solo tipo (in particolare quelle di tipo italiano da 10\u00a0A). Le spine Schuko sono usate pi\u00f9 spesso in utilizzatori pi\u00f9 grossi come lavatrici, frigoriferi e sono particolarmente comuni in Alto Adige, che \u00e8 una zona vicina geograficamente e culturalmente all'Austria.\nAnche se Schuko non \u00e8 mai stato standard (o la norma di fatto) in Belgio o Francia, a volte si pu\u00f2 trovare in vecchie installazioni nelle zone orientali del Belgio e in Alsazia. Le nuove installazioni adottano lo standard nazionale.\nIn parte dell'Irlanda prese Schuko erano solitamente installate fino agli anni sessanta. Per motivi di sicurezza e per armonizzarsi con il Regno Unito, con cui l'Irlanda ha accordi per il libero transito, e per evitare di avere prese diverse nell'Irlanda del Nord e nella repubblica di Irlanda, quest'ultima ha standardizzato il BS1363 nello standard irlandese IS411 (presa) e IS401 (spina). Questa standardizzazione in Irlanda \u00e8 avvenuta mentre nel Regno Unito veniva soppiantato il vecchio standard BS546 (usato anche in alcune zone d'Irlanda). L'adozione del BS1363 ha anche eliminato situazioni dove una Schuko con messa a terra poteva venir collegata a prese sprovviste di tale contatto o, se tale contatto era presente, senza fare contatto con esso. Il Regno Unito aveva un problema simile dove una mescolanza di vecchie spine a 2 o 3 contatti cilindrici creava ogni sorta di problemi di messa a terra.\nLe prese Schuko sono state completamente eliminate in Irlanda e non si incontrano in edifici commerciali e solo di rado nelle case private. Comunque alcuni alberghi forniscono prese Schuko accanto a quelle inglesi per la comodit\u00e0 dei visitatori europei. Lo standard comune \u00e8 il BS1363 e ora \u00e8 obbligatorio (come nel Regno Unito) per apparecchi a uso domestico avere la spina di tipo britannico (o da rasoio se richiesta). Questo evita la necessit\u00e0 di avere adattatori per attaccare le spine europee in prese britanniche.\nCaratteristiche.\nUna spina Schuko ha due contatti cilindrici di 4,8\u00a0mm di diametro, lunghi\u00a019\u00a0mm, distanti 19\u00a0mm, per i contatti di fase e di neutro, pi\u00f9 due contatti piatti sui lati superiore e inferiore della spina per la messa a terra di sicurezza. Questo connettore \u00e8 usato per collegare carichi fino a 16\u00a0A in circuiti di corrente alternata a 220\u00a0V e 50\u00a0Hz.\nLe prese Schuko costituiscono un ricettacolo nella quale viene alloggiata la spina. Spine e prese Schuko sono connettori simmetrici per corrente alternata. Essi possono essere fatti combaciare in due modi, dunque fase e neutro possono arrivare su entrambi i contatti dell'utilizzatore. Come la maggioranza delle prese europee, le prese Schuko possono accettare le \"europlug\". Le spine Schuko sono reputate molto sicure quando vengono utilizzate con prese dello stesso tipo, ma possono essere usate anche con prese diverse, risultando per\u00f2 pericolose (per esempio inserendola con forza in una normale presa italiana da 10\u00a0A, impedendo la messa a terra e lasciando scoperti gli spinotti, e spesso danneggiando la presa stessa).\nPolarizzazione.\nAnche se le spine Schuko non sono polarizzate, si raccomanda di cablarle allo stesso modo che la pi\u00f9 universale CEE\u00a07/7 (fase a sinistra e neutro a destra guardando la presa) per coerenza e anche che la CEE\u00a07/7 viene collegata in modo polarizzato in molti casi (quando il collegamento per la terra \u00e8 sopra). Comunque manca uno standard per questo, quindi in molti casi sono collegate a caso, ecco perch\u00e9 se c'\u00e8 bisogno di sapere qual \u00e8 la fase \u00e8 necessario controllare la presa tutte le volte.\nSicurezza.\nQuando inserita nella presa, la spina tedesca copre la cavit\u00e0 evitando che possano essere toccati accidentalmente gli spinotti della presa, quindi stabilisce dapprima il contatto di terra, grazie alle mollette laterali, e subito dopo i contatti di fase e neutro. Una coppia di guide non conduttrici sulla destra e sulla sinistra della presa d\u00e0 maggior stabilit\u00e0 consentendo di attaccare anche spine pesanti, ad esempio contenenti trasformatori o temporizzatori.\nCompatibilit\u00e0 con altri tipi di spina/presa.\nLe prese Schuko possono accogliere spine a due contatti cilindrici senza terra tipo C, del tipo CEE\u00a07/16 e CEE\u00a07/17. A scapito della sicurezza, spine Schuko possono essere attaccate in molte prese a due fori (senza terra) e in alcune prese con un tipo diverso di messa a terra che non si collega, come alcune varianti del tipo K. Molte di queste prese inoltre non hanno la cavit\u00e0 che impedisce all'utente di poter toccare gli spinotti nell'inserimento. In Italia, Argentina e Uruguay sono presenti versioni ibride della presa Schuko con un foro in pi\u00f9, che accettano la variante piccola della spina di tipo L (CEI\u00a023-16/VII).\nDiffusione.\nIl sistema pi\u00f9 diffuso \u00e8 il CEE-7/7.\nI seguenti paesi usano il sistema CEE-7/4-Schuko-System:\nSistema francese compatibile CEE-7/7:\nProve e certificazioni.\nIn alcuni paesi lo standard Schuko CEE-7/7 viene certificato da taluni organismi. In Europa troviamo:"}
{"id": "3328567", "revid": "122974275", "url": "https://it.wikipedia.org/wiki?curid=3328567", "title": "Cimbro (Vergiate)", "text": "Cimbro (\"Cimber\" in dialetto varesotto) \u00e8 una frazione del comune italiano di Vergiate posta a nordest del centro abitato. Costitu\u00ec un comune autonomo fino al 1869, quando venne aggregata al comune di Mornago. Due anni dopo la frazione fu staccata dal comune di Mornago ed aggregata a Vergiate.\nStoria.\nFu un antico comune del Milanese.\nRegistrato agli atti del 1751 come un borgo di circa 155 abitanti, nel 1786 Cimbro entr\u00f2 per un quinquennio a far parte dell'effimera Provincia di Varese, per poi cambiare continuamente i riferimenti amministrativi nel 1791, nel 1798 e nel 1799. Alla proclamazione del Regno d'Italia nel 1805 risultava avere 192 abitanti. Nel 1809 fu soppresso con regio decreto di Napoleone ed annesso a Cuvirone, a sua volta aggregato a Vergiate nel 1811. Il Comune di Cimbro fu quindi ripristinato con il ritorno degli austriaci, e l'abitato risult\u00f2 essere popolato da 298 anime nel 1853, salite a 359 nel 1861. La soppressione dell'autonomia comunale giunse infine nel 1869 su decreto di Vittorio Emanuele II, che decise stavolta l'unione con Mornago, ma dopo soli due anni si risolse di riproporre l'antico modello napoleonico, riportando la localit\u00e0 sotto Vergiate.\nCultura.\nEventi.\nOgni anno, a met\u00e0 settembre, si svolge il Palio Cimbrese che vede i quattro rioni del paese cimentarsi in sfide sportive e giochi di vario genere.\nGeografia.\nCimbro \u00e8 situato vicino al torrente Strona (affluente del Ticino), ancora oggi infatti sono presenti alcuni mulini.\nCimbro \u00e8 situato a nord est del Comune di Vergiate, in una zona collinosa ricca di prati e boschi."}
{"id": "3328571", "revid": "10473", "url": "https://it.wikipedia.org/wiki?curid=3328571", "title": "IPcalypse", "text": ""}
{"id": "3328582", "revid": "339392", "url": "https://it.wikipedia.org/wiki?curid=3328582", "title": "ARPAgeddon", "text": ""}
{"id": "3328592", "revid": "62748", "url": "https://it.wikipedia.org/wiki?curid=3328592", "title": "Butte Montmartre", "text": ""}
{"id": "3328593", "revid": "267975", "url": "https://it.wikipedia.org/wiki?curid=3328593", "title": "Chiesa di S. Maria di Montedoro", "text": ""}
{"id": "3328594", "revid": "339392", "url": "https://it.wikipedia.org/wiki?curid=3328594", "title": "Lo squalo (saga)", "text": ""}
{"id": "3328596", "revid": "1833487", "url": "https://it.wikipedia.org/wiki?curid=3328596", "title": "Sesona", "text": "Sesona \u00e8 una frazione geografica del comune italiano di Vergiate posta oltre l'autostrada dei Laghi a sudovest del centro abitato, verso Golasecca. Costitu\u00ec un comune autonomo fino al 1869.\nStoria.\nFu un antico comune della Pieve di Somma Lombardo nel Milanese.\nRegistrato agli atti del 1751 come un borgo di 256 abitanti, nel 1786 Sesona entr\u00f2 per un quinquennio a far parte dell'effimera Provincia di Varese, per poi cambiare continuamente i riferimenti amministrativi nel 1791, nel 1798 e nel 1799. Alla proclamazione del Regno d'Italia nel 1805 risultava avere 293 abitanti. Nel 1809 fu soppresso con regio decreto di Napoleone ed annesso a Vergiate. Il Comune di Sesona fu quindi ripristinato con il ritorno degli austriaci, e l'abitato risult\u00f2 essere popolato da 480 anime nel 1853, scese a 449 nel 1861. La definitiva soppressione dell'autonomia comunale giunse infine nel 1869 su decreto di Vittorio Emanuele II, che ripropose l'unione con Vergiate sul modello napoleonico."}
{"id": "3328598", "revid": "952119", "url": "https://it.wikipedia.org/wiki?curid=3328598", "title": "Alessandro Butti", "text": "Biografia.\nVisse e lavor\u00f2 principalmente a Torino dove fu direttore artistico della Fonderia Nebiolo dal 1936 al 1952. Tra i caratteri tipografici disegnati da Butti, \"Microgramma\" \u00e8 considerato il pi\u00f9 famoso. Dopo la sua morte, il suo collaboratore Aldo Novarese rielabor\u00f2 questo carattere creando una nuova versione chiamata \"Eurostile\".\nTipi di carattere.\nSi attribuiscono a Butti numerosi caratteri:"}
{"id": "3328611", "revid": "767487", "url": "https://it.wikipedia.org/wiki?curid=3328611", "title": "Lasciate ogni speranza", "text": "Lasciate ogni speranza \u00e8 un film del 1937 diretto da Gennaro Righelli."}
{"id": "3328637", "revid": "242818", "url": "https://it.wikipedia.org/wiki?curid=3328637", "title": "Campionato Italiano Rally", "text": "Il Campionato Italiano Rally (molto spesso abbreviato come CIR), dal 2022 Campionato Italiano Assoluto Rally Sparco (noto come CIAR Sparco) \u00e8 il pi\u00f9 importante campionato automobilistico per vetture da rally, organizzato dall'organizzazione ACI Sport, a livello nazionale. Composto da una serie di prove di rally sul territorio nazionale, su asfalto e su terra, che assegnano al termine di ogni stagione il titolo nazionale della specialit\u00e0.\nDescrizione.\nIl Campionato Italiano Rally \u00e8 composto da un numero variabile di gare che vengono disputate in varie Regioni italiane tra la primavera e l'autunno. In particolare \u00e8 composto da gare di abilit\u00e0 e a cronometro da disputare su diversi fondi stradali, per le quali il regolamento pi\u00f9 recente prevede una lunghezza minima del percorso pari a 150 km per le gare su asfalto, mentre un minimo di 120 km per le gare su terra.\nDal 2022 il massimo campionato italiano sar\u00e0 composto solamente da 7 gare su asfalto.\nIl Campionato nasce negli anni Sessanta organizzato dall\u2019allora ACI-CSAI, oggi ACI Sport.\nLegato, soprattutto nei suoi primi anni, alla storia sportiva della Lancia che ne ha vinte ben 27 edizioni, il Campionato Italiano Rally dimostra con il passare del tempo di essere uno dei campionati pi\u00f9 validi e completi della specialit\u00e0.\nGrandi campioni si sono affrontati lungo le prove speciali di questo Campionato, cos\u00ec come alcune delle manifestazioni che ne hanno fatto da sempre parte, come il Rally di Sanremo, sono poi diventate appuntamenti del Campionato del Mondo Rally.\nNegli anni pi\u00f9 recenti il CIR \u00e8 diventato anche serie propedeutica per giovani piloti che hanno mosso qui i primi passi a livello internazionale puntando ad una partecipazione in pianta stabile nel WRC."}
{"id": "3328640", "revid": "547034", "url": "https://it.wikipedia.org/wiki?curid=3328640", "title": "Ludolf von Alvensleben", "text": "Biografia.\nLudolf era figlio di Hermann von Alvensleben e di Karoline von Kalitzsch. Suo padre era stato adottato da Johann Friedrich Karl II von Alvensleben e dalla moglie Karoline von Hirschfeld, in quanto figlio del ricco commerciante Helmuth Dichter non aveva sangue nobile n\u00e9 apparteneva alla famiglia degli Alvensleben. La madre di Hermann per\u00f2, vedova di Gebhard von Alvensleben, aveva trasmesso il cognome ed i diritti al ramo turingio della famiglia al figlio di secondo letto, Hermann. Nel 1872 Ludolf ebbe il diritto di portare anche il cognome Dichter in ricordo delle sue origini.\nCome molti membri della sua famiglia intraprese la carriera militare come ufficiale nell'esercito prussiano; partecip\u00f2 alla Seconda guerra dello Schleswig contro i danesi, alla Guerra austro-prussiana e alla Guerra franco-prussiana come sottotenente e poi tenente in un reggimento di fanteria della guardia reale. Contrariamente al padre, Ludolf ebbe una rapidissima carriera, e gi\u00e0 nel 1893 era tenente colonnello nel Reggimento Granatieri Nr. 110 mentre tre anni dopo comandava il celebre Reggimento Granatieri Nr. 123 a Ulm.\nPromosso general maggiore nel 1902, ricevette il \"Rittergutes di Stochwitz\". Proprio in questo periodo incorse in un terribile scandalo che rovin\u00f2 la sua reputazione. Tra il 1907 e il 1909 lo Scandalo Harden-Eulenburg aveva sconvolto l'entourage del kaiser Guglielmo II, dato che il giornalista ebreo Max Harden aveva fatto luce sulla omosessualit\u00e0 di alcuni personaggi di spicco, quali il principe Philip zu Eulenburg, ex ambasciatore a Vienna, il generale Kuno von Moltke, governatore militare di Berlino e il conte Wilhelm von Hohenau parente dell'imperatore. Alvensleben fu chiamato da alcuni vertici dell'esercito ostili alla politica moderata di Eulenburg a presiedere il giur\u00ec militare che avrebbe dovuto espellere Moltke ed Hohenau dall'esercito. Durante alcune indagini fu rivelato un altro fatto allarmante: Alvensleben si era indebitato con il possessore di una celebre casa di tolleranza berlinese che aveva sfruttato delle prostitute tredicenni importate illegalmente dalla Scandinavia e dalla Russia. Alvensleben rischi\u00f2 di essere egli stesso espulso dall'esercito, cosa che non si verific\u00f2 a causa di un intervento dell'imperatore, ma fu detto incompetente a giudicare Moltke ed Hohenau e rischi\u00f2 anche alcuni anni di prigione, che furono commutati nel pagamento di una enorme multa. In ogni caso la reputazione di Alvensleben fu del tutto rovinata ed egli stesso present\u00f2 le dimissioni dall'esercito e il processo militare di Moltke e Hohenau non fu mai attuato.\nAlvensleben si ritir\u00f2 nelle sue terre e mor\u00ec ad Halle (Saale) l'8 dicembre 1912. Nel 1885 aveva sposato la baronessina Antoinette von (de) Ricou (1870-1950), molto pi\u00f9 giovane di lui ed appena quindicenne, dalla quale ebbe cinque figli. Uno di questi, Ludolf-Hermann von Alvensleben, sarebbe divenuto un importante generale della Waffen-SS."}
{"id": "3328643", "revid": "1782831", "url": "https://it.wikipedia.org/wiki?curid=3328643", "title": "TELE+3", "text": "TELE+3 \u00e8 stato il primo canale televisivo tematico italiano a pagamento prodotto da TELE+ dedicato alla cultura e all'intrattenimento, con trasmissioni dedicate prevalentemente alla musica classica e, in misura minore, ad eventi teatrali.\nStoria.\nTELE+3 inizia le sue trasmissioni il 16 ottobre 1990 trasmettendo in chiaro un unico film replicato pi\u00f9 volte nel corso della giornata. Successivamente il palinsesto si arricchisce assumendo un taglio fortemente culturale con una programmazione dedicata ad eventi quali concerti, balletti, opere liriche, documentari, film di \"nicchia\" e programmi pedagogici ed educativi.\n\u00c8 stato l'ultimo canale di TELE+ a trasmettere in chiaro, poich\u00e9 a partire dal 1\u00ba aprile 1995 parte della sua programmazione \u00e8 stata criptata malgrado l'appello firmato da 88 intellettuali e artisti italiani per \u00abfar rinascere l'unica televisione culturale italiana\u00bb.\nTELE+3 divenne cos\u00ec la terza rete criptata del gruppo Telepi\u00f9 e lo spazio dedicato alla musica, sia leggera che classica, si ampli\u00f2 fino a diventare il tema dominante del palinsesto.\nIn seguito ad un accordo commerciale con MTV Europe, a partire dal 21 giugno 1995 TELE+3 torna nuovamente a trasmettere in chiaro per 13 ore al giorno, ma questa volta si tratta della versione europea del canale MTV. A causa di impedimenti legislativi, verso la fine del 1996, verranno poi criptate 6 delle 13 ore di programmazione dell'edizione europea di MTV. I programmi culturali e la musica classica rimasero in onda solo nel palinsesto serale della rete.\nIn seguito al piano di rilancio dell'azienda, il 31 agosto 1997 TELE+1 e TELE+2 proseguirono le loro trasmissioni con i nuovi nomi TELE+ Nero e TELE+ Bianco; TELE+3 fu invece rinominata Vetrina D+, canale promozionale in chiaro della piattaforma digitale satellitare D+.\nPer la programmazione dedicata alla musica classica fu creato un canale apposito, Classica, facente parte (in opzione) dell'offerta satellitare, il cui palinsesto dalle 21:00 alle 24:00 fu trasmesso per gli abbonati terrestri in contemporanea (criptato) su Vetrina D+.\nEntro il 31 dicembre 1997 Vetrina D+ cess\u00f2 la diffusione terrestre (mentre la continu\u00f2 via satellite) e le sue frequenze - per effetto della Legge Maccanico - vennero in gran parte assegnate a Telemontecarlo, TMC 2, e Rete A, al fine di completare la loro copertura sul territorio nazionale.\nProgrammazione.\nIl palinsesto di TELE+3, a partire dal 1\u00ba aprile 1995 (data in cui il canale venne criptato), prevedeva:\nNel preserale (dalle 19:00 alle 21:00) andava in onda un breve notiziario culturale (+3 News) della durata di pochi minuti, e a seguire - per poco meno di due ore (e curiosamente criptati) - i cartelli col palinsesto giornaliero; solo dalla stagione 1996-97, per riempire in minima parte questo spazio vuoto nella programmazione, veniva trasmesso \"Set, il Giornale del Cinema\" in contemporanea con TELE+1.\nLe serate invece erano divise per temi. Il luned\u00ec era dedicato alle interviste speciali, il marted\u00ec ai concerti dei grandi direttori d'orchestra; il mercoled\u00ec alla danza classica; il gioved\u00ec alle sinfonie; il venerd\u00ec all'opera; il sabato alla danza contemporanea e la domenica a speciali, gal\u00e0, festival e altre manifestazioni.\nTutte le sere dalle 23:00 alle 24:00, andava in onda \"Notte classica\", un concerto per dare la buonanotte.\nTroviamo in palinsesto anche le rubriche \"L'Universit\u00e0 a domicilio\" (trasmesso nella fascia mattutina nella stagione 1996-97), \"Drum and Bass Special\", \"Dance Collection\", \"Hitlist UK\"; i concerti per pianoforte di Mozart; la serie di documentari \"La Storia del Jazz\" e quelli della National Geographic."}
{"id": "3328646", "revid": "125181859", "url": "https://it.wikipedia.org/wiki?curid=3328646", "title": "Sergio Escobar", "text": "Biografia.\nLaureato in Filosofia della scienza presso l'Universit\u00e0 Statale di Milano. Dopo aver collaborato nel settore cinematografico, dal 1979 inizia la sua carriera in teatro dove \u00e8 nel settore delle sponsorizzazioni e dei rapporti con le televisione del Teatro alla Scala, con cui dal 1985 ha fondato insieme a Claudio Abbado l'orchestra filarmonica. \u00c8 stato anche assistente, con deleghe al coordinamento delle direzioni, all'attivit\u00e0 internazionale e all'introduzione dei nuovi media digitali, del sovrintendente Carlo Maria Badini dal 1985, in seguito al termine della sua collaborazione con Fininvest e Publitalia \u201880 nel settore dell'editoria televisiva.\nDal 1990 \u00e8 stato sovrintendente del Teatro Comunale di Bologna, per passare nel 1995 alla dirigenza dell'Ente Teatro Carlo Felice di Genova e quindi, nel 1996, assumere la sovrintendenza dell'Opera di Roma. \nDal 1998 \u00e8 Direttore del Piccolo Teatro di Milano e presidente di Platea, fondazione per l'arte teatrale che rappresenta i diciassette principali teatri stabili italiani. Nel 2001 ha ricevuto il premio Tagliacarne per la sua esperienza nel teatro.\nIn veste di didatta, ha tenuto Corsi e Master post lauream presso alcune istituzioni come il DAMS di Bologna, l'Universit\u00e0 Luigi Bocconi, l'Universit\u00e0 Cattolica del Sacro Cuore, l'Universit\u00e0 degli Studi e il Politecnico di Milano, l\u2019Universit\u00e0 IULM, l\u2019Accademia dei Lincei, il Massachusetts Institute of Technology di Boston e alla Showa University of Music di Tokyo.\nHa preso parte al comitato di fondazione di Auditel, membro della Presidenza Anels, Presidente di Antad, membro del Comitato Regionale Beni Culturali della Regione Lombardia e componente del Consiglio di Amministrazione della Triennale di Milano.\n\u00c8 stato membro di Associazioni tra le quali, Comitato Scientifico dell'Istituto Internazionale per l'Opera e la Poesia dell'UNESCO, Fundaci\u00f2n de la Comunidad Valenciana Consejo Mundial de las Artes, IMZ (International Music Zentrum, Wien) e del Comitato Direttivo di Federculture.\nComponente del Consiglio di Amministrazione dell'Unione dei Teatri d'Europa.\nGi\u00e0 Consigliere del Comitato Scientifico del Centro Sperimentale di Cinematografia, del Comitato Scientifico della Fondazione Giorgio Gaber, della Fondazione Pirelli, della Fondazione Gianfranco Ferr\u00e9 e componente del Comitato della Fondazione Italia \u2013 Russia. \nIn occasione di Expo Milano 2015 ha fatto parte del comitato organizzativo curante gli aspetti culturali dell'evento.\nComponente dell\u2019Advisory Board della presidenza di Assolombarda-Confindustria Milano Monza Brianza.\nFa parte dell'international advisory committee dell'\"international master of Management in International arts Management\" dell'Universit\u00e0 Luigi Bocconi, Hec Montreal e Smu Dallas.\nFa parte del Comitato Scientifico per i Dialoghi Di Vita Buona dell\u2019Arcivescovado di Milano, del Comitato Scientifico della Casa della Carit\u00e0 e della giuria del Premio cinematografico \u201cDavid di Donatello\u201d.\n\u00c8 membro di Aspen Institute Italia.\nIl 7 dicembre 2020 il comune di Milano gli conferisce l'Ambrogino d'oro."}
{"id": "3328650", "revid": "767487", "url": "https://it.wikipedia.org/wiki?curid=3328650", "title": "Gatta ci cova", "text": "Gatta ci cova \u00e8 un film del 1937 diretto da Gennaro Righelli.\nTrama.\nUn latifondista siciliano viene abbindolato dalla furba sorella e firma la cessione delle sue propriet\u00e0 in favore di lei. Per rimediare al grosso errore, promette a una ragazza che \u00e8 rimasta incinta di sposarla, cos\u00ec da lasciare al nascituro il suo patrimonio."}
{"id": "3328653", "revid": "262457", "url": "https://it.wikipedia.org/wiki?curid=3328653", "title": "Metodo ermeneutico", "text": ""}
{"id": "3328658", "revid": "1782831", "url": "https://it.wikipedia.org/wiki?curid=3328658", "title": "TELE+1", "text": "TELE+1 \u00e8 stato il primo canale televisivo tematico italiano a pagamento dedicato al cinema, prodotto da TELE+.\nStoria.\nTELE+1 inizi\u00f2 le sue trasmissioni il 9 agosto 1990. In questa fase iniziale il canale trasmetteva, a partire dalle 18:30, quattro film consecutivamente senza interruzioni pubblicitarie.\nIl 1\u00ba giugno 1991, allo scadere della mezzanotte, le trasmissioni di TELE+1 iniziarono ad essere codificate in Irdeto e per poterne fruire fu necessario abbonarsi. Il lancio del servizio a pagamento fu preceduto da una massiccia campagna pubblicitaria sia sulle reti televisive nazionali sia sulle stesse reti di TELE+.\nIl programma messo in onda da TELE+1 allo scadere della mezzanotte del 1\u00ba giugno 1991 \u00e8 stato il film \"Blade Runner\", che divent\u00f2 cos\u00ec il primo programma televisivo a pagamento nella storia della televisione italiana.\nMolte pellicole, grazie alla sofisticata tecnologia del decodificatore, potevano essere viste, nel rispetto della scelta dell'utente, sia in italiano sia in lingua originale, premendo semplicemente un tasto del telecomando.\nIl 29 agosto 1997, dopo 7 anni di attivit\u00e0, TELE+1 cess\u00f2 di esistere e il canale venne sostituito da TELE+NERO.\nTelepi\u00f9 Bambini.\nDal 1\u00ba dicembre 1994 la rete ampli\u00f2 la sua programmazione aprendo anche uno spazio quotidiano dedicato ai bambini, \"Telepi\u00f9 Bambini\", con sedici ore settimanali di cartoni animati, film e telefilm pensati e scelti per un pubblico di et\u00e0 compresa fra i tre e i dodici anni.\nLa fascia riservata al pubblico dei pi\u00f9 piccoli era trasmessa ogni giorno dal luned\u00ec al venerd\u00ec dalle ore 17:00 alle ore 19:00, il sabato dalle 8:00 alle 10:00, e la domenica dalle ore 8:00 alle 12:00.\nPresentato interamente da bambini compresi da 5 a 12 anni, aveva ospiti come Il Mago di Londra Paul Saulsbury e Chucky il Clown con i suoi bicchieri di vetro musicali. Questa trasmissione era criptata, e durante la trasmissione le interruzioni pubblicitarie erano assenti.\nTELE+1 Plus.\nEra un canale televisivo nato nel 1996 in concomitanza con il lancio della piattaforma digitale satellitare DStv che trasmetteva i migliori film del mese trasmessi dalle 18:00 alle 24:00. "}
{"id": "3328660", "revid": "6923", "url": "https://it.wikipedia.org/wiki?curid=3328660", "title": "Campionato italiano rally 2011", "text": ""}
{"id": "3328661", "revid": "439868", "url": "https://it.wikipedia.org/wiki?curid=3328661", "title": "Depocentro", "text": "Il depocentro \u00e8 l'area di massima deposizione all'interno di un bacino sedimentario, dove si pu\u00f2 trovare il maggiore sviluppo, ossia il maggior spessore di una sequenza sedimentaria.\nLa posizione del depocentro pu\u00f2 cambiare nel corso dell'evoluzione del bacino, questo spostamento, detto migrazione, quasi sempre verso l'esterno dell'area di avampaese dipende principalmente dalla combinazione fra accumulo di sedimenti e subsidenza dell'area, quest'ultima funzione anche della rigidit\u00e0 della litosfera sottostante ed eventuali movimenti isostatici. Conseguentemente la mappatura dello spostamento del depocentro, in funzione del tempo geologico, pu\u00f2 fornire interessanti informazioni riguardo all'evoluzione geodinamica dell'area."}
{"id": "3328669", "revid": "118296710", "url": "https://it.wikipedia.org/wiki?curid=3328669", "title": "Eclissi solare del 3 settembre 2081", "text": "L'eclissi solare del 3 settembre 2081 \u00e8 un evento astronomico che avr\u00e0 luogo il suddetto giorno attorno alle ore 9 UTC.\nSar\u00e0 visibile da tutta l'Europa, dall'Africa del Nord e dell'Est, da tutta l'Asia meridionale, da gran parte della Cina e dall'Oceania occidentale.\nL'eclissi maggiore sar\u00e0 visibile alle coordinate 24.6N 53.6E, nel mare degli Emirati Arabi Uniti, pochi chilometri ad Ovest di Abu Dhabi alle ore 9:07 UTC.\nCaratteristiche.\nQuesta eclissi sar\u00e0 l'unica del secolo ad oscurare quasi completamente tutta la Svizzera e l'Italia nord-orientale per pi\u00f9 di 1 minuto, infatti la durata dell'evento in uno dei punti pi\u00f9 interessati, Zurigo, sar\u00e0 di 3 minuti e 55 secondi, durata che diminuisce progressivamente allontanandosi dalla citt\u00e0. \nA Berna si avranno 2 minuti e 36 secondi di oscuramento totale, mentre Lugano e Sondrio saranno il confine oltre il quale l'eclissi sar\u00e0 vista solo come parziale, con una magnitudine rispettivamente di 0,989 e 0,998. "}
{"id": "3328671", "revid": "339392", "url": "https://it.wikipedia.org/wiki?curid=3328671", "title": "Caccia al re - La narcotici", "text": ""}
{"id": "3328679", "revid": "449371", "url": "https://it.wikipedia.org/wiki?curid=3328679", "title": "Challenge Cup 2010-2011 (pallamano maschile)", "text": ""}
{"id": "3328680", "revid": "1498232", "url": "https://it.wikipedia.org/wiki?curid=3328680", "title": "Peugeot iOn", "text": "La Peugeot iOn \u00e8 una piccola vettura elettrica della casa automobilistica francese Peugeot prodotta dal 2010 al 2019. Il veicolo \u00e8 stato sviluppato in collaborazione con la Mitsubishi Motors Corporation e condivide l'impostazione anche con il modello Citro\u00ebn C-Zero.\nDescrizione.\nCon la iOn e la gemella C-Zero, il Gruppo PSA rafforza ulteriormente la sua partnership con Mitsubishi, cominciata gi\u00e0 qualche anno prima con la progettazione in comune del trittico di SUV Outlander-C-Crosser-4007. La presentazione della piccola Peugeot elettrica si ha al Salone dell'automobile di Parigi nell'autunno del 2010: inizialmente la Peugeot iOn \u00e8 stata prevista unicamente a noleggio: non si poteva quindi acquistare, ma avere per quattro anni a circa 500 Euro al mese. Ma all'inizio del 2011, la iOn ha cominciato ad apparire anche nei listini delle riviste specializzate e nella gamma Peugeot, fatto che ne ha sancito l'avvio di una regolare produzione, al prezzo non proprio popolare di 35.960 Euro.\nCaratteristiche e dotazioni.\nLa vettura presenta, come le sue due sorelle, una linea monovolume ad uovo, simile a quella della pi\u00f9 piccola Smart, che per\u00f2 \u00e8 una citycar mossa da un tradizionale motore endotermico, e che per di pi\u00f9 \u00e8 a sole 3 porte, mentre la iOn, come le altre due vetture strettamente imparentate, propone una pi\u00f9 pratica configurazione a 5 porte. I fari anteriori sono a goccia e quelli posteriori sviluppati in altezza ed il parabrezza \u00e8 assai ampio, in modo da permettere un ampio raggio di visibilit\u00e0. Il frontale introduce anche il nuovo logo madreperlato, che la Casa francese ha deciso di riservare ai suoi modelli ad emissioni zero.\nInternamente, la iOn \u00e8 omologata per quattro posti ed \u00e8 piuttosto abitabile, anche se il bagagliaio non \u00e8 certo il suo punto forte, a causa anche dell'ingombro del vano motore. In compenso, la vettura vanta una dotazione di serie assai ricca, e comprendente: ABS, ESP, controllo di trazione, 6 airbag, vetri elettrici, climatizzatore, cerchi in lega, fendinebbia, impianto stereo con lettore CD e presa USB, kit vivavoce Bluetooth, divano frazionabile e servosterzo ad incidenza variabile in funzione della velocit\u00e0.\nLa \"iOn\" \u00e8 disponibile in due allestimenti, uno pi\u00f9 sobrio e l'altro che comprende anche il volante in pelle. L'unica altra opzione \u00e8 rappresentata dal colore della carrozzeria, a scelta del cliente fra sette tonalit\u00e0.\nMotore.\nLa iOn \u00e8 un veicolo totalmente alimentato ad elettricit\u00e0 e possiede un motore a magnete permanente che produce 47 kW o 64 CV da 3000 a 6000 giri/min. Tale motore, come gi\u00e0 anticipato, \u00e8 sistemato posteriormente, e va ad agire sulle ruote posteriori. Tale aspetto fa della iOn la prima Peugeot a trazione posteriore del nuovo millennio, nonch\u00e9 la prima autovettura della Casa francese a montare la trazione posteriore dopo quasi un ventennio (l'ultima \u00e8 stata la 505, uscita di produzione nel 1992).\nIl motore \u00e8 alimentato da batterie di ultima generazione, agli ioni di litio, poste al centro del veicolo composte da 88 celle da 50 Ah.\nPer ricaricare le batterie occorre collegare un apposito cavo a una presa di 220 V. Una ricarica al 100% richiede 6 ore, ma si pu\u00f2 raggiungere il 30% della ricarica in mezzora.\nL'auto \u00e8 anche molto semplice da utilizzare, poich\u00e9 si guida come una normale city car, al posto dell'indicatore del carburante si trover\u00e0 un indicatore della carica. Inoltre, le caratteristiche del motore elettrico, che rende disponibile la coppia massima gi\u00e0 al minimo, rende superflua la presenza di un cambio di velocit\u00e0. \u00c8 tuttavia presente un selettore di modalit\u00e0 di marcia, simile ad una leva del cambio. Tra le altre \"chicche\" tecnologiche presenti sulla iOn, va ricordato il sistema di recupero dell'energia in frenata.\nPrestazioni.\nPer quanto riguarda la velocit\u00e0 massima, la Casa dichiara una punta di 130\u00a0km/h, con un'accelerazione da 0 a 100\u00a0km/h coperta in 15.9 s, e con un'autonomia massima di 150\u00a0km, ottenibile con un'andatura di tipo economico, vale a dire con il pedale dell'acceleratore sempre a met\u00e0 corsa. In caso di andatura pi\u00f9 spinta, ovviamente, l'autonomia diminuisce sensibilmente.\nProduzione.\nA causa dell'elevato prezzo a fronte di prestazioni tutto sommato modeste (soprattutto per quanto riguarda l'autonomia) e del tipo di vettura, i dati di vendite si sono rivelati assai deludenti (solo 852 esemplari in due anni). Pertanto, nell'agosto del 2012, la casa francese ha interrotto la commercializzazione della vettura, visto anche lo stop alle esportazioni dal Giappone deciso dalla Mitsubishi. Poco dopo, per\u00f2, la commercializzazione riprende, con prezzi ribassati e allestimento unico (Active), allo scopo di smaltire le scorte di esemplari giacenti nei magazzini europei. La commercializzazione prosegu\u00ec quindi a ritmi sempre pi\u00f9 lenti, a tal punto che le ultime \"iOn\" sono state consegnate addirittura diversi anni dopo. A titolo di esempio, la \"iOn\" \u00e8 scomparsa dal listino italiano solo nell'ottobre del 2019."}
{"id": "3328686", "revid": "767487", "url": "https://it.wikipedia.org/wiki?curid=3328686", "title": "Il destino in tasca", "text": "Il destino in tasca \u00e8 un film del 1938 diretto da Gennaro Righelli.\nTrama.\nVisto che la moglie \u00e8 assente per qualche giorno un industriale si reca presso alcuni amici lasciando la casa vuota ad un suo conoscente. Ignara di tutto la donna torna in anticipo a casa e dorme nel letto nuziale con lo sconosciuto.\nIl mattino dopo scoppia lo scandalo e un corteggiatore della donna vorrebbe approfittare della situazione. Il responsabile del caos riesce per fortuna a sistemare tutte le cose."}
{"id": "3328690", "revid": "1149807", "url": "https://it.wikipedia.org/wiki?curid=3328690", "title": "Salon.com", "text": "Salon.com, parte del Salon Media Group (OTCBB: SLNM), spesso chiamato semplicemente Salon, \u00e8 una rivista online, che propone ogni settimana un argomento diverso e aggiornato.\nFondatore di Salon \u00e8 stato David Talbot e il suo primo numero \u00e8 uscito il 20 novembre 1995."}
{"id": "3328696", "revid": "38202135", "url": "https://it.wikipedia.org/wiki?curid=3328696", "title": "Fuciliere (cacciatorpediniere 1939)", "text": ""}
{"id": "3328702", "revid": "767487", "url": "https://it.wikipedia.org/wiki?curid=3328702", "title": "Due occhi per non vedere", "text": "Due occhi per non vedere \u00e8 un film del 1939 diretto da Gennaro Righelli.\nTrama.\nBenedetta e Vito sono sposati ma lei sospetta che il marito la tradisca. Finge quindi di aver perso la vita per metterlo poi alla prova ma l'uomo scopre il trucco. Dopo una serie di piccoli liti tra i due torna la pace."}
{"id": "3328716", "revid": "1543377", "url": "https://it.wikipedia.org/wiki?curid=3328716", "title": "Renault R31", "text": "La Renault R31 \u00e8 una vettura di Formula 1 con cui il team Lotus Renault GP affronta il campionato . La vettura \u00e8 stata presentata il 31 gennaio 2011 presso il Circuito Ricardo Tormo di Valencia, in Spagna. Da questa stagione la Renault non ha pi\u00f9 partecipazione azionaria nel team, che ha modificato il suo nome con l'arrivo dello sponsor Lotus Cars. Da quest'anno la scuderia corre con licenza britannica.\nLa coppia di piloti titolari \u00e8, inizialmente, confermata rispetto al 2010: il polacco Robert Kubica e il russo Vitalij Petrov; in seguito ad un grave incidente al Rally di Andora, Kubica verr\u00e0 per\u00f2 sostituito da Nick Heidfeld prima dell'inizio della stagione.\nLivrea.\nLa livrea della vettura \u00e8 nera con inserti oro. Tale scelta \u00e8 fatta per ricordare quella utilizzata della Lotus negli anni ottanta, con lo sponsor John Player Special. Alcuni hanno affermato che tale colorazione, ricordando quella di un pacchetto di sigarette, potrebbe incorrere nella violazione delle leggi anti-tabacco del Canada, e quindi non avrebbe potuto non essere usata nel gran premio di quel Paese. Tuttavia, dopo una serie di incontri con il Ministero della sanit\u00e0 del Qu\u00e9bec \u00e8 stata confermata la livrea adottata in tutti gli altri gran premi.\nSpiccano sugli alettoni le bande rosse con il nome della Total.\nSviluppo.\nL'aspetto aerodinamico della vettura presenta un'evoluzione della R30, legata anche all'introduzione delle nuove norme tecniche che vietano doppio diffusore e condotto \"F-duct\", manovrato dal pilota.\nSi nota un musetto posto pi\u00f9 in alto e pi\u00f9 affilato. Anche le pance laterali risultano pi\u00f9 rastremate. Dal punto di vista tecnico si nota l'adozione di sospensioni \"pull-rod\", che nella stagione 2010 furono una delle principali caratteristiche della vincente Red Bull RB6.\nGli pneumatici, come per le altre monoposto, sono forniti in questa stagione dalla Pirelli, e non pi\u00f9 dalla Bridgestone.\nPiloti.\nPer la stagione, la scuderia conferma la coppia di piloti titolari della stagione precedente, Robert Kubica e Vitalij Petrov. \nA loro si affiancano ben cinque collaudatori: Fairuz Fauzy, che nel 2010 aveva svolto tale funzione alla Lotus Racing; i confermati Ho-Pin Tung e Jan Charouz; i neo-arrivati Bruno Senna, impegnato nel 2010 con l'HRT, e Romain Grosjean, vincitore dell'Auto GP 2010 e gi\u00e0 pilota Renault nel 2009 per alcuni Gran Premi.\nIl 6 febbraio 2011, tuttavia, Robert Kubica, \u00e8 vittima di un grave incidente nel corso di un rally disputato ad Andora, in provincia di Savona. Le ferite riportate impediscono la sua partecipazione al mondiale.\nLa scuderia ingaggia quale \"tester\", nel frattempo, Nick Heidfeld, che nel aveva svolto i primi \"test\" per la Pirelli, ed era stato poi chiamato dalla Sauber per gli ultimi 5 gran premi stagionali. Heidfeld viene poi confermato quale pilota titolare in sostituzione di Kubica.\nA partire dal Gran Premio del Belgio Bruno Senna \u00e8 pilota titolare al posto di Nick Heidfeld. Heidfeld ha avviato una causa legale contro la decisione del suo team. \nStagione 2011.\nTest.\nIl 1\u00ba febbraio, primo giorno di \"test\" sul Circuito di Valencia la vettura viene provata da Petrov, con qualche noia tecnica. Il giorno seguente \u00e8 stato il turno di Robert Kubica, che ha percorso 104 giri, col quinto miglior tempo. Il giorno seguente, l'ultimo dei giorni di test, il polacco fa segnare addirittura il miglior tempo della tre giorni di test.\nNei test svolti sul Circuito di Jerez (10-13 febbraio) oltre a Petrov (i primi due giorni), hanno testato la vettura anche Nick Heidfeld e Bruno Senna. Il tedesco il terzo giorno ha fatto segnare il tempo migliore.\nNei primi test svolti sul Circuito di Barcellona la vettura nella prima giornata ha sofferto per dei problemi al KERS, mentre il giorno seguente, risolto il problema, Heidfeld ha chiuso quinto. I tempi sono stati poi confermati nelle rimanenti giornate di test.\nNella sessione di marzo di Barcellona il primo giorno Petrov ha chiuso col terzo tempo e Heidfeld col quinto, mentre anche il giorno successivo il russo ha confermato il terzo tempo. Heidfeld ha fatto segnare ancora il quarto tempo nel quarto giorno.\nCampionato.\nNelle prime due gare del campionato la vettura ottiene due terzi posti: con Petrov in Australia e Heidfeld in Malesia. In questo gran premio il russo \u00e8 autore di un pericoloso incidente, con la vettura che esce di pista, sobbalza su una cunetta, e ricade a terra con tale violenza da staccare lo sterzo.\nCol prosieguo del campionato la vettura si dimostra meno competitiva, pur continuando ad andare a punti con regolarit\u00e0, tanto da scivolare al quinto posto nella classifica dei costruttori. Nel Gran Premio d'Ungheria la vettura di Nick Heidfeld \u00e8 costretta al ritiro per un principio d'incendio dovuto a un dado finito sotto la monoposto che provoca attrito.\nLa casa si classifica quinta nel mondiale costruttori."}
{"id": "3328728", "revid": "1226", "url": "https://it.wikipedia.org/wiki?curid=3328728", "title": "Architettura paesaggistica", "text": ""}
{"id": "3328732", "revid": "380654", "url": "https://it.wikipedia.org/wiki?curid=3328732", "title": "Screen Actors Guild Awards 2011", "text": "La 17\u00aa cerimonia del Premio SAG si \u00e8 tenuta il 30 gennaio 2011 allo Shrine Exposition Center di Los Angeles.\nLe candidature sono state annunciate da Rosario Dawson e Angie Harmon il 16 dicembre 2010 al Los Angeles' Pacific Design Center's Silver Screen Theater."}
{"id": "3328734", "revid": "217591", "url": "https://it.wikipedia.org/wiki?curid=3328734", "title": "Nostra Signora del Buon Successo", "text": "Nostra Signora del Buon Successo o Madonna del Buon Successo \u00e8 l'appellativo con cui i cattolici venerano Maria in diversi luoghi del mondo, tra i quali la Spagna, le Filippine e l'Ecuador: in quest'ultimo, a Quito, tra il 1582 e il 1634 si sarebbero verificate delle apparizioni mariane alla religiosa Mariana de Jesus Torres. \nStoria.\nQuito (Ecuador).\nMadre Mariana Francisca de Jes\u00fas Torres avrebbe avuto numerose visioni di Nostra Signora del Buon Successo, raccolte da Mons. Luis E. Cadena y Almeida, postulatore della causa di beatificazione della religiosa. \nIl 17 settembre 1588, mentre pregava, madre Mariana fu scossa da un brivido violento e doloroso. Fu portata a letto, e la mattina dopo il medico che la visit\u00f2 la trov\u00f2 paralizzata, mentre le mani, i piedi e il costato presentavano delle ferite profonde. Rimase inferma per circa un anno, e alle sofferenze fisiche si aggiunsero anche quelle spirituali. Rifer\u00ec di aver avuto un giorno la visione di un orribile serpente, e questo l'aveva riempita di disperazione, tanto da invocare la Vergine Maria, che le era apparsa per tranquillizzarla e preannunciarle il disegno divino su di lei. Mariana raccont\u00f2 di aver visto contemporaneamente il serpente sprofondare all'Inferno con un boato che aveva fatto tremare il convento. Storicamente, Quito fu colpita da un terremoto il 31 agosto 1589. La suora rimase a letto fino al mese di settembre del 1589, continuando a peggiorare, finch\u00e9 il secondo mercoled\u00ec del mese entr\u00f2 in agonia, ricevendo l'Estrema Unzione e spirando alle 15.30 di venerd\u00ec pomeriggio. I funerali erano stati fissati per il luned\u00ec seguente, ma inaspettatamente la Domenica mattina le consorelle la trovarono in preghiera. Nel 1592 fu eletta badessa del convento.\nIl 2 febbraio 1594, mentre pregava perch\u00e9 avessero fine le liti che affliggevano il convento, madre Mariana rifer\u00ec di aver avuto una visione della Madonna col Bambino, che si era presentata come Regina delle Vittorie e Madre del Buon Successo, promettendole il suo aiuto ma preannunciandole sofferenze. Nel 1595 un gruppo di suore ribelli si opposero alla sua rielezione a badessa e nel 1598 il convento pass\u00f2 sotto la giurisdizione del vescovo di Quito. Madre Mariana e le suore fondatrici furono perseguitate e calunniate, conoscendo anche la prigione.\nIl 16 gennaio 1599 madre Mariana rifer\u00ec di aver avuto una nuova visione di Maria del Buon Successo, che le aveva preannunciato che il Paese in cui viveva sarebbe presto diventato una Repubblica libera, e che nel XIX secolo sarebbe stato eletto un Presidente cristiano. Gabriel Garcia Moreno fu presidente dell'Ecuador nel 1861-1865 e nel 1869-1875. Per aver consacrato nel 1873 la nazione al Sacro Cuore di Ges\u00f9 fu fatto assassinare dalla Massoneria il 6 agosto 1875. Madre Mariana rifer\u00ec il desiderio della Madonna di vedere realizzata una statua che la doveva rappresentare insieme al Bambino cos\u00ec come le era apparsa: nella mano destra dovevano essere posti il pastorale e le chiavi del chiostro, per rappresentare che il convento era sotto l'autorit\u00e0 di Nostra Signora del Buon Successo; nel braccio sinistro, invece sarebbe stato posto il Bambino Ges\u00f9, per indicare che ella era potente nell'ottenere la misericordia di Dio. Il Vescovo di Quito, dopo un'indagine sulle vicende del convento, ne riaffid\u00f2 il governo a madre Mariana, che lo diresse fino al 1612. \nIl 21 gennaio 1610, mentre madre Mariana stava pregando nel coro del convento, rifer\u00ec di aver visto prima i tre arcangeli, san Gabriele, san Michele e san Raffaele, poi la Madonna col Bambino, che le aveva rivelato che nel suo Paese, dalla fine del secolo XIX, ispirati da Satana e dalle sette anticlericali, sarebbero esplosi la persecuzione nei confronti della Chiesa, dei suoi ministri e dei Sacramenti, e una generale corruzione dei costumi. La devozione alla Madonna del Buon Successo avrebbe impedito l'attuazione della punizione divina.\nMadre Mariana rifer\u00ec di una nuova apparizione il 2 febbraio 1610, nella quale la Madonna sollecitava la realizzazione della statua, anche perch\u00e9 al vescovo sarebbero rimasti solo due anni di vita. Ricord\u00f2 anche le eresie, le empiet\u00e0 e le impurit\u00e0 dei tempi a venire, contrastate dalla preghiera e dalla penitenza. Il 16 gennaio 1611 lo scultore Francisco del Castillo, secondo quanto riferito dalle suore, trov\u00f2 la statua completata dagli angeli, e volle rilasciare una testimonianza scritta di quanto accaduto. Il 2 febbraio 1611 il vescovo consacr\u00f2 e bened\u00ec la statua con il nome di \"Maria del Buon Successo della Purificazione o Candelora\".\nIl 2 febbraio 1634, durante la preghiera, madre Mariana rifer\u00ec di una nuova apparizione della Madonna del Buon Successo che aveva profetizzato, nei secoli XIX e XX, un periodo caratterizzato da grandi catastrofi fisiche e morali. I pochi che avrebbero conservato la fede avrebbero sofferto nascostamente anche fino al martirio. \nIl 2 novembre 1634 madre Mariana rifer\u00ec di una visione di Ges\u00f9 Cristo, sofferente in particolare per l'indifferenza e i peccati dei religiosi, causa principale, pi\u00f9 dei peccati della gente, dei terribili castighi che Dio manda su intere nazioni. \nL'8 dicembre 1634 madre Mariana rifer\u00ec una nuova apparizione della Madonna col Bambino, insieme ai tre arcangeli, che le preannunciava la fine della sua vita mortale, ricordandole inoltre l'importanza, per la salvezza delle anime, dei sacramenti della penitenza e dell'eucaristia, e aggiungendo che l'infallibilit\u00e0 papale sarebbe stata dichiarata dogma di fede dallo stesso papa scelto per la proclamazione del dogma dell'Immacolata Concezione. Questi sarebbe stato imprigionato a causa dell'usurpazione dello Stato Pontificio da parte di un monarca terreno.\nLo Stato Pontificio termin\u00f2 la sua esistenza nel 1870, dopo l'annessione al Regno d'Italia. In quel periodo era papa Pio IX, che fu l'ultimo sovrano dello Stato Pontificio, e proclam\u00f2 sia il dogma dell'Immacolata Concezione sia, durante il Concilio Vaticano I, il dogma dell'infallibilit\u00e0 papale.\nDalle preghiere incessanti dei monasteri e dei conventi sarebbero scaturite la conversione dei peccatori e la salvezza delle Nazioni dai terribili castighi della Giustizia divina. Nel secolo XX la devozione del Buon Successo, irradiata dal convento, avrebbe fatto prodigi nella sfera spirituale come in quella temporale, quando la luce preziosa della fede sarebbe stata quasi estinta.\nIn Ecuador la festa di Nostra Signora del Buon Successo viene celebrata il 2 febbraio, giorno della Candelora, dopo essere stata approvata nel 1611. La statua di Nostra Signora fu incoronata il 2 febbraio 1991. L'arcivescovo di Quito, Antonio Jos\u00e9 Gonz\u00e1lez Zum\u00e1rraga, l'8 agosto 1986 ha aperto la causa di beatificazione di Madre Mariana.\nSpagna.\nIl culto di \"Nostra Signora del Buon Successo\" fu raccomandato da Papa Paolo V nel 1606, quando ricevette Gabriel de Fontanet e suo fratello Guillermo de Rigosa: il primo era il successore di Bernardino Obregon, fondatore della \"Congregazione religiosa dei Minimi per l'assistenza ai malati\", nata sotto la Regola dell'Ordine dei minimi e attiva soprattutto negli ospedali. I due religiosi, giunti a Roma per far approvare da Paolo V l'estensione della loro congregazione da Madrid all'intera Spagna, narrarono di essersi smarriti durante il viaggio, e di aver ritrovato miracolosamente la strada grazie al ritrovamento di una statua della Vergine Maria sorridente, con in braccio il Bambino Ges\u00f9; sarebbe stato proprio Papa Borghese a coniare l'espressione \"Buon Successo\", in relazione al felice epilogo del viaggio: autorizz\u00f2 infatti la trasformazione della congregazione in Ordine religioso. Gabriel de Fontanet port\u00f2 la statua prima a Valencia, poi a Madrid, dove attualmente si trova nella chiesa dell'Ospedale Militare.\n\"Nostra Signora del Buon Successo\", nelle sue varie espressioni (\"Maria del Buon Successo\", \"Vergine del Buon Successo\" ecc.), \u00e8 invocata anche in altre localit\u00e0 spagnole, per esempio ad Almenara (Spagna); a Sagunto, citt\u00e0 di cui era patrona e dove la sua immagine \u00e8 conservata nel Convento delle Religiose Servite; a Traiguera, dove in un primo tempo era denominata \"Vergine della Fonte della Salute\"; a Cabanes (Castell\u00f3n), dove era inizialmente chiamata \"Vergine del Rosario\", e dove avrebbe guarito miracolosamente Francisco Gavald\u00e0, futuro vescovo di Segorbe.\nFilippine (Para\u00f1aque).\nNella \"Cattedrale di Sant'Andrea\", ubicata nella citt\u00e0 di Para\u00f1aque, nelle Filippine, si trova una statua intitolata a \"Nostra Signora del Buon Successo\" (in filippino \"Ina ng Mabubuting Pangyayari\").\nLa statua fu portata dalla Spagna nel 1625 dai frati agostiniani, come dono del re ai filippini convertiti. L'8 settembre 2000 l'icona della Madonna del Buon Successo \u00e8 stata incoronata patrona della diocesi di Para\u00f1aque, insieme a sant'Andrea apostolo. Il 10 agosto 2012 un decreto di Papa Benedetto XVI ha dichiarato la cattedrale di Sant'Andrea \"Santuario Diocesano di Nuestra Se\u00f1ora del Buen Suceso\"."}
{"id": "3328735", "revid": "2149408", "url": "https://it.wikipedia.org/wiki?curid=3328735", "title": "24 Ore di Daytona 2011", "text": "L'edizione 2011 della 24 Ore di Daytona, corsa fra il 29 e il 30 gennaio sul Daytona International Speedway, \u00e8 stata la quarantanovesima dell'evento. Essa \u00e8 stata anche la prima gara della stagione 2011 della Rolex Sport Car Series. La gara \u00e8 stata vinta dal team \"Chip Ganassi Racing\" con i piloti \"Scott Pruett\", \"Memo Rojas\", \"Graham Rahal\" e \"Joey Hand\". La categoria GT ha visto la vittoria del team \"TRG Motorsports\" con i piloti \"Andy Lally\", \"Spencer Pumpelly\", \"Brendan Gaughan\", \"Wolf Henzler\" e \"Steven Berthau\"."}
{"id": "3328737", "revid": "71155", "url": "https://it.wikipedia.org/wiki?curid=3328737", "title": "Polo della Nazione", "text": ""}
{"id": "3328743", "revid": "767487", "url": "https://it.wikipedia.org/wiki?curid=3328743", "title": "Le educande di Saint-Cyr", "text": "Le educande di Saint-Cyr \u00e8 un film del 1940 diretto da Gennaro Righelli e tratto dall'omonima commedia di Alexandre Dumas padre, Adolphe de Leuven e L\u00e9on L\u00e9vy Brunswick nell'adattamento teatrale di Carlo Veneziani.\nTrama.\nFrancia, inizio 1800. Alla scuola di cavalleria di Saint-Cyr, che confina con l'omonimo collegio femminile, due cadetti saltano il muro di confine per corteggiare due ragazze del collegio, Gisella e Gemmina. Il quartetto per\u00f2 viene scoperto e scoppia uno scandalo che giunge alle orecchie dell'imperatrice Giuseppina: la donna ordina che si celebrino il prima possibile i matrimoni riparatori. Interviene anche Napoleone, nominando ufficiali i due cadetti e destinandoli a Napoli alla corte di Murat, divenuto re. Le due spose, abbandonate il giorno stesso delle nozze, corrono a Napoli, sempre assistite dalla buona amicizia della Imperatrice, per riconquistare il cuore dei due forzati mariti. La faccenda, dopo un insieme di incidenti cui non resta nemmeno estranea la polizia segreta del Re, si conclude nel modo migliore: i due ufficiali ritornano a Parigi riappacificati con le consorti.\nProduzione.\nIl film fu realizzato negli studi di Cinecitt\u00e0 nel 1939, ma fu proiettato nei cinematografi nel gennaio 1940."}
{"id": "3328744", "revid": "33689", "url": "https://it.wikipedia.org/wiki?curid=3328744", "title": "Battaglia di Stainmore", "text": "La battaglia di Stainmore fu uno scontro combattuto probabilmente tra il Regno di Bernicia guidato da Osulf e le forze dell'ultimo re norreno di J\u00f3rv\u00edk (York), Erik I di Norvegia.\nLa morte di Eric.\nLe fonti sulla morte di Eric I di Norvegia sono discordanti fra loro. Lo storico inglese medievale Simeone di Durham e Ruggero di Wendover affermano che sia morto semplicemente in esilio.\nNelle saghe norrene (\"Fagrskinna\", \"Heimskringla\" e \"Orkneyinga\") affermano che Eric mor\u00ec in battaglia su suolo inglese, mentre secondo la \"\u00c1grip af N\u00f3regskonungas\u00f6gum\" e l'Historia Norvegi\u00e6 sostengono che sia in morto durante un'incursione in Spagna.\nSecondo Frank Stenton la battaglia termin\u00f2 con l'uccisione di Eric da parte di \"Maccus\", figlio di Olaf, con lo scioglimento del regno di J\u00f3rv\u00edk da parte di re Edredo d'Inghilterra e con l'integrazione dei suoi territori in quelli di Bamburgh come Contea di Northumbria."}
{"id": "3328748", "revid": "767487", "url": "https://it.wikipedia.org/wiki?curid=3328748", "title": "Kazushi Kimura", "text": "Caratteristiche tecniche.\nHa giocato come trequartista, cercando sempre di farsi servire nell'area di rigore avversaria per sfruttare al meglio le sue abilit\u00e0 di opportunismo. Come finalizzatore trova la rete calciando di destro, in particolare segna con i tiri dalla corta-media distanza, ma con la sua precisione di tiro \u00e8 capace di trovare il gol anche calciando di punizione.\nCarriera.\nCalciatore.\nClub.\nComincia a giocare nel Meiji University. Nel 1981 si trasferisce al Nissan Motors, collezionando pi\u00f9 di duecento presenze in Japan League Soccer. Aiuter\u00e0 la sua squadra a vincere sia l'edizione 1988-1989 che quella 1989-1990 della Japan Soccer League, e in entrambi i tornei segner\u00e0 otto reti. Vincer\u00e0 per tre anni di seguito la Japan Soccer League Cup, nelle edizioni 1988, 1989 e 1990 in quest'ultima ha segnato la rete del 3-1 nella finale vinta contro il Furukawa Electric. Nel 1992 il Nissan Motors cambia nome, divenendo Yokohama F\u00b7Marinos, periodo in cui viene introdotto il calcio professionistico in Giappone, e Kimura vi milita fino al 1994, vincendo anche l'edizione 1992 della Coppa dell'Imperatore segnando nella finale contro il Verdy Kawasaki il gol del 2-1 nel primo tempo supplementare consegnando la vittoria. Nel campionato professionistico ha segnato un solo gol, nella vittoria per 5-1 ai danni dell'Urawa Red Diamonds.\nNazionale.\nNel 1979 viene convocato per la prima volta in nazionale. Esordisce il 31 maggio 1979 nella vittoria per 4-0 contro l'Indonesia. Durante le qualificazioni per le Olimpiadi di Mosca il Giappone manca l'obbiettivo, Kimura comunque segna una rete sia nella vittoria per 10-0 contro le Filippine e un'altra nella vittoria per 2-0 contro l'Indonesia. Prender\u00e0 parte ai Giochi asiatici, sia nell'edizione del 1982 dove segner\u00e0 il gol della vittoria contro l'Iran per 1-0 e un altro nella vittoria per 2-1 contro la Corea del Sud, che nell'edizione del 1986 dove sar\u00e0 autore di una doppietta vincendo per 5-0 contro il Nepal. Il Giappone ancora una volta non riesce a ottenere la qualificazione per le olimpiadi, ovvero i Giochi di Los Angeles, nonostante l'ottima prestazione di Kimura, contro le Filippine nella prima partita vinta per 7-0 segner\u00e0 una doppitta mentre nella seconda vinta per 10-1 sar\u00e0 autore di cinque reti, inoltre far\u00e0 il gol del 2-0 nella vittoria contro il Taiwan. Il 26 maggio del 1985 allo Stadio nazionale del Giappone di Tokyo la nazionale nipponica giocher\u00e0 un'amichevole contro l'Uruguay, a quel tempo campione in carica del Sudamerica, perdendo per 4-1, Kimura ha segnato la rete del temporaneo vantaggio. Il Giappone mancher\u00e0 per un soffio la qualificazione per i Mondiali in Messico, Kimura ha segnato per ben due volte contro Hong Kong, prima nella vittoria per 3-0 e poi in quella per 2-1. Con la nazionale ha disputato, dal 1979 al 1986 54 gare, mettendo a segno 26 reti.\nAllenatore.\nIl 16 febbraio 2010 viene nominato allenatore della prima squadra del Yokohama F\u00b7Marinos. Rimane sulla panchina del Yokohama F\u00b7Marinos fino al 31 dicembre 2011.\nDirigente.\n\u00c8 attualmente dirigente del Yokohama F\u00b7Marinos."}
{"id": "3328755", "revid": "31886", "url": "https://it.wikipedia.org/wiki?curid=3328755", "title": "Michele Carcano", "text": "Biografia.\nFiglio di Donato, Capitano della Repubblica Ambrosiana (1447-1450), dopo l'incontro con san Bernardino da Siena (1380-1444), decise di diventare francescano dell'Osservanza nel convento di S. Croce in Como. Fu uno dei predicatori pi\u00f9 ricercati in Italia, da Roma a Firenze, da Siena a Venezia; oratore ufficiale all'Aquila in occasione della traslazione della salma di san Bernardino da Siena nella nuova basilica a lui intitolata. Per combattere l'usura e venire in soccorso ai poveri, portando in molte citt\u00e0 i Monti di Piet\u00e0 inventati dal collega Barnaba da Terni, soffrendo pi\u00f9 volte il bando dallo Stato di Milano per i maneggi degli usurai a corte. Ebbe per\u00f2 l'appoggio ducale quando promosse la riforma ospedaliera per una pi\u00f9 efficace amministrazione delle opere pie, azione che port\u00f2 alla fondazione degli ospedali maggiori di Milano, di Como e di Piacenza.\nL'Ospedale Sant'Anna di Como.\nL'Ospedale Sant'Anna di Como nasce nel 1468 su iniziativa di Michele Carcano, che si adopera per riformare il sistema sanitario e concentrare in un'unica struttura assistenziale numerosi piccoli ospedali e opere pie medievali sparsi per la citt\u00e0, ottenendo nel 1483 l'approvazione di Papa Sisto IV.\nOpere.\nI suoi sermoni furono dati alle stampe nel 1492 con il titolo \"Sermones quadragesimales fratris Michaelis de Mediolano de decem preceptis\"."}
{"id": "3328756", "revid": "1632387", "url": "https://it.wikipedia.org/wiki?curid=3328756", "title": "A Thousand Leaves", "text": "A Thousand Leaves \u00e8 un album discografico del gruppo musicale statunitense Sonic Youth, pubblicato nel 1998 dalla Geffen Records."}
{"id": "3328758", "revid": "12521", "url": "https://it.wikipedia.org/wiki?curid=3328758", "title": "Nintendo Europe", "text": ""}
{"id": "3328759", "revid": "1442080", "url": "https://it.wikipedia.org/wiki?curid=3328759", "title": "Seguros Bol\u00edvar Open Bucaramanga 2011 - Singolare", "text": "Il singolare dello Seguros Bol\u00edvar Open Bucaramanga 2011 \u00e8 stato un torneo di tennis facente parte dell'ATP Challenger Tour 2011.\nEduardo Schwank era il detentore del titolo, ma quest'anno non ha partecipato.\n\u00c9ric Prodon ha battuto in finale Fernando Romboli 6\u20133, 4\u20136, 6\u20131."}
{"id": "3328765", "revid": "74801", "url": "https://it.wikipedia.org/wiki?curid=3328765", "title": "Marie Luise von Degenfeld", "text": "Nata Maria Susanne Luise von Degenfeld a Strasburgo nel Sacro Romano Impero, era la figlia di un barone Martin Christopher von Degenfeld. Nel 1650 \u00e8 arriv\u00f2 come domestica della casa di Carlo I Luigi del Palatinato. Egli era il secondogenito di Federico V, il \"re d'inverno\", e della principessa Elisabetta di Scozia, figlia di Giacomo I d'Inghilterra e nipote di Maria Stuarda, regina di Scozia.\nLuise attir\u00f2 l'attenzione di Carlo I Luigi e si sposarono nel 1658, dopo il divorzi\u00f2 unilaterale dalla moglie, Carlotta d'Assia-Kassel. A Luise fu dato il titolo unico di raugravina del Palatinato (\"Raugr\u00e4fin von der Pfalz\", legato al titolo di contessa, ma che implicava giurisdizione su terre disabitate), e i loro figli furono conosciuti come i raugravi e raugravine del Palatinato.\nEbbero in totale tredici figli, otto dei quali sopravvissero all'infanzia. L'unica dei suoi figli a sposarsi e ad avere figli fu la raugravina Caroline, che spos\u00f2 Meinhardt Schomberg, III duca di Schomberg. Quattro dei figli di Luise rimasero uccisi in battaglia, un altro figlio fu ucciso in un duello.\nMor\u00ec a Mannheim.\nFigli.\nLuise spos\u00f2 Carlo I Luigi, elettore palatino, nato il 22 dicembre 1617, il 6 gennaio 1658 a Schwetzingen. I loro figli furono:"}
{"id": "3328767", "revid": "1442080", "url": "https://it.wikipedia.org/wiki?curid=3328767", "title": "Seguros Bol\u00edvar Open Bucaramanga 2011 - Doppio", "text": "Il doppio dello Seguros Bol\u00edvar Open Bucaramanga 2011 \u00e8 stato un torneo di tennis facente parte dell'ATP Challenger Tour 2011.\nPere Riba e Santiago Ventura non hanno difeso il titolo conquistato nel 2009.\nJuan Sebasti\u00e1n Cabal e Robert Farah hanno battuto in finale Pablo Gald\u00f3n e Andr\u00e9s Molteni 6\u20131, 6\u20132."}
{"id": "3328771", "revid": "438678", "url": "https://it.wikipedia.org/wiki?curid=3328771", "title": "Il cavaliere di San Marco", "text": "Il cavaliere di San Marco \u00e8 un film del 1939 diretto da Gennaro Righelli.\nTrama.\nDurante il Risorgimento un giovane patriota veneziano, Daniele Orsenigo, \u00e8 in viaggio per consegnare un documento molto importante alla carboneria di Parma. Nel corso del viaggio sosta in una locanda dove conosce una donna affascinante che, una volta sedotto Orsenigo, gli sottrae il documento e scompare. Il documento viene ritrovato dalla polizia il giorno successivo addosso al fratello di Daniele, che viene cos\u00ec condannato a morte. Orsenigo fugge, cercando di tornare a Venezia, inseguito dalla la polizia austro-ungarica, che lo ha riconosciuto come uno dei cospiratori. Tornato nella citt\u00e0 natale, il giovane scopre che la donna di cui si era innamorato e che gli aveva sottratto il plico \u00e8 la figlia del governatore di Venezia. La donna prover\u00e0 ad aiutare il giovane, che nel frattempo giunge al capezzale del padre. Ormai in punto di morte, egli rivela al figlio di essere il \"cavaliere di San Marco\", figura guida dei patrioti veneti contro l'oppressore austro-ungarico. Tale ruolo, dopo la morte del padre, verr\u00e0 preso in carico dal figlio.\nProduzione.\nIl film fu girato negli stabilimenti di Cinecitt\u00e0.\nDistribuzione.\nIl film venne distribuito nel circuito cinematografico italiano il 10 aprile 1939."}
{"id": "3328785", "revid": "105826", "url": "https://it.wikipedia.org/wiki?curid=3328785", "title": "Francesco I de Medici", "text": ""}
{"id": "3328789", "revid": "287204", "url": "https://it.wikipedia.org/wiki?curid=3328789", "title": "Open de la R\u00e9union 2011 - Singolare", "text": "Il singolare dell'Open de la R\u00e9union 2011 \u00e8 stato un torneo di tennis facente parte dell'ATP Challenger Tour 2011.\nTutte le partire di quarti di finale e semifinali sono state cancellate a causa della forte pioggia e delle inondazioni.\nTeste di serie.\nLe prime 3 teste di serie hanno ricevuto un bye per il 2\u00ba turno"}
{"id": "3328792", "revid": "767487", "url": "https://it.wikipedia.org/wiki?curid=3328792", "title": "Forse eri tu l'amore", "text": "Forse eri tu l'amore \u00e8 un film del 1940 diretto da Gennaro Righelli.\nProduzione.\nLa pellicola prodotta da Giorgio Carini fu girata negli studi di Cinecitt\u00e0."}
{"id": "3328794", "revid": "1543377", "url": "https://it.wikipedia.org/wiki?curid=3328794", "title": "Padre Adam", "text": "Biografia.\nPer pi\u00f9 di 60 anni Kehrle \u00e8 stato responsabile dell'apicoltura all'Abbazia di Buckfast, nel Devon (GB). Con un intenso lavoro di selezione della specie nel 1917 cre\u00f2 l'ibrido \"ape di Buckfast\", grazie al quale riusc\u00ec a vincere l'epidemia di acariosi che dal 1916 aveva provocato grandi morie in tutta l'Inghilterra, portando alla scomparsa pressoch\u00e9 totale dell'ape nera britannica. Oggi l'ape di Buckfast \u00e8 diffusa e impiegata in tutto il mondo per le sue eccellenti caratteristiche di docilit\u00e0 e operosit\u00e0.\nNel 1964 padre Adams fu nominato membro del consiglio direttivo della \"Bee Research Association\", che pi\u00f9 tardi divenne la \"Bee Research Association\". Prosegu\u00ec i propri studi sull'ape di Buckfast bee e viaggi\u00f2 molto, ricevendo riconoscimenti tra i quali l'Ordine dell'Impero Britannico (1973) e l'Ordine al merito di Germania (1974).\nAutore di numerose opere scientifiche, articoli e monografie, le pi\u00f9 importanti delle quali sono tradotte in tutto il mondo, si \u00e8 occupato delle sue api fino all'et\u00e0 di 93 anni. \u00c8 mancato il 1\u00ba settembre 1996, all'et\u00e0 di 98 anni."}
{"id": "3328796", "revid": "287204", "url": "https://it.wikipedia.org/wiki?curid=3328796", "title": "Open de la R\u00e9union 2011 - Doppio", "text": "Il doppio dell'Open de la R\u00e9union 2011 \u00e8 stato un torneo di tennis facente parte dell'ATP Challenger Tour 2011.\nTutte le partire di semifinali sono state cancellate a causa della forte pioggia e delle inondazioni.\nTeste di serie.\nAll seeds received a bye into the second round."}
{"id": "3328804", "revid": "767487", "url": "https://it.wikipedia.org/wiki?curid=3328804", "title": "I sopravvissuti della citt\u00e0 morta", "text": "I sopravvissuti della citt\u00e0 morta (\"The Ark of the Sun God\") \u00e8 un film d'avventura diretto da Antonio Margheriti.\nTrama.\nDean, lord inglese, si reca a Istanbul e affida a Rick, un ladro di fama internazionale, il compito di scassinare una cassaforte in una villa apparentemente disabitata. Dean di seguito, si metter\u00e0, insieme a Rick, nelle tracce dello scettro d'oro del re Gilgamesh, seppellito in una citt\u00e0 perduta tra le rocce ed i deserti della Cappadocia. Anche l'emiro Abdullah, violenta e superba persona, cercher\u00e0 di impossessarsi del tesoro per conquistare il mondo. Con l'aiuto di Piattola, Rick riuscir\u00e0 ad entrare nel tempio ma nello stesso tempo arrivano i fanatici di Abdullah ed aprono il fuoco. A salvare Rick sar\u00e0 il lord Dean. Si ha quindi il crollo del tempio con il seppellimento dei tesori. Tuttavia lo scettro \u00e8 stato salvato grazie a Rick."}
{"id": "3328816", "revid": "126257", "url": "https://it.wikipedia.org/wiki?curid=3328816", "title": "Stanley Steamer Company", "text": ""}
{"id": "3328819", "revid": "767487", "url": "https://it.wikipedia.org/wiki?curid=3328819", "title": "Manovre d'amore", "text": "Manovre d'amore \u00e8 un film del 1941 diretto da Gennaro Righelli e tratto dalla commedia \"Guerra in tempo di pace\" (\"Krieg in riede\") di Gustav von Moser e Franz von Sch\u00f6nthan.\nTrama.\nDurante le grandi manovre, uno squadrone di lancieri si accampa nei pressi di un piccolo villaggio nei dintorni di Vienna e il generale con tutto lo Stato Maggiore viene ospitato nella villa di un signore locale, dove, oltre ai padroni di casa, abitano tre fanciulle molto graziose: la figlia del padrone di casa, una sua cugina e una istitutrice. Naturalmente fra le tre giovani ed i baldanzosi ufficiali nasce una guerra incruenta fatta di bisticci, e attenzione sollecitate e poi respinte e piccole incomprensioni, manovre amorose, non meno movimentate di quelle manovre in cui sono impegnati i soldati nelle campagne circostanti. La conclusione \u00e8 scontata: tre felici matrimoni.\nProduzione.\nGirato negli studi di Cinecitt\u00e0, usc\u00ec nelle sale all'inizio del gennaio 1941. Le scenografie sono di Fulvio Jacchia che non figura sui titoli di testa per motivi razziali, mentre le canzoni \"Principe azzurro\" e \"Suona trombettier!\" sono di Argella-Bonfanti."}
{"id": "3328822", "revid": "1442080", "url": "https://it.wikipedia.org/wiki?curid=3328822", "title": "Karl Stotz", "text": "Carriera.\nCalciatore.\nClub.\nTornato in Austria nel 1948, dopo quattro anni di prigionia in Unione Sovietica, inizia a giocare in Staatsliga nel FC Wien. Nel 1951 si trasferisce all'Austria Vienna, dove rimane poi per dodici stagioni, vincendo per quattro volte il campionato nazionale e per due volte la Coppa d'Austria.\nSi ritira nel 1963, all'et\u00e0 di 36 anni. Per due anni ricopre l'incarico di direttore sportivo al fianco di Ernst Fr\u00fchwirth (1963-1965).\nNazionale.\nFu convocato per la prima volta in occasione di un'amichevole con la nel 1950, quando era ancora un calciatore del FC Wien. Nel 1954 e nel 1958 fece parte della selezione austriaca alla Coppa del Mondo. Nella prima occasione l'Austria conquist\u00f2 la medaglia di bronzo, ma Stotz non scese mai in campo. Nel 1958 debutt\u00f2 contro l' (0-2). Lasci\u00f2 la Nazionale nel 1962.\nComplessivamente gioc\u00f2 42 partite con la Nazionale austriaca, prendendo parte anche alla prima edizione (1960) del Campionato d'Europa. Segn\u00f2 anche un gol, su rigore in una partita di qualificazione ai Mondiali 1958 contro l'.\nAllenatore.\nIn seguito al ritiro allen\u00f2 l'Austria Vienna in tre distinte occasioni, vincendo un campionato e una coppa nazionale, e fu commissario tecnico della Nazionale austriaca, portandola ai Mondiali del 1982. Venne per\u00f2 esonerato prima della fase finale, e sostituito dal duo Schmidt-Latke.\nNel 1987 allen\u00f2 ancora per breve tempo l'Austria Vienna, dopodich\u00e9 lasci\u00f2 il mondo del calcio. Nel 2001 fu inserito nella squadra ideale in occasione dei 90 anni di fondazione dei \"violette\"."}
{"id": "3328832", "revid": "76963", "url": "https://it.wikipedia.org/wiki?curid=3328832", "title": "Bokuzen Hidari", "text": "Biografia.\n\u00c8 apparso in numerosi film-cult come \"I sette samurai\" di Akira Kurosawa, nel film \"I bassifondi\" e in \"Vivere\", oltre che in produzioni per K\u014dz\u014d Saeki. Hidari era famoso tra il pubblico giapponese per le sue rappresentazioni di uomini miti ed oppressi. Anche se astemio, era molto famoso per le sue interpretazioni di persone con problemi di alcool. Possedeva una straordinaria mimica facciale velata di malinconia che lo faceva accostare, senza l'ausilio del trucco, alle figure classiche del teatro Kabuki o ai clown e mimi occidentali."}
{"id": "3328833", "revid": "767487", "url": "https://it.wikipedia.org/wiki?curid=3328833", "title": "Diedo", "text": "I Diedo furono una famiglia patrizia veneziana, annoverata fra le cosiddette \"Case Nuove\".\nStoria.\nL'origine di questo casato \u00e8 incerta; alcune ipotesi lo farebbero originario di Altino, altri di Treviso, ma certamente si stabil\u00ec in laguna al tempo delle razzie degli Unni di Attila.\nEbbe antichi tribuni, e rimase all'interno del Maggior Consiglio anche dopo la serrata del 1297.\nI personaggi illustri che resero grande questa famiglia a Venezia sono innumerevoli: uomini politici, ecclesiastici, artisti e comandanti. Nel 1355, ad esempio, Marco Diedo \u00abfu uno dei venti Senatori Eletti sopra la congiura del Doge Marin Falier\u00bb, mentre il giovane Vittore di Alvise Diedo, lasciato in ostaggio da suo padre a Costantinopoli presso il Sultano, divenne uno dei pi\u00f9 apprezzati musici della corte ottomana.\nAlla caduta della Serenissima Repubblica, la famiglia era divisa in cinque differenti rami."}
{"id": "3328840", "revid": "767487", "url": "https://it.wikipedia.org/wiki?curid=3328840", "title": "Orizzonte di sangue", "text": "Orizzonte di sangue \u00e8 un film del 1943 diretto da Gennaro Righelli, tratto dal romanzo \"I senza Dio\" di Federico Sinibaldi.\nTrama.\nUnione Sovietica, Daria, una giovane popolana diventata, allo scoppio della rivoluzione, il braccio destro di un truce commissario sovietico, si innamora di un giovanotto che non ha mai dimostrato simpatia per il nuovo regime. Essa gli fa dare un posto negli uffici del commissariato e lo piega al proprio amore col miraggio di una brillante carriera. Per lei il giovane lascia una ragazza di buona famiglia e per lei sopporta lo sprezzo di un amico che con lui aveva diviso il tetto ed il cibo. Ma si ravvede quando apprende che la fanciulla da lui abbandonata l'ha reso padre e, ancor pi\u00f9, quando \u00e8 costretto a giudicare l'amico caduto in disgrazia e condannato a morte. Daria, inferocita dell'abbandono, lo fa arrestare e tende una turpe insidia alla compagna, ma mentre sta per eseguire il suo piano, essa rimane colpita dalla nobilt\u00e0 d'animo della sua antagonista; un raggio di luce penetra nel suo cuore indurito e riesce a far liberare i due giovani con il loro pargoletto, pagando per\u00f2 con la vita questo atto generoso."}
